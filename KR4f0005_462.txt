# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:21.972419
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷七十
<pb:KR4f0005_WYG_461-1a>¶
欽定四庫全書¶
御製詩五集巻七十¶
　古今體八十首(壬子二/)¶
　　題痕都斯坦大玉椀¶
痕都精製玉水磨鬼工勝(彼處玉/製玉工)　　　　　　　多(人用水磨/省而製精)逺路来¶
小(地既逺其来售者率小/器品似此大者實罕見)巨材此獨稱圍三踰尺五(言/其)¶
(質/)葉簇見重層(言其/紋)刀斧渾無迹撫摩穆有徵盂圎切¶
君道璧返異臣能不貴聽其致(雖不貴異物而其/来售者亦不禁也)非誇¶
<pb:KR4f0005_WYG_461-1b>¶
希世曽¶
　　題悦心殿¶
殿據崇阿號悦心落成不計㡬迴臨顧名艱致十之五¶
惕息切存昔至今必也雨暘時以若凛乎謙滿命難諶¶
庭中種樹龍鱗老指曰吾憂共爾深¶
　　得性樓有㑹¶
性乃天所命曰得似外来反身誠莫樂則其得自該設¶
云識物性物我原一㢤以娱耳目謀是誠於道乖觸目¶
<pb:KR4f0005_WYG_461-2a>¶
可㑹心克己復禮培¶
　　紫翠房¶
假山百嵗似真山楓石松雲幻㡬般捲幔巖房烘旭景¶
伯駒繪事見忩間(内府蔵趙伯駒春山圖林/巒紫翠宛與此景相肖)¶
　　静憩軒¶
憩固宜於身静則從乎心是知内(心/)外(身/)怡非闗山水¶
音池氷凍不波峰樹芳勒林物意與人同其憩趣可尋¶
子輿備扵我見道言之深¶
<pb:KR4f0005_WYG_461-2b>¶
　　古遺堂口號¶
不問堦蕪及盎梅虛堂適可小徘徊盤隂三百年松鬱¶
是實古之遺直㢤¶
　　澂觀堂有㑹¶
溪堂額澂觀澂觀義包廣詎在烟波玩與夫水華賞觀¶
為目之視澂繫心之想澂去私心怡觀得正目朗一二¶
本自合内外交相養修已與治人思則得弗爽¶
　　題汝窰雙耳缾¶
<pb:KR4f0005_WYG_461-3a>¶
缾亦罇之類簮花勝酒斟(杜甫詩指㸃銀瓶索酒嘗李/白詩玉缾沽美酒是缾亦為)¶
(酒器至舊甆缾近多為文房古玩盖以/火氣全銷最宜挿花固較盛酒為勝耳)虚傳瑪瑙末(六/硯)¶
(齋筆記云汝窰用瑪瑙為末/作粙當時止供御殊不易得)實賴嵗年深穆若非英發¶
祺然足静愔不教繩繫耳頓置擷芳尋¶
　　題趙孟頫時苗留犢圗¶
繪事由来貴可傳時苗留犢足稱賢較量似勝㑹稽寵¶
猶取民間一大錢¶
　按時苗留犢事世傳為佳話工畫者多圖以諷世此¶
<pb:KR4f0005_WYG_461-3b>¶
　巻後欵為子昂玩其筆法殊不似真即宋克一䟦字¶
　跡亦無佳處當係嵗久欵識殘闕市賈偽託名筆以¶
　牟利耳然畫筆神致生動頗得當時依戀情狀既薌¶
　其事因題以句並識鑒賞之意云¶
　　新正¶
雍和宫瞻禮作¶
首正謁¶
潛邸依例厯来皆不敢奉¶
<pb:KR4f0005_WYG_461-4a>¶
神御(大内之佑寺夀皇殿御園之祖/    永    皆供奉    皇)　(安佑宫熱河之/  皇考神御以)¶
(時瞻禮兹扵處之潛邸不敢復奉之譏神/御恐不符三    體且慮貽黷祀    也)庶幾惬¶
佛懐䖍申¶
無量座静憩大和齋仰緬¶
當年志春祺與物諧¶
　　題文彭刻小品江山圗章九枚¶
横成岡嶺豎成峯少許偏能大許容凍石百年如漢玉¶
精鐫九顆暢文鋒郊寒島瘦何妨爾江硯宣毫儘可供¶
<pb:KR4f0005_WYG_461-4b>¶
睪想同人為唱和玉蘭(文徵明/堂名)雅槩重(去/聲)相逢¶
　　正月次辛日¶
祈穀禮成述事¶
甫過辛嵗值正(平/聲)辛曰次猶先一日春(舊例正月初三/以前逢辛則)¶
(今祈穀之齋當在除夕為隔嵗故必用次辛春前祈穀/  嵗元旦正值辛是以應用次辛然猶在立    一日)¶
(也/)國重惟民民重穀¶
祀増以久久増寅(以来祈穀大祀有關民食藐躬即位/    無不躬親將事惟乾隆五年以)¶
(嚴寒咳𠻳初愈四十九年以氣/滯舊恙微發二次恭遣代行)寰中昨幸休和遇(去嵗/各直)¶
<pb:KR4f0005_WYG_461-5a>¶
(省雨暘時若年穀有收並無水/旱荷䝉    □眷實深慶惕)畨外今應撻伐申(廓爾/喀此)¶
(次侵擾蔵界殊出意外命將撻伐正所謂不得已而用/之者在我初非有利其土地之心師直為壯夙荷)¶
(上蒼昭鑒庶幾逺振國威永/寧畨境日望捷音之至也)曲直夙䝉¶
昭鑒迥月三希逓捷音頻¶
　　徳日新室示志二律¶
敬勝齋中室久名徳日新¶
祭迴福酒飲(子詩不下數萬首從未用飲酒/字面此句為初犯戒故戯及之)節宴厯年¶
循陡憶下章語益増一意寅五言因示志奕葉守毋竣¶
<pb:KR4f0005_WYG_461-5b>¶
翠管華燈下依然不敢康王臣蹇遥憶(去冬命福康安/等率索倫兵一)¶
(千名往西蔵問罪廓爾喀並令取道西寧以圗徑捷在/福康安等義切敵愾固當不辭勞瘁而路僻時寒予心)¶
(深為繫念即師徒䟦涉/艱辛亦未能去諸懷也)師旅苦那(乎/聲)忘卜夜逸深戒聽¶
歌韻切商陽春如有脚三捷遞飛章¶
　　壬子春帖子¶
壬嵗壬之日重重振美春(是日辰正/二刻立春)三陽資氣始萬福¶
迓¶
天申¶
<pb:KR4f0005_WYG_461-6a>¶
東陸初傳徳西師願報祥律音含太簇物意向句芒¶
廿四輪旋節與中今年春兩遇鴻濛(今年遇閏/一嵗兩春)一心雖¶
共時消息方寸恒存敬畏衷¶
　　新正幸御園之作¶
奉時行慶御園幸撰吉方昌入曉春雖是安遥發偏旅¶
那能施惠忘諸臣南瀛北漠一家合東舊西新百世均¶
共沐¶
天恩綿奕葉莫殊此意惕加寅¶
<pb:KR4f0005_WYG_461-6b>¶
　　題懐清芬室(前年著四得論/因即題額於此)¶
經史清芬一室如額題畧已&KR1852;年餘春秋倐忽八旬逮¶
祝頌繽紛四得譽論著兩編申已(上/聲)愧(前嵗八旬萬夀/羣臣獻詞頌者)¶
(不可僂計因著四得論四得續論以為禄位名夀胥因/徳而得之予之得此四者乃荷    天地黙佑    祖)¶
(宗延禧非徳之所致豈肯蕼/然自居方且引以為愧耳)言殊累牘似他虚即今不¶
息强増昔(計至歸政之期尚有三年兢業之心不敢少/懈即昨年廓爾喀侵擾後蔵一事早夜籌畫)¶
(尚覺精力堪副惟有益加惕勵庶/不負羲經自强不息之意云爾)歸政方稱未負書¶
　　古香齋口號¶
<pb:KR4f0005_WYG_461-7a>¶
重華齋額泐東廂(雍正五年廂曰皇考命予居重華宫/因顔其東    古香齋踐阼後凡御)¶
(園山莊佳處多以/此名齋以誌弗忘)處處題斯誌弗忘却是簡編一披古¶
即慙言行有何香¶
　　皆春閣得句¶
一氣貞元斡運新善㢤無物不皆春可知冺識草木類¶
亦覺胥䝉天地仁豈獨層樓擅享帚由来薄海普含鈞¶
十行詎祇稱數典在有恩膏沛以真¶
　　披襟樓¶
<pb:KR4f0005_WYG_461-7b>¶
髙樓拾級一披襟嫩暖薄寒實稱心却憶雌雄諷宋玉¶
庶人難共惕猶深¶
　　懐新館¶
稚春尚含淑安得有良苗是館曰懐新豈非津逮陶然¶
而有説焉萬物一元包何物而無懐何新弗由韶吾意¶
與之然讀易増逍遥¶
　　自達軒有㑹¶
達者塞(入聲後/皆同)之對達善塞為否(上/聲)坐軒偶覽額因而¶
<pb:KR4f0005_WYG_461-8a>¶
悟其理軒本敞且虚其達易為耳人則有好惡塞易達¶
難矣泰山豈不巍蔽之費一指何以袪其蔽要惟在克¶
己蔽祛則自達言行胥視此¶
　　翼翠亭口號¶
千林突兀未含青那得蓊䝉翠翼亭却看如斯突兀者¶
翠中来也不曽停¶
　　適性居自箴¶
性固無不善情則有分别然而近逺間如枝(謂/性)之與節¶
<pb:KR4f0005_WYG_461-8b>¶
(謂/情)是則圗適性亦當慎優劣所以回問仁克己垂訓哲¶
適莫容易看四勿目尤切¶
　　微雪(正月十/三日)¶
行慶初来御苑居淑和風日意唯舒丑雲達曉謂尺渥¶
辰雪旋晴積寸餘去嵗優膏猶在望(去嵗正月十四日/得雪勢甚酣渥傍)¶
(晚未止因慮外藩衣履霑濕是晚命停火戯盖以農田/霑被優膏而上元前日偶停烟火亦一快事今年得雪)¶
(雖較上年早一日方冀祥霙渥被乃僅積寸餘/遂霽仍依例張設燈火而追憶為之不釋扵懐)今年新¶
喜未堪書晚仍例事張燈火誰識&KR0832;然不釋予¶
<pb:KR4f0005_WYG_461-9a>¶
　　題文徵明雪景¶
萬木已枯枝蒼松故若斯後凋紅寺䕶一例玉花披峯¶
態不蔵峻溪聲似帶凘䇿笻歸閣者腹藁恰成時¶
　　題五嶽真形圗玉圭¶
五嶽真形出道家老聃無欲後増誇介圭周器安有此¶
不辨而知偽刻差¶
　按介圭之名見於詩經錫爾介圭以作爾寳鄭康成¶
　箋云圭大尺二寸謂之介孔安國書傳謂介圭即鎮¶
<pb:KR4f0005_WYG_461-9b>¶
　圭周禮考工記鎮圭尺二寸天子守之鄭康成注曰¶
　以四鎮山為瑑飾也據此則介圭所刻乃四鎮山非¶
　五嶽真形圗也且五嶽真形圗見扵漢武内傳周時¶
　介圭安得刻此圗查抱朴子載道書之重者莫過扵¶
　五嶽真形圗家有此圗能避兵凶是此圭之式本係¶
　道家所用而復刻此介圭之名顯徵其偽耳¶
　　上元前夕宴中得句¶
元宵前夕家庭宴仰沐¶
<pb:KR4f0005_WYG_461-10a>¶
天庥嵗舉行長幼金階欣有序(定例皇子等位次在親/王郡王之上惟家宴則)¶
(如近支誠郡王怡親王等與皇子等/俱以長幼為序此亦惇叙之道也)芝蘭玉樹益増榮¶
(連年皇孫皇曾孫中至六嵗讀書即令入宴令日入宴/之皇子皇孫皇曽孫皇元孫共得十九人益徵𤓰瓞繁)¶
(衍之盛設使諸皇子俱在更不知振/桹凡幾夀至耄耋之趣亦可知矣)幾多願老還悲老¶
夙致閒評肯蹈評(向詠金剛夀者相詩有幾多願老還/悲老云此非愚愚竟誰之句人情率)¶
(多如是予雖偶致閒評然能以/理自解未甞自蹈其愚之譏也)奢望來孫見躋九(元孫/載錫)¶
(今嵗九齡再八年予夀躋九袠則伊當十七嵗或可親/見来孫此望雖奢實人情之願然不敢必惟有仰希)¶
(眷上蒼/  佑耳)九齡載錫巳峥嶸¶
<pb:KR4f0005_WYG_461-10b>¶
　　上元鐙詞¶
上元應在月之中望置翼朝因閏通行雨流風莫来妒¶
(用張/説句)説之真覺遯辭工¶
黄昏徐隠下㫪眀滿院千燈萬燭呈二月尚遲逮大壯¶
爆雷早已發先聲¶
康侯錫馬蕃庶晉南北東西列坐陪(今嵗新正之䝉古/舊藩新部四部及)¶
(朝鮮安南琉球緬甸各國/使臣依例咸與觀燈節宴)三接恰當讌元夕共希伐邑¶
㨗音来(向戊申年廓爾喀侵擾蔵界及大兵進𠞰彼即/畏罪歸降復遣大頭目来京入貢憐其誠懇特)¶
<pb:KR4f0005_WYG_461-11a>¶
(加寛宥並錫以封號以我朝幅員之廣視之何異小邑/不意甫過一年去嵗辛亥復肆豨突侵優蔵界直抵後)¶
(蔵扎什倫布之廟兹當開韶錫宴恩隆三接蕞爾彈丸/有煩撻伐正叶晉上九伐邑之辭列坐藩臣具悉曲直)¶
(無不共思敵/愾且盼㨗音)¶
西山日入譬明夷繼照欣看不夜時設使斷章以取義¶
得其大首正殷期(明夷九三爻辭曰得其大首此畨廓/爾喀滋事我兵聲罪致討理正師直)¶
(日願擒渠獻/馘以符此占)¶
良言不卜夜常憶即境兼思勑巳頻弗越一時烟火罷¶
衆人歸各宴家人¶
<pb:KR4f0005_WYG_461-11b>¶
嘉景山髙水長慶(山髙水長在御園之西此地平/曠每嵗上元慶節扵此陳火戲)動光¶
火澤有如暌因之繹理時用大惕爾惟蘉敬以躋¶
一㸃飛烟發一絲星花無萬起還垂從軍頓繾王臣蹇¶
(福康安由西寧一路赴蔵𠞰辦廓爾喀道路較近惟嚴/冬冒寒不辭勞瘁有合王臣蹇蹇之義嘉尚之餘殊深)¶
(繾/念)正是披堅𠞰㓂時¶
太一祠祈嵗事調自兹檠戯盛今宵未能免俗誰能免¶
七字聊因作解嘲¶
　　題文源閣¶
<pb:KR4f0005_WYG_461-12a>¶
髙閣文源例有詩忩眀几浄曉春時富如淵海惟宗正¶
昭若曰星在去私一再校讐謂鮮(上/聲)舛(初輯四庫全書/設立分校覆校)¶
(立法原屬周備嗣扵山荘偶經繙閱文津閣之書見其/訛舛尚多因再命在京之皇子大臣等復派員将文淵)¶
(文源二閣書詳加校勘並罰令從前未經校出之員以/次逓校文津文溯閣之書逮今盖三次似此詳審訛舛)¶
(自當較少然猶未/能即信再無舛也)㡬畨披帙尚多疑譬塵掃盡眀仍掃¶
學行湏知亦似兹¶
　　活畫舫¶
畫理貴生動氣象乃渾全然而鮮臻此知致活畫艱若¶
<pb:KR4f0005_WYG_461-12b>¶
夫臨水室漣漪本目前名室曰畫舫其活實天然斯来¶
尚凝冰生動波未鮮為之具别解云故為其難¶
　　如園¶
憶昔逰建康瞻園愛其景歸来爰肖之信如巻阿境斯¶
豈類新豐彼以都城整徒供耳目娱吾過吾早省吴民¶
愛戴情實繾心頭永¶
　　豁如室¶
書室得曲折如何云豁如可知豁在心其境本緒餘内¶
<pb:KR4f0005_WYG_461-13a>¶
者外之基本末應識諸大公順應物程言足起予¶
　　横雲堂放言¶
横雲自以髙得名而我每来不同情望雨時至心為喜¶
畏雨時至心為怦雨乎雲乎豈知此無心出岫寫我楹¶
即今亟望霑霈之優雪怦然朝暮恒情縈安得望畏喜¶
怦齊置却與雲同一不繫来和征是謂放言中(去/聲)清與¶
中(同/上)權我非處士其可乎㢤惟勉洪範九疇三憂以待¶
三年歸政心無營¶
<pb:KR4f0005_WYG_461-13b>¶
　　上元後日小宴廷臣¶
翼辰宴正大光眀泰九三方昨曰成于食設如歌有福¶
不陂敢弗凛无平上年幸免水及旱百室豈誠寧與盈¶
酒醴笙絲巡一爵(國朝例凡大小宴皆一/巡從無三爵既醉之事)即兹意亦寓¶
艱貞¶
三朝月霽雖宜節一寸雪存不滿心(昨十三日之雪僅/寸餘殊不滿心然)¶
(今嵗有閏四月為日方長尚覺可/待惟盼望蔵中捷音為尤切耳)也識春長時可待但¶
知農重日増深聨茵咨爾休頌句飛騎正予盼捷音身¶
<pb:KR4f0005_WYG_461-14a>¶
體康強世和泰胥䝉¶
天恵惕滋欽¶
　　各省胥有報昨冬及新正得雪者詩以誌事¶
昨仲冬之旬被雪四寸暨(去冬十一月初十日京師得/雪四寸為澤甚優至今土膏)¶
(尚覺/滋潤)浸尋遂望澤寸餘昨甫被(自去嵗仲冬得雪後業/經兩月至昨十三日方)¶
(得微雪然僅積寸餘所幸江北各直省自去冬/及新正頗有報得優澤者雖堪慰念兼不滿志)因翻各¶
省報霑膏以次第大都盛近京批慰兼増愧保陽及畿¶
縣臘底五寸至(梁肯堂奏十二月二十四日保定省城/續得雪澤大城等八十八州縣陸績具)¶
<pb:KR4f0005_WYG_461-14b>¶
(報同扵是日得雪自/二寸至五寸不等)東省亦年前五六寸獲瑞(江蘭奏/山東省)¶
(城臘雪優霑濟南泰安武定沂州東昌青州萊州登州/臨清等九府州属陸續具報扵十二月二十四二十五)¶
(二十九等日各得雪二/三寸至五六寸不等)山右並各属二三寸為次(馮光/熊奏)¶
(山西省自去嵗交冬以来屢獲瑞雪十二月二十四日/省城得有雪澤并據省北之寧武等縣省南之長治等)¶
(縣及省東西之和順永寧等州縣先/後禀報一律優霑積厚二三寸不等)豫省則實幸新正¶
五寸積(穆和藺奏河南省上年十月十一月疊經得有/普雪兹又據奏汝寧陳州光州等府州属扵今)¶
(嵗正月初四日得雪二三四寸不等河南府城扵正月/初九初十日得雪五寸其附近之鞏縣孟津登封新安)¶
(澠池陕州閿鄉等州縣並省城亦同扵初九日得雪二/三四寸不等是直𨽻等省雪澤俱属優霑此間雖時尚)¶
<pb:KR4f0005_WYG_461-15a>¶
(可待然子心已殷望不敢/以此自寛懽隣滿意也)眀知春正長非不可待際恐¶
此自寛心即近自滿意行慶答衆誠成吟示己志¶
　　節後含經堂¶
長春園擬倦勤居(圓明圓之東曰長春園乃予預葺以/待歸政後所居與大内之寧夀宫同)¶
堂曰含經久額子四載為期即歸政一生惟是不離書¶
可知凡事豫則立鮮得如心願以舒敬憶¶
當年嘉號賜(雍正年間因集當今法㑹以紀一時問答/語予曾仰䝉    恩賜長春居士之號今)¶
(即以名園計倦勤居此近閱四載顒冀為之上蒼/鴻佑若果符斯願是當年    恩貺已    兆矣)或叨¶
<pb:KR4f0005_WYG_461-15b>¶
天佑望無虚¶
　　味腴書室疊去嵗韻¶
四庫本如淵海富用成薈要易研窮味腴枕葄恒園内¶
摛藻琳琅貯禁中三校雖云蕆其役(此味腴書室及大/内摛藻堂二處所)¶
(貯四庫薈要之書乃就全書中擇其尤精者亦分四庫/各得一萬二千巻以備㡬暇研窮當繕寫四庫全書之)¶
(始既設分校覆校總校人員意謂經此三次詳校庶㡬/可稱善本乃丁未嵗駐蹕山荘偶閲文津閣之書見其)¶
(訛錯者連篇累牘不一而足因令在京之皇子大臣等/率大小臣工二百餘員先将文淵文源二閣之書詳加)¶
(讐校其校對二閣踈漏之員罰令詳校文津閣之書其/文津閣校對踈漏之員即罰令詳校盛京文淵閣之書)¶
<pb:KR4f0005_WYG_461-16a>¶
(至文溯閣校對疎漏之員亦不可令其脱然事外因念/四閣之書既不免於訛錯此二分薈要之書亦豈能信)¶
(其無舛隨即罰令覆校摛藻堂味腴書室二處之書盖/内府珍儲原當讐校詳審况前此分校覆校總校各員)¶
(俱已優加議叙既不能詳審於始此畨又經派令詳校/俾贖前愆亦不為過諸臣果皆敬慎從事何慮不能盡)¶
(善而徒藉/詞掃葉也)再畨那可闕斯工(此味腴書室之書自前嵗/冬校起至去嵗秋亦均校)¶
(蔵工弆之/列閣矣)由来事事期詳審一字欽㢤銘以衷¶
　　題清曠樓¶
樓閣頻教選字題寓懐觸目致非齊詎惟攬景耽閒賞¶
亦曰因心喻敬躋清則無私近仁矣曠斯有受廓公兮¶
<pb:KR4f0005_WYG_461-16b>¶
長吟豈學程朱語質以程朱却可稽¶
　　含芳書屋¶
避暑山荘齋含徳¶
奎章有(山荘含徳齋為/    皇祖御題)晰理屢成詠亦不一義守(含有/二義)¶
(在治人言者含被之謂也在修已言者含蔵之謂也然/惟蔵諸已而不矜斯被扵人者無涯修已治人二而一)¶
(也屢見題/含徳齋詩)兹屋曰含芳其意可同否徳者人之心芳者¶
春之首含為藴藉焉一二二一偶試看稚韶融昌昌乃¶
居後衣錦貴尚絅其徳乃无咎¶
<pb:KR4f0005_WYG_461-17a>¶
　　合翠軒¶
疏軒惟稱(去/聲)夏初時仰眺猶艱合翠枝似覺枝頭如有¶
謂駒隂即至漫嫌遲¶
　　味真書屋¶
書屋稱味真味真詎易語奚祇工㸃竄實貴絜規矩行¶
苟勿合言虚車飾徒汝齠齡至耄耋豈非日裏許真味¶
真得乎自嘲識愧所¶
　　悉故¶
<pb:KR4f0005_WYG_461-17b>¶
去嵗秋之季忽接驛章逓廓(爾/)喀復侵蔵(按蔵地有前/後中三處卡)¶
(木為前蔵即打箭爐外察木多也察木即漢語之靈秀/多即山石其地山勢峻㧞為帕克巴拉呼圖克圗所居)¶
(之地衛者為漢語之中即布達拉大昭達頼喇嘛所居/也是為中蔵蔵者為漢語之浄又為善即扎什倫布廟)¶
(乃班禪額爾徳尼之所居是為後蔵廓爾喀部落又在/後蔵邉界之外其巢穴名陽布先是後蔵邉外有巴勒)¶
(布三部嗣為廓爾喀兼并遂與後蔵之聶拉木濟嚨宗/喀等處接界戊申嵗廓爾喀侵此三處唐古特兵不能)¶
(抵禦因念我朝振興黄教自應為彼䕶衛即命鄂輝成/徳巴忠馳往辧理及大兵至彼並未接戰旋據巴忠等)¶
(奏稱廓爾喀畏罪歸降了事不意上年八月木蘭圍中/接駐蔵大臣保泰雅滿泰奏廓爾喀復来侵擾並有索)¶
(債之言子方以為或係彼與蔵中有交/易債負之事未嘗即立意發兵問罪也)索債倡浮議豈¶
<pb:KR4f0005_WYG_461-18a>¶
知巴忠者其夕投河斃(彼時巴忠一聞此信即請将伊/革職馳往辦理子因未悉其詳)¶
(未允所請乃巴忠旋扵是夜/投河自盡聞之即生疑駭)彼實扵前年差往理斯事¶
(往嵗廓爾喀滋事之始原命鄂輝成徳率兵前往因巴/忠素曉唐古特語令往㑹同籌辧並非因其材具出衆)¶
(特加簡用且三人同任此事而/彼獨畏罪輕生其中必有别故)三人功過均何致歸其¶
自疑之勤訪詢漸乃知詳悉(叶/)畨邉被賊占(去/聲)私贖求¶
還地贖價復欠之而更無防備所以賊藉詞誘擒施奸¶
計(前此噶布倫丹津班珠爾同巴忠私向廓爾喀許銀/贖地嗣復掯不給與以致廓爾喀設計誑誘丹津班)¶
(珠爾至聶拉木假言㑹議讓減所許之銀丹津班珠爾/墮其奸計扵上年七月内在春隊地方被其據去羈留)¶
<pb:KR4f0005_WYG_461-18b>¶
(挾以/為質)蔵畨性恇怯見賊即逃避賊因犯後蔵猖獗弗可¶
制前冬彼三人同事見乃異成徳曽與争欲示兵威厲¶
巴忠通畨語講和乃作偽遂誘廓(爾/)喀降来京已受賜¶
(賊匪此次起事縁由保泰等並不查眀據實具奏朕令/軍機大臣詢問在京達賴喇嘛之弟羅卜蔵根敦札克)¶
(巴復諭令鄂輝查奏始查出上次巴忠與噶布倫丹津/班珠爾向廓爾喀頭人私相定議每嵗許給元寳三百)¶
(箇令其退還搶佔之地巴忠到京復命時又面求請封/廓爾喀為王爵彼時朕以廓爾喀既遣使投誠允其所)¶
(請因封拉特納巴都爾為王爵并封其叔巴都爾薩野/為公爵不料皆係巴忠種種謬妄實為此案罪首巴忠)¶
(以伊係御前行走特䝉派往遂爾諸事擅専鄂輝成徳/不觧唐古特言語為其所愚随同附和令藏人許銀贖)¶
<pb:KR4f0005_WYG_461-19a>¶
(地所調多兵並未與賊接仗虚縻糧餉至一百餘萬之/多維時成徳尚欲進兵𠞰殺而巴忠力主和議置之不)¶
(顧在巴忠之意祇圖目前完事設武數年後賊匪復滋/事端竟可藉詞諉缷初不料甫隔一年即来侵犯竟敢)¶
(擾至扎什倫布並将噶布倫丹津班珠爾等據去占據/邉界巴忠自知事必敗露難免刑誅此其畏罪自盡之)¶
(由也惟是唐古特兵丁素性怯懦遇賊先退賊遂益肆/猖獗若不集兵致討掃蕩賊巢此時賊匪或仍逃避迨)¶
(我兵既撤一二年内不能保其不/再来侵擾未為一勞永逸之計也)賊歸甫踰嵗即仍侵¶
犯肆無已應發師冞入問其罪用人慚錯誤(此事巴忠/謬誤殊出)¶
(意料之外然用人失/當朕深引以為愧)念軍受勞瘁棄蔵斷弗宜(衛蔵為/歴輩達)¶
(賴喇嘛班禪額爾徳尼駐錫之所康熈雍正年間兩次/用兵俾得安輯子臨御後復加振興豈因小醜頻年侵)¶
<pb:KR4f0005_WYG_461-19b>¶
(擾即可棄之不顧且此時不痛加懲創安知賊匪占據/後蔵之後不浸尋以次蠶食前蔵國家帑蔵充盈兵威)¶
(強盛數十年来屢蔵大功亦/何所顧忌而甘扵棄置耶)二泰過當治(保泰一聞賊/匪滋擾信息)¶
(即将班禪額爾徳尼移至前蔵及賊匪搶掠扎什倫布/並不帶兵𠞰殺復奏請将達賴喇嘛班禪額爾徳尼移)¶
(駐泰寧西寧等處是竟欲委蔵地扵賊錯謬已極本應/即将伊正法因念伊係拉什之孫其父那木扎爾又係)¶
(陣亡姑從寛典節次降㫖将伊重責并扵該處永逺枷/號以示嚴懲雅滿泰同係駐蔵大臣扵蔵内事務既不)¶
(隨時具奏而保泰此奏又與聨/銜厥罪惟均因一併枷責示儆)一切緩急㡬宵旰籌量¶
細(福康安等謀畧素著自堪倚任然緩急機宜子亦未/嘗不宵旰薵謀倍加詳慎因節次諭令福康安如兵)¶
(力未齊不妨稍為停待姑用檄諭誘令乞降以牽綴賊/匪使其懈不設備統俟海蘭察等及索倫屯練兵丁全)¶
<pb:KR4f0005_WYG_461-20a>¶
(數到齊出其不意統領大兵奮勇前進将逗留邉界賊/匪一鼓䃱擒即乗兵威勝勢直搗巢穴更可一舉集事)¶
(也此等機宜均湏詳細指示新年節事轉覺紛擾但各/䝉古及各國使臣齊集京師年例筵宴典不可闕若因)¶
(此停減轉啟各外藩之疑况此邉外之邉蕞爾微區子/節次告蕆武功經練已久亦不值因此小醜跳梁遂至)¶
(減膳徹/樂也)曲直¶
天垂鑒非我貪彼利(賊匪反復無常既已膺受封號復/敢再肆滋擾不得不聲罪致討以)¶
(期綏靖邉圉保䕶黄教且朕並未有利其土地人/民之意此畨用兵曲直昭然自䝉    昊鑒也)大小¶
功成九(子荷金川上蒼鴻佑屢蕆武功兩定凖疆再收/大小    平回部降緬甸靖臺灣服安南及己)¶
(酉嵗廓爾喀歸降凡九次豈尚不知足而好為黷武之/舉惟此次廓爾喀復来侵擾並搶掠扎什倫布財物事)¶
<pb:KR4f0005_WYG_461-20b>¶
(非得已不能不以兵應之現在調往各兵二月内俱可/到齊彼時雪消候暖道路開通且賊巢距邉界不過七)¶
(八日無難尅期蕆事夏/初當可盼捷音之至耳)胥賴¶
上蒼庇豈仍不知足黷武無戒忌兵應(去/聲)弗得已日夜¶
勞慮思佇望春夏間紅旗捷或至¶
　　題和闐玉龍尾觥¶
土浸和闐玉製為龍尾觥水惟孕温潤天與賦精英五¶
氣無不備一觵宛爾成題詞率多矣杜老笑應誠¶
　　官窰膽缾戱成口號¶
<pb:KR4f0005_WYG_461-21a>¶
古缾盛酒後簮花花酒由来本一家李白設如遇潘岳¶
各珎其用定争差¶
　　西安巡撫秦承恩陜甘總督勒保各報得雪詩以¶
　　　誌慰¶
月之十三日微雪積将寸雖云春澤霑未足沃麥畹近¶
省次第報京畿齊豫晉(近據梁肯堂江蘭馮光熊穆和/藺次第奏直𨽻山東山西河南)¶
(各省或昨冬或新正各得雪自二三寸至五六寸不/等已有詩誌事較之京師十三日之雪俱為優渥)都¶
大盛扵兹批慰翻増悶兹知陜及甘(兹又據秦承恩奏/西安省城扵正月)¶
<pb:KR4f0005_WYG_461-21b>¶
(初九日夘刻至初十日辰刻得雪六寸勒保奏蘭州省/城扵正月初九初十兩日得雪除融化外積厚五寸有)¶
(餘並稱同雲宻布勢甚寛廣各属自必均霑等語北省/均以麥收為重似此俱得渥澤實為麥秋豐稔之徴逺)¶
(近胥我赤子即此間雪澤未優而得此各省奏報何嘗/不可慰念然近在目前究難忘情仍冀同得渥澤為幸)¶
(也/)四省猶過分(謂直𨽻山東山/西河南等省)五六以為度實惬祈農¶
願何處非吾民詎此千里慭然而人之情究覺切乎近¶
五言云誌慰兼増慙以頓¶
　　燕九日同䝉古王公回部入覲官及外國陪臣等¶
　　　觀燈有作¶
<pb:KR4f0005_WYG_461-22a>¶
燈事涉張鋪聨茵四國俱(每嵗年班入覲之各外藩上/元節俱令輿觀烟火今日燕)¶
(九俗號收燈仍令入覲之䝉古王公等及回部畨部並/朝鮮琉球安南緬甸各國使臣俱于山髙水長觀烟火)¶
(以示懐/柔至意)報全燕九日擕閲慶豐圖(慶豐圖同樂園燈戯/也各外藩觀烟火畢)¶
(仍令至此同觀中外/一家之盛史冊罕聞)同樂合中外一家申宴娱試翻廿¶
二史似此有乎無¶
　　正月二十日復雪用昨日燕九詩韻¶
四鼓宻雲鋪晨霄落雪俱彌漫堪入詠飄灑自為圗頻¶
望惟恐止縈懐敢即娱午晴纔二寸非渥究勝無¶
<pb:KR4f0005_WYG_461-22b>¶
　　江北一帶各報得雪並有報雨雪兼滋者詩以誌¶
　　　慰¶
陕甘昨報雪北省實均霑(新年先據直𨽻山東山西河/南等省各報得雪近又據勒)¶
(保奏甘省秦承恩奏陕省亦各得雪五六寸不等/是北省均已普霑止望江南各属亦當以次奏至)淮徐¶
其若何因之望江南陸續接奏章料實非虚談淮揚及¶
徐属胥稱寸以三(兹據淮闗監督董椿奏淮安一帶兩/淮鹽政全徳奏揚州一帶江南河道)¶
(總督蘭第錫奏清河山陽桃源等縣俱扵正月初四及/初九初十等日各得雪澤連融化入土者實有三寸餘)¶
江寧與歙省或致雨澤兼(江寧将軍永慶奏江寧省城/安徽巡撫朱珪奏安徽省城)¶
<pb:KR4f0005_WYG_461-23a>¶
(暨附近各属亦均扵正月初三四及初八九等日雨雪/相兼頗為綿宻等語是二處正月兩次得雪日期先後)¶
(相仿雖尚未稱優渥然南省春雨向多霑足今年遇閏/節氣又遲得此甘膏尚在立春以前麥田已大藉滋培)¶
(惟此間仍盼再/霑渥澤為慰耳)雖非優渥足春澤信早覃批慰固誠慰¶
盼近愁仍添¶
　　節後萬夀山清漪園即景¶
清漪全未放清漪冰鏡依然數頃披(一碧萬頃盖文人/飾語長江大海或)¶
(有之即洪湖亦不能况此疏治之/昆明湖㢤不過數頃未至百耳)暇甫踰忙動歸静候¶
因通閏速為遲(今年逢閏立春遲/故候冷尚冰也)已觀隄栁薰黄淡却¶
<pb:KR4f0005_WYG_461-23b>¶
惜町麰鮮白滋雖是乗閒試逰攬那能一刻忘農思¶
　　題玉瀾堂¶
今年通閏立春遲解凍東風尚勒之已是偷閒節後至¶
仍看凝沼目前披那須瀾影饒清泚且喜玉光弗動移¶
假藉名言奚底止笑予結習未忘詩¶
　　含新亭口號¶
春来無物不含新十翼中標辭繫真仁者見仁知者知¶
其間豈藉語言頻¶
<pb:KR4f0005_WYG_461-24a>¶
　　六兼齋題句¶
處處堪讀易韋編斯偶披元為萬善長春是四時基黙¶
㑹文言義全苞上九辭兼知弗失正(乾之上九固非中/正之道而聖人能)¶
(隨時處中中則無不正也文言以兼知進退存亡/得喪六者當不失其正斯為聖人處中之道耳)黽法¶
聖人師¶
　　懐新書屋口號¶
額題數典自陶詩思義顧名尚早時融盎試看發生始¶
静知何物不如斯¶
<pb:KR4f0005_WYG_461-24b>¶
　　留佳亭¶
春景雖遲遲春意亦融矣栁緑及桃紅弗久應至耳是¶
亭曰留佳盖因納賞起然而来必往駒影誰能止吾意¶
艱其留在此不在彼¶
　　綠畦亭口號¶
依山亭以綠畦名春稚猶然未起耕雖曰拈吟非即景¶
何時可忘重農情¶
　　澹㑹軒¶
<pb:KR4f0005_WYG_461-25a>¶
長橋直入湖湖心搆軒榭名之曰澹㑹四面波光㵼初¶
春尚鋪冰責實似假借然吾有别㑹醖釀韶方迓澹者¶
昌之機静可觀洪化¶
　　睇佳榭¶
六橋一帶分湖面此在西湖湖㟁西敞榭據岸嶺之上¶
不設忩櫺聘目宜花香鳥語時有待山色湖光望入齊¶
斯亦佳㢤睇如是奚必艷裔紛配藜因思扵盛存輯意¶
斯謂見道合天倪¶
<pb:KR4f0005_WYG_461-25b>¶
　　暢觀堂¶
由榭沿迴廊巖堂近咫尺榭之睇在東堂之觀以北然¶
胥為玩物豈非役目力繼思寓不留或弗大傷徳¶
　　澄鮮堂¶
今嵗春遲冰尚凝平湖有待碧波澄憑觀悟得盈虚理¶
一息一消信有徴¶
　　江蘇巡撫長麟湖廣總督畢沅各報得雨詩以誌¶
　　　慰¶
<pb:KR4f0005_WYG_461-26a>¶
江寧歙省報農况猶是雪中兼雨滋(昨據永慶朱珪奏/江寧安徽省城各)¶
(扵正月初三四及初八九等日雨雪相兼勢頗/綿宻盖江北氣候較之齊豫各省已覺少暖矣)兹乃姑¶
蘇及湖北逓稱優澤渥春&KR0008;(兹又據長麟奏蘇州常州/松江揚州江寧淮安太倉)¶
(等府州属扵正月初三四兩日得雨三四寸不等至初/八九兩日續得雨澤更為深透又據畢沅奏湖北省城)¶
(扵正月初三日得兩竟日淋漓酣暢入土極為深透且/雲氣四垂逺近必能廣被等語此二省得雨日期與江)¶
(北各處得雪先後相同惟因氣候和暖皆釀而為雨/其為應時春膏麥田大資沃溉無殊覽奏深為農慶)髙¶
原下隰胥透潤浸種(上/聲)插秧且先(去/聲)時惟是近京欠盈¶
尺慚為慰更倩誰知¶
<pb:KR4f0005_WYG_461-26b>¶
　　讀杜口號¶
把巻杜詩不忍捨慙其義鮮悉精微英雄慣作欺人語¶
細故髙賢記憶非(即用/杜語)¶
　　詠塞提卜阿勒第所貢和闐玉筆硯匣¶
巧琢和闐玉四蔵宛具中(向扵獅子林四蔵書屋弆眀/雕漆匣内貯筆硯紙墨書屋)¶
(以是得名是匣乃回城所作竟能置文/房四事扵一處盖駸駸知中國文物矣)雖非貴異物實¶
乃表丹衷(塞提卜阿勒第乃回部葉爾羌阿竒木伯克/先是髙樸駐劄葉爾羌勾通奸商役使回人)¶
(採玉販賣又勒索彼處金銀珠寳贓私纍纍回衆無不/怨憤幸而塞提卜阿勒第列欵呈首永貴乃據實入告)¶
<pb:KR4f0005_WYG_461-27a>¶
(隨将髙樸等在彼正法並免採玉回人次年應納之稅/回衆始安爾時若非彼首先告發再遲年餘必至激生)¶
(變亂因即加封貝勒以示優奨嗣後彼貢此器/特予賞收非貴異物亦因其衷誠為可嘉耳)鐫字頗¶
相似排文却不通(匣面横鐫風調萬夀萬兩順萬方如/意十一字自右而左雖為祝頌吉詞)¶
(當縁未諳漢字文/義故不可句讀也)鑒誠與笑納亦以暢文風¶
　　雪中還宫之作(正月二/十八日)¶
昨朝隂徹夜徒望雪成空作霰纔清曉乗輿還禁中¶
祈農(二月初九日逢戊祭扵初社稷壇禮崇農事嵗必/躬親因先期還宫並    四日舉行經筵大典)¶
及講學切意並應躬二寸午晴積(巽日順天府府尹奏/此次得雪除融化入)¶
<pb:KR4f0005_WYG_461-27b>¶
(土外積地實/有二寸餘)益増惜少忡¶
　　江西巡撫姚棻湖南巡撫姜晟各報漕船開行出¶
　　　境之期詩以誌慰¶
邇来漕運治臻佳事在人為語不乖昨嵗前年胥早到¶
(往嵗漕運稽遲皆由河湖水弱挑濬失宜所致嗣命明/興将東省支幹各河一律疏濬扵是微山湖水收符定)¶
(誌其直𨽻吴橋一帶古淺處所亦飭該督一律挑挖嗣/後糧艘得以遄行無滯如前嵗全漕扵七月初八日即)¶
(抵通州而去年更為迅連扵六月三十日已全數抵通/交卸而回空之船亦即早抵水次交兑新漕自此可以)¶
(永符冬兑/冬開舊制)湖南江右又先排(據署江西巡撫姚棻奏江/西南前衛首幫扵去年十)¶
<pb:KR4f0005_WYG_461-28a>¶
(二月初三日開行隨飭糧道嚴催各幫旋據該道詳稱/九江後衛等十三幫亦扵十二月初六二十二十一二)¶
(十五等日全數開竣較之上年趕早一月又湖南巡撫/姜晟奏據糧道詳報各幫漕船扵去臘十七日出境查)¶
(上年漕船出境係在十二月二十六日本年較早旬日/等語是兩省糧艘兊開均符舊例将来抵通之期自必)¶
(益加迅/速耳)開行(江/西)已喜程弗滯出境(湖/南)更欣期必諧曰慰¶
固縁籌畫得其初悮亦自慙懐(自乙巳年以後漕船抵/通遲延每嵗遂有截留)¶
(守凍情事頻年籌辦不遺餘力方有成效然事後追思/從前積重之勢固由司事諸臣不能盡心籌辦而子亦)¶
(不能不引/以為愧也)¶
　　題沈周雪景即用其韻¶
<pb:KR4f0005_WYG_461-28b>¶
我到西湖每過梅兩髙峯送雨絲来披圗如踏六橋雪¶
樹樹重看五出開¶
　　詠嘉靖雕漆盤¶
雕盤精記㡬層牢(眀果園厰漆器最精此嘉靖二雕漆/盤底刻第二層第三層盖當時醮壇)¶
(用為供器欲疊/髙以表其敬耳)想為醮壇疊置髙可笑爾時稱瑞者鹿¶
生子與獲仙桃(嘉靖崇信左道惑溺已久甚至幄後獲/桃苑鹿生子亦謂竒祥詡稱天眷尤為)¶
(可/笑)¶
　　䕶理山東巡撫布政使江蘭奏報得雨詩以誌事¶
<pb:KR4f0005_WYG_461-29a>¶
廿八此霑雪微嫌二寸纔慰中兼惜耳望外得欣㢤其¶
日山東雨春田六指培(山東省正月初旬中旬連次得/雪深厚兹又據江蘭奏省城扵)¶
(廿八日復得雨三/寸土膏極為沃潤)北南霰集厚(近日又據梁肯堂奏保/定省城閻正祥奏古北)¶
(口一帶亦均扵廿/八日各得雪三寸)左右澤均該(𢎞謙等奏八日東陵一/帶亦扵廿    得雪四)¶
(寸餘永璸等奏處得西陵一帶扵二十日得雪五寸時/交雨水保定等    此春澤麥苗自當益見長發惟近)¶
(京百里内尚欠優霑雖時/尚可待不能不切懸望)惟此優渥欠慮其麰麥灾肯¶
云時可待益切忸徘徊¶
　　題陶器弦紋壺¶
<pb:KR4f0005_WYG_461-29b>¶
弦紋青綠製從周陶則始虞此器留孰後孰前率難辨¶
為同為異漫詳求銅堅所見固已夥(内府所蔵商周以/来尊彞鼎卣之属)¶
(甚夥盖銅以質堅故雖入土數千年後青緑益加璀/璨若陶器質脆不能耐久間有存者實以罕而見珍)土¶
脆何妨以鮮收却笑兩皆沉重物千金那足濟中流(鶡/冠)¶
(子云中流失船一壺千金盖謂壺蘆也若銅壺陶壺沈/重之物入水即沉不足以濟中流之用而名却相同故)¶
(戯及/之)¶
　　駐西寧副都統奎舒奏報進𠞰廓爾喀兵行事宜¶
　　　詩以誌慰¶
<pb:KR4f0005_WYG_461-30a>¶
進兵由西寧先聲已徵吉(此次命福康安為将軍征𠞰/廓爾喀逆匪因憶官兵若由)¶
(西寧出口自青海草地行走較之四川由打箭爐至蔵/程站近至二十餘日冀得迅抵衛蔵可以早知彼處懠)¶
(形且廓爾喀更在衛蔵之/西地名西寧已㣲吉兆)然以隆冬行草枯雪過膝未¶
免跋涉艱兼之山氣逼先是有煩言胥恐行難必予亦¶
為之慮率弗安晨夕将軍持意堅辛苦所弗恤(康熈年/間因凖)¶
(噶爾䇿妄阿喇蒲坦侵擾蔵地興師進討即由青海行/走維時係在八月起程天氣和暖正有水草之時故兵)¶
(行較易此次時屆隆冬多有言冰雪較大跋涉維艱者/且聞間有瘴癘之氣倘有阻滯欲速轉遲是以節次降)¶
(㫖令福康安與勒保奎舒面同籌酌若果實在難行不/妨改道鞏昌仍由四川一路赴蔵然予早已料及福康)¶
<pb:KR4f0005_WYG_461-30b>¶
(安勇往急公苟可行走必能仰體朕懐以冀早慰宵旰/而福康安果即扵十二月初一日徑由青海出口前進)¶
(在福康安忠勤素著持意堅定/不辭勞瘁然予不免時深縈念)䝉古普勤王陸續濟馬¶
力積薪並積糞以供炊糧食(兹據奎舒奏報先後接據/福康安札知自西寧出口)¶
(以来沿途並無大雪天氣較往年和暖所有沿路臺站/預備一切俱属妥協䝉古畨子等供給柴薪糞草均為)¶
(踴躍間有瘴氣之處俱已平安行過業扵正月初三日/入西蔵交界自此一路平坦可以計日而到海蘭察等)¶
(相繼前進途中並無阻滯亦扵正月十三日行抵二十/二臺喇嘛托羅該地方等語覽奏為之欣慰仰荷)¶
(昊蒼貺佑益深敬感至所奏䝉古扎薩克王公等備辦/馬匹均各妥協因思雍正年間青海跳梁尚致勞我兵)¶
(力平定以来數十餘年撫馭懐柔咸深感戴不特内扎/薩克如家人父子共矢尊親即以青海之遥遇有此等)¶
<pb:KR4f0005_WYG_461-31a>¶
(官兵經過之事無不歡欣鼔舞奔走恐後此次福康安/等進𠞰廓爾喀經過該㳺牧地方郡王索諾木多爾濟)¶
(等辦馬數千匹並親赴臺站来往稽查照料奮勉可嘉/為從古所未有是以加恩分别晉職自親王貝勒貝子)¶
(公職銜並賞/賚幣帛有差)更荷¶
天之佑多遇晴和日山隂氣濕寒衆役皆寧謐險路安¶
行過近蔵途已逸奎舒具以報額手感¶
隂隲曲直賴¶
昭鑒師出本以律(廓爾喀前次侵櫌蔵地邉界亦既允/其悔罪歸降從未有冀拓土疆好為)¶
(窮兵黷武之意不料賊匪恃其險逺以我兵不能迅至/竟敢櫌至後蔵而唐古特人等平素懦弱遇賊先遁逆)¶
<pb:KR4f0005_WYG_461-31b>¶
(匪遂欺其無能益㒺忌憚若不聲罪致討百餘年来闡/揚黄教之地㡬至為賊佔據是以不得已方出應兵命)¶
(將致討師岀以律曲直昭然自荷望耳/上蒼鑒佑或能一舉集事實深顒)佇待捷音来敬¶
勤勵宥宻¶
　¶
　¶
　¶
　¶
御製詩五集巻七十¶
