# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.339840
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷二十
<pb:KR4f0005_WYG_078-1a>¶
欽定四庫全書¶
御製詩二集巻二十¶
　古今體一百八首(庚午七/)¶
　　秋日奉¶
皇太后時廵以繼册中宫先謁¶
二陵遂幸嵩洛發軔京師即景成什¶
氣爽秋宜狩天髙吉撰辰自來傳警蹕都覺有精神揭¶
露滋蘭埒龍旗出鳯闉¶
<pb:KR4f0005_WYG_078-1b>¶
大安輿敬奉中壼制重陳¶
冠劍瞻依近蘋蘩謁拜新觸懐愉以戚問俗富還貧念¶
結嵩陽麓吟期洛水濵傳聞今嵗好便徃閱髙囷¶
　　過潞河¶
潞河潦雖退平川水猶漲以此例永定狂瀾詎能障黍¶
莖帶沙痕結穂欠豐壯景異向所觀憑輿増悒怏頗有¶
為解者云此河灘上本為水由處人不與相讓於兹得¶
免潦髙田恐無當我聞吁益顰何莫非吾民使人有餘¶
<pb:KR4f0005_WYG_078-2a>¶
地孰與水爭利髙下皆獲収吾願其少酬¶
　　朝鮮牛¶
牛有性懶者服重行數里便卧莎草畔鞭撻亦弗起有¶
適朝鮮人娓娓言所以云惟朝鮮牛習勞每異是負載¶
不辭疲領穿亦前耳但遭疾疫行空羣多病死不如性¶
懶牛遇疫活者有(叶/)福善而禍淫竟難諶此理¶
　　涼¶
野甸清宵景向涼行人欲換葛衣裳協時始覺臨秋仲¶
<pb:KR4f0005_WYG_078-2b>¶
獲稼行㸔築隴場呌草蟲聲含露意漏枝蟾影淡煙光¶
依稀昨嵗關山外吟倚離宫夜漏長¶
　　過三河縣道中作¶
此處山溪喜順流蒹葭兩岸潦澄秋農夫銍艾相逢問¶
尚幸岡田過半收¶
始愁旱已繼愁澇忽忽渾忘歴嵗時華黍香風披馬上¶
今來稍覺一舒眉¶
　　白澗行宫晚景¶
<pb:KR4f0005_WYG_078-3a>¶
離宫颯秋風古廟森虬柏蒼然暮色暝蟾光露林隙梵¶
唱隔墻聞清機引無斁鐫題在壁間拈吟復今夕¶
　　凉¶
午熱昨朝劇心欣利晚農秋涼今曉峭人喜適行蹤山¶
逼風多勁天髙露更濃本無題句意頻奈妙題逢¶
　　望盤山口號¶
常時望見田盤翠馬上馳情得句頻一自山陽開别墅¶
較前情更十分親¶
<pb:KR4f0005_WYG_078-3b>¶
　　題翠雲山房¶
翠雲山房我所喜言之不足長言之林猶隠葉秋禽語¶
峯不藏形白鹿窺昨憶春風吟月色(去嵗春/初駐蹕)近收王䝉¶
圖杜詩(近有題王䝉/秋山草堂詩)寄語蒼崕及緑樹何能爾許引清¶
思¶
　　恭謁¶
孝陵¶
佳哉氣鬱䓤啟萬帝圖鴻歴數方歸¶
<pb:KR4f0005_WYG_078-4a>¶
聖指揮始自東金甌貽後澤石馬紀前功追逺心恒凛¶
還因樹厚風¶
　　恭謁¶
景陵¶
音容心永識¶
徳澤夢難忘詎敢空吟杜奚當早識昌念兹欽繼序倬¶
彼仰¶
羮墻孺慕¶
<pb:KR4f0005_WYG_078-4b>¶
明樓下盈盈淚滿觴¶
　　桃花寺偶題¶
山館當秋一再過蜃窓眺逺暢懐多詎眈野景抒新句¶
且喜髙田熟晚禾階下泉聲答松籟雲間樹色隠峰螺¶
縹緗挿架閒繙閱愧較羲皇治若何¶
小築雲軒幽賞存田盤明日駐山園何妨少許勝多許¶
不道無言超有言風入單椒吟桕槲露涼扁石淨琴樽¶
瀑飛九叠清音壯便欲因窮雲外源¶
<pb:KR4f0005_WYG_078-5a>¶
　　秋日奉¶
皇太后駐蹕靜寄山莊¶
卜築敞雲扄無過數日停由來治人者豈可恣吾寧秋¶
日煙霞潔仙山草木靈以兹奉¶
慈豫延夀萬千齡¶
紆蹕駐山莊中秋過半强林姿踈間宻峯態翠含蒼出¶
峽泉猶壯度松風已涼稍停謝公屐書史静徜徉¶
　　寄題雲罩寺¶
<pb:KR4f0005_WYG_078-5b>¶
盤山向我如無語我到盤山必有詩舊嵗登臨最髙處¶
白石緑字鐫清詞今來遊歌宿兩日髙處風寒姑不必¶
倚窓逸興已遄飛又寄新題隣舊律今今昔昔徃復還¶
阿誰心閒果是閒詩成擲筆大笑道譲爾千秋占此山¶
　　錢維城逺澗泉聲圖¶
田盤搆石室素壁著成圖暎發山容秀縈廻水態紆縱¶
眸遥箔外側耳靜琴俱畫境相參處難分殊不殊¶
　　松¶
<pb:KR4f0005_WYG_078-6a>¶
枕石緑髪蒼顔是松不及此間求諸古人誰似黄綺合¶
在商山¶
　　雲林石室¶
詰屈蘭椒路轉通到來石室碧雲叢秋山留得夏山緑¶
柿葉先於楓葉紅千朶峯蓮入蔥蒨四垂天盖倚崆峒¶
鐫崖朅詠昨秋句依舊時光黙㑹中¶
　　秋英¶
秋英頗耐寒山中顔色好丁星泫露光綽約亂雲藻蝴¶
<pb:KR4f0005_WYG_078-6b>¶
蝶大於掌栩栩幽叢繞所遇非世間應是煙霞表雙成¶
在瑶臺千年不知老¶
　　半天樓¶
髙處為樓號半天田盤萬槩覽都全設無竒句堪酬景¶
但是凡人便合仙東指滄溟呼皓月北臨紫盖鬰蒼煙¶
落來花雨渾無著卉歙罡風掃四禅¶
　　曉逰天成寺¶
仄蹊曉露濕叢蘭秋半金風了不寒石抱土生竒樹瘦¶
<pb:KR4f0005_WYG_078-7a>¶
逕穿雲出小天寛暗泉聲是東陽樂翠柏舞為瑶島鸞¶
不羨仙都結遐想每來初地愜清歡¶
　　西甘澗¶
迤邐盤蘚磴芬菲逓仙藥嶺複見雲關花宫隔絶壑風¶
旛自飄梵溪橋疑度索草菴已幽絶何必侈雁閣山僧¶
八十翁長跪進所作渉言即失之奚論意指錯石室倚¶
繩床結攬興遐託雲漿冽亦甘吾將事泂酌¶
　　東甘澗¶
<pb:KR4f0005_WYG_078-7b>¶
西甘路轉即東甘問景聊耽古佛菴領要何須較冰水¶
紛投真是擁青藍崇情果契妙中妙禪恱那逢憨者憨¶
(憨山為田/盤名宿)小閣開&KR1440;秋宇淨向來吟緒箇中函¶
　　古中盤恭依¶
皇祖詩韻¶
聖日髙懸紫盖峰行秋駐蹕見¶
堯重闍黎七十能言舊方外還思¶
徳有容¶
<pb:KR4f0005_WYG_078-8a>¶
　　憩古中盤精舍¶
十笏纔强萬景収坐來棐几憶前遊雲嵐朝暮無恒態¶
况是今秋與昨秋¶
林天石海自重重石罅霏天花紫茸風送入窓風拂去¶
維摩無著著何從¶
繚白縈青最上層鳥飛不到意俱騰自驚竒句從何得¶
隠有山靈導我曽¶
　　桂¶
<pb:KR4f0005_WYG_078-8b>¶
垂垂金粟亞盆閒花信遲因待此間(今嵗中秋桂/花始半放)牛放¶
别來逢盛放盤山却幻作香山¶
　　望少林寺¶
半天樓上開窓户萬笏叢中望少林雲際梵音常縹緲¶
松梢塔影自森沈欣於所遇何空色樂在其間足古今¶
笑我閒愁經半嵗何妨一晌空(去/聲)塵心¶
　　石林精舍¶
精舍四圍環石林既幽且樸静而深室中虚白無他物¶
<pb:KR4f0005_WYG_078-9a>¶
几上蕭閒蓄一琴是處暢觀頗役目此間閟景足澄心¶
何來橡子庭前落亂蹋枝頭歸晚禽¶
　　賦得山氣日夕佳¶
名山有靈氣日夕更清佳峰黛銜羲馭壺蓮報酉牌霞¶
烘雲態變靄送谷寒皆暝色蒼煙合林聲天籟諧暮鐘¶
來嶺寺歸鳥下岩齋五字柴桑妙悠然興企懐¶
　　夜雨¶
山中欲雨雷勢怒暝色合雲失巖樹北風始送涼絲來¶
<pb:KR4f0005_WYG_078-9b>¶
倒井須㬰簷溜注邇來午熱殊苦煩滌炎添爽欣清喧¶
蕎麥未刈菜在圃兼資樹藝利晚田我昨登山向南望¶
低田潦水猶滉漾佇待涸出播秋牟遊興未抵心惆悵¶
嗚呼何時雨暘逺近時若慊吾心少雨即止毋為霖¶
　　晴¶
夜雨生涼喜快晴朝來天宇益晶明千峯日耀芙蓉色¶
萬澗泉流琴瑟聲蘿磴䝉茸含宿潤麥疇指顧事新耕¶
我原後樂先憂者不共幽人獨徃情¶
<pb:KR4f0005_WYG_078-10a>¶
　　池上居¶
竹柏妙神心山水樂仁智田盤蔚山秀合以水相濟飛¶
流有數派滙合入平地設法叠石岸為池半畝計荇𦸼¶
莖易滋鯉鰱族頗備其上搆雲房屧石波心至澄泓協¶
静觀天半滄浪意¶
　　登半天樓¶
三日山莊三度登坐來逸興總飛騰因知心是無窮藴¶
怪底佛稱最上乗瀏莅天風吹萬竅偨池雲岫列千崚¶
<pb:KR4f0005_WYG_078-10b>¶
於今始識田盤妙㧞萃鍾靈擅獨能¶
　　泠然閣¶
雲搆據霞標月天栖嶺複此中亦何勝千峯在吾目谷¶
口幽籟動泠然吹髪緑玉女洗頭盆可以供濯沐奚事¶
羨禦㓂旬五勞僕僕¶
　　蟬¶
秋風太液已稀聲何事山中復嘒鳴應為重聽將隔嵗¶
不辭鼓翼趁暄晴¶
<pb:KR4f0005_WYG_078-11a>¶
　　攓雲亭¶
山莊最髙處建亭名攓雲雲却在足底把捉徒云云長¶
嘯倩誰答秋空惟碧旻¶
　　八月二十三日作¶
山莊逢國忌黙處罷遊歌此日終身恨流隂睫眼過謁¶
陵方在即存劍竟如何¶
遺詔重莊誦心知愧處多¶
　　短歌行¶
<pb:KR4f0005_WYG_078-11b>¶
陟巘行緩降原行疾兩足何心其勢乃必錙銖致富良¶
苦乃翁子弗克家坐致困窮從善如登從惡如崩古之¶
君子業業兢兢水東弗西日今弗昨少壯過矣老大迅¶
若聞一知二賜亦稱賢創業較易守成則難¶
　　曉行¶
背指山莊碧巘嵬田盤三日豫遊廻前朝望處何殊勝¶
擕得新詩廿首來¶
　　讀書¶
<pb:KR4f0005_WYG_078-12a>¶
廵狩不廢學書史常相隨駐蹕值清暇不厭徃復披腹¶
笥我何有汲古堪消時詎惟詞𦸼貴亦云言行資内聖¶
及外王大要豈外兹返已多抱慙空慙徒爾為¶
　　烟郊行宫作¶
小雨霏霏即放晴離宫颯爽拂衣生浹旬書室徃廻景¶
㡬樹庭柯今昔情未覺名山助秋興祇愁潦水誤春耕¶
行行此去臨嵩洛千里民依次第評¶
　　南苑行宫謾題¶
<pb:KR4f0005_WYG_078-12b>¶
黯爾傷懐朅爾思保陽廻蹕仲春時行宫静攝期兒愈¶
秋日重經引我悲信矣萬縁都是幻絮哉七字復何為¶
玉蟲稠綴銀釭灺似覷拈毫早淚垂¶
　　即事四首¶
南苑重經因便道¶
慈寧欽奉為承歡行宫一夜西風急侵曉秋光馬上寒¶
勤政孜孜敢即安封章隔日計程㸔(凡行幸隔兩日一/進本御史封事及)¶
(督撫奏摺皆隨本發而地方文/武及扈駕諸臣進見更不在例)今朝海子離城近引見¶
<pb:KR4f0005_WYG_078-13a>¶
宣傳兩部官(是日吏部兵/部引見選官)¶
書齋硏席洒然清小坐依遲靜六情晰理佩文心似昔¶
至今慙媿是躬行¶
朅吟陳迹是今春此畨(去/聲)今春跡又陳禁屠適值因停¶
獵制是¶
先皇重聖人(雍正年間有辰禁㫖八月二十七/日為孔子誕    屠宰至今遵之)¶
　　題徳夀寺禪房¶
開士幽居地乗閒一憩尋闍黎誰古若澄景適今臨砌¶
<pb:KR4f0005_WYG_078-13b>¶
卉迷寒蝶庭柯隠夕禽憂欣何處是黙檢向來心¶
　　秋海棠¶
卉譜翻將遍曽無不謝華春秋稱兩度今古只斯花草¶
木何須辨丰姿那更加金風經别館逸興引吟义¶
　　過盧溝橋¶
石橋跨渾波堅乆誰所製過此為桑乾古以不治治築¶
隄詎得已¶
皇祖為民計經世未疏濬疏濬勞不易加以沙性淤騎¶
<pb:KR4f0005_WYG_078-14a>¶
墻行必致今春清苑廻臨隄一親視(叶/)束手苦乏䇿無¶
已示大意入夏霖雨溢遂告隄云潰南望彌慼憂阡陌¶
成棄置賑恤豈有吝排築籌次第秋分潦勢殺狂瀾庶¶
由地徒懐瓠子歌實遜塗山義¶
　　良鄉道中¶
郊原&KR1367;穂尚豐餘歴覧閭閻氣象舒較比京東其勝矣¶
不知前路景何如¶
　　秋麥¶
<pb:KR4f0005_WYG_078-14b>¶
被隴緑芊芊心欣見秋麥金王應時生含風露珠滴芃¶
茂早常年地濕淤泥㙭我農良苦辛澇餘勤播植俗云¶
一麥地尚賴霑三白慰不抵愁多詎敢安玉食¶
　　良鄉行宫作并示直𨽻官¶
春月行旌駐節時青郊膏澤愜予私那知卜度誠難預¶
大抵憂欣總若斯山地幸猶過半穫水鄉安免逭長飢¶
曰休曰助新頒㫖(今年夏秋雨水過多所過京東州縣/収成似較歉薄特降㫖令豐収之處)¶
(仍照例蠲免錢糧十分之三其歉收之所加/恩蠲免十分之五并勅地方大吏善為經理)其善推行¶
<pb:KR4f0005_WYG_078-15a>¶
良有司¶
　　水碓¶
漩澓溪流繞村曲村人引水舂新穀何必機心鄙桔橰¶
且喜西成中上熟比櫛長莖碩穂垂場中仍有滯與遺¶
秋社飲餘免飢色隣里雞犬還孳肥道旁所見誠慰喜¶
既慰愁添轉難已今年畿輔潦者多未必村村皆似此¶
　　半璧店行宫作¶
曲水環村儼曲瓊舊名半璧果誰名行宫獨出翠雲逈¶
<pb:KR4f0005_WYG_078-15b>¶
秋日重來碧宇横幾度詩題周八柱(後建石亭題向作/刻之已遍八柱云)¶
此間心迹信雙清自惟所異當年者兩鬢稍添雪數莖¶
　　官栁¶
官栁絲絲翠影籠兩三葉乍落西風自從始種今喬木¶
十五年光想像中¶
　　隂¶
逺山雲氣吐傍晚成薄隂邇來午熱劇僕役苦汗淋農¶
夫喜秋長蕎菜芃森森明知所憾多何必齊人心小雨¶
<pb:KR4f0005_WYG_078-16a>¶
亦云得爽拂征人襟夏初每逢旱秋初恒懼霖此時大¶
局定稍免愁懐侵¶
　　祖逖墓¶
佳城之人云姓祖考蹟睪然興望古越石竟讓先著鞭¶
尚憶聞雞共起舞飛揚意氣亘千秋終不能埋三尺土¶
　　過拒馬河¶
潭清潦水盡風颯岸莎萋野况隨時攬詩懐觸目題長¶
橋分浦卧一徑入煙低秋景常年遜民情我澤徯渚村¶
<pb:KR4f0005_WYG_078-16b>¶
薄有穫山澗本無隄載咏河之水(戊辰秋度此作/河之水三章)悲心¶
早向西¶
　　寒¶
曉日銅鉦雲裏㸔官郵爽氣拂征鞍遥峯昨夜應經雨¶
吹落山風著體寒¶
　　九月朔日作¶
&KR2535;迤度村郵觀民轡每留黍稌饒稔穫風物報深秋此¶
處差堪慰他方更厪愁¶
<pb:KR4f0005_WYG_078-17a>¶
橋山直西望未到淚先流¶
　　雨¶
野甸雲低陣秋空雨乍飛晚禽尋宻葉征客換棉衣候¶
逼新寒峭塍欣宿麥肥遥聞湘浦雁此際向南歸¶
　　秋瀾村¶
秋瀾村畔俯秋瀾一色長天潦水寒素節深時來别館¶
澹煙凝處露遥巒泛茱况復臨重九作記因之憶子安¶
墻宇何須事雕峻較於容膝已為寛¶
<pb:KR4f0005_WYG_078-17b>¶
　　雨中過易州¶
一夜秋霖朝未已行旌早發難中止况復詰旦謁¶
陵園舊頓從容非其理有豕白蹢烝渉波輜重﨑嶇度¶
泥滓雨衣不漏憶譎諫尋思此或異乎彼尚幸行宫程¶
匪遥約計僅一由旬里雨中䇿騎過易州戒飭避濘踐¶
麥疇有來大吏道左跽請罪除治恐不周笑而謂之無¶
所慮已苦斯民重剷脩習勞問俗¶
祖制在風雨豈為安逸謀東廵西狩嵗無休知我罪我¶
<pb:KR4f0005_WYG_078-18a>¶
惟春秋¶
　　石門村¶
山村秋日又經過已播秋牟早穫禾鉥騎不須遮父老¶
欲詢生計近如何¶
　　西北風¶
今年每盻西北風都為溽暑思晴爽昨夜秋霖徹旦零¶
漸石征夫勞鞅掌縱匪農時猶苦潦忽來西北風生朗¶
長途定不愁濘泥陡益峭寒又厪想¶
<pb:KR4f0005_WYG_078-18b>¶
　　題永慕齋¶
行宫倚翠厓永慕特名齋山色繡屏列溪聲玉瑟諧¶
慈闈欣每奉中壼更新偕明日瞻¶
陵闕心遲丙夜牌¶
　　恭謁¶
泰陵¶
敬陪¶
慈馭上¶
<pb:KR4f0005_WYG_078-19a>¶
橋陵慰愴難為情曷勝縱復三年頻泥首(戊辰己巳及/今庚午凡三)¶
(謁寢/陵)　每教一去輙填膺兹來允為蘋蘩繼(繼冊中宫/特行展謁)¶
(禮/)自昔常慙統緒承設以㣲躬論遭際¶
於昭顧諟感應增¶
　　雁¶
燈忩向夕杪秋清遥聽征鴻三兩鳴春北秋南誰與約¶
霜寒月澹若為情石渠畫省無窮意(石渠寳笈藏邊/景昭羣雁圖)玉¶
岫絃傳第㡬聲(前嵗命唐侃於香山玉/華岫彈平沙落雁之操)憐汝稻粱隨處¶
<pb:KR4f0005_WYG_078-19b>¶
覔今年稍喜報西成¶
　　恭謁¶
泰陵禮成轉斾易州卜征燕豫景澄西顥風爽金輿載¶
　　　覽登秋興言裁什¶
展禮謁¶
二陵啟途廵九洛前辰雨灑道兹時潦歸壑風寒冷斯¶
未地濕塵不作行行度燕墟召澤想何若樊館及髙城¶
傳聞疑信錯太行之左麓髙原秋有穫是用慰予心予¶
<pb:KR4f0005_WYG_078-20a>¶
豈有他樂¶
　　燕昭王故城¶
雉堞荒頹存土郭便千年樹亦新林郎山只有清秋月¶
曽照當時圖覇心¶
　　四賢歌¶
燕昭延士始郭隗涓人買骨自為媒築宫師事禮數陪¶
趨燕遂致翩然來亞卿事業頗偉恢趙楚韓魏合從偕¶
下七十城五嵗纔薊邱之植汶篁栽田單反間恵王猜¶
<pb:KR4f0005_WYG_078-20b>¶
木必先腐真惜哉劇辛自趙騁辯才龎煖易視背交懐¶
喪師二萬身亦災鄒衍閎論類詼諧先驅擁篲碣石開¶
主運而外他無裁尸祝至今四賢皆望諸事業誰能儕¶
或者市名意本乖令人三歎黄金臺¶
　　安肅縣咏菘¶
山縣民風與古皆灌園野叟足生涯彦倫到此應増戀¶
霜脆甘菘味正佳¶
誰道江南足晚菘(江南有菘江北有蔓菁舊說相/似而異今安肅菜即江南菘云)緑瓊¶
<pb:KR4f0005_WYG_078-21a>¶
滿圃秀金風田家滋味僧家畫(僧人多有/喜畫菘者)野意何妨六¶
饍充¶
髯老羔豚頓置渠較於藜藿定何如性偏見說嫌形穢¶
退食難逢下箸餘(史貽直性好潔謂菘澆/糞而壯不食故戲及之)¶
　　武帳¶
歴頓行宫遍初程武帳臨向方全似舊啟處恰宜今新¶
月冰(去/聲)忩帋秋風促帛砧每殊觸目景不易愛民心¶
　　題臨漪亭¶
<pb:KR4f0005_WYG_078-21b>¶
臨漪古名蹟清苑稱佳搆源分一畆泉石閘飛瓊潄行¶
宫雖數宇水木清華富曲折歩朱欄波心宛相就四靣¶
足瀟灑一笠非儉陋竹素暫遊託民瘼乃深究曰惟有¶
休助是用重廵狩¶
　　新月¶
野曠清無比秋深光倍寒桂香思節過菊瘦待人㸔謾¶
惜如鉤細行當並鏡團嫦娥三萬嵗少似李金鑾¶
　　保定道中作¶
<pb:KR4f0005_WYG_078-22a>¶
入夏多霪漲水流民艱南望不勝愁每每所歴原登穀¶
意外欣遭為解憂¶
廢城故邑每經逢舊蹟多湮考莫從獨有保陽傳養老¶
髙山景仰聖堯蹤¶
就潤翻犁退潦田早㸔撲隴麥芊芊農功終嵗真無暇¶
冬雪春霖望倍懸¶
　　衆春園¶
建置何分李(昭/亮)與韓(琦/)名園輪奐喜重㸔(略為脩/葺之)盆中¶
<pb:KR4f0005_WYG_078-22b>¶
雪浪水之變(盆内刻蘇東坡詩云/盡水之變蜀兩孫)齋外霜華氣已寒畢¶
竟千秋有公論且教一晌適清歡前年圖取人何在(丙/寅)¶
(冬經定州未至此園/命張若靄圖之以歸)四句金剛如是觀¶
　　詠蘇軾雪浪石¶
白石盆中浮雪浪髯翁遺跡入評吟頗誇南北八州牧¶
(東坡詩云八州憐我徃來頻注云宻/徐湖登杭潁揚及定武凡八郡守)豈惜清華二翰林¶
(年譜以二學/士出知定州)早是奎星獨稱古不然山骨詎羶今如坡¶
不乏遭沉滯鑑取人明惕我心¶
<pb:KR4f0005_WYG_078-23a>¶
　　雪浪石叠蘇軾韻¶
行或使之止或屯内相外牧何卑尊賈誼明時乃可惜¶
屈原澤畔時原昏牛刀不妨一小試况兹百里聨鄉村¶
前年中山䇿馬過傾頽百雉未入門北門學士(謂張/若靄)命¶
圖取展閱㡬度清吟魂鳩工發帑事版築驅除狐䑕芟¶
荆根衆春花木復舊觀清秋風月移新痕時廵嵩洛偶¶
駐蹕一拳坐對堪評論横盤硬語走健筆呌絶起拍蓮¶
花盆嵗月詳識笑多事(坡詩云四月/辛酉紹聖元)髙風千古存乎存¶
<pb:KR4f0005_WYG_078-23b>¶
　　和蘇軾刻盆石詩韻¶
鵲渚鶱謁天帝孫支機持走歸中原玉局胡乃公案翻¶
曰此中山有石存置之平几承以盆作歌七字探天根¶
雷門布鼓予綴言走筆趂韻賡其元¶
　　曉發定州作¶
翠䍐名園駐衆春南瞻伊洛待時廵蘇才韓業一青史¶
明月清風兩故人(是州二/村名)茅店煙寒秋已老蘭衢露重¶
曉無塵依然前嵗中山路㡬見盈寧化被民¶
<pb:KR4f0005_WYG_078-24a>¶
　　暖¶
秋深候應涼南向地頗暖午陽熱每劇薄寒惟早晚行¶
人爽已披農夫願方滿晚蕎猶在田霜遲穫無損事固¶
鮮兩羙欣兹實兼善¶
　　九日幸旺泉導醴亭登髙¶
東垣古名郡沃野耕桑稠氿泉隨處溢水利良足脩斯¶
泉獨名旺乆藉溉田疇嵗逺惜湮廢疏濬法宜求髙斌¶
建鉞時承命相視周淤者剔其源塞者鬟其流至今宛¶
<pb:KR4f0005_WYG_078-24b>¶
成渠餘潤資耕耰為亭其旁阜曠朗暢逺眸名之曰導¶
醴意取醇飲投今日是何日古制登髙邱適值駐翠驆¶
於焉詠來游曉隂忽開霽少皥行金秋拾級扶朱欄濯¶
清俯緑洲黄華纔綻蕋霜遲露顆浮但得有菊意佳品¶
何須&KR0679;暢眺謝龍沙走筆懐滕樓來來汝大吏供帳勿¶
華優苟為事虚文負芻譏反裘農功願允愜佳節景并¶
酬故事髙商飇權城佳話留¶
　　真定隆興寺叠舊作韻¶
<pb:KR4f0005_WYG_078-25a>¶
董子有言尊所聞佛家者流稱世尊儘有儒名而墨行¶
不徒守說惟空門昌黎闢異友文暢相從坡印如龍雲¶
髙人逰戲無不可豈其迷彼因果輪時維九月復九日¶
三秋令節懸晴旻言廵嵩嶽此駐節觀者如堵紛紜紜¶
佛香雁閣一縱眺烟低近逺村莊分恒陽尚幸薄有穫¶
茅檐鮮歎生不辰按轡頻經問民瘼霽色底用嚴如神¶
行宫西側近數武從容略憩閒齋身便進大吏數疇咨¶
民安物阜休云云今秋西成究遜昔詎乏釡魚及甑塵¶
<pb:KR4f0005_WYG_078-25b>¶
芊芊隴麥明嵗食䕶惜早飭羽林軍冬寒窘廹恐應甚¶
數事時厪予思存登髙攬勝聊循例閭閻疾苦憂懐真¶
大端我示推行爾及爾有司詳討論散金莫惜庫所積¶
散粟莫吝倉之陳不須救度資佛力但能綏恤民如春¶
　　真定行宫晚坐叠舊韻¶
小坐復今夕閒情憶向年勸¶
餐非昔侣(丙寅年來此隨/孝賢皇后相)舉案是新縁燕蹟仍伊舊(是/寺)¶
(為慕客燕龍/騰苑舊址)潘懐祗自憐金容㕘咫尺未得了明禪¶
<pb:KR4f0005_WYG_078-26a>¶
　　閱兵¶
詰戎伊古重爽值九秋天氣霽礟聲壯雲開旗色鮮聨¶
營團寫月馳道直抨絃亷李遺風在干城尚勉旃¶
　　題隆興寺畫壁¶
前度權城臨小春佛香髙閣㕘金身綺語破戒贊相好¶
七字韻脚通元真信宿駐蹕促歸轡未及遍覽菴羅園¶
兹來秋日多清暇乃得一一探其源調御丈夫固㧞萃¶
前廡畫壁尤絶倫四十九年無一字源流十二誰所傳¶
<pb:KR4f0005_WYG_078-26b>¶
淨飯王宫生悉達天上天下稱獨尊乃至徘徊雙樹下¶
終不生心轉法輪(文殊請佛轉法輪佛云吾四十九/年未曽說一字乃令我轉法輪耶)圍¶
繞純陀及迦葉恭敬帝釋人非人土伯九約角觺觺乾¶
闥八部猙侁侁羅刹敦脄亦聽法䝉倛牛首咸來賔須¶
彌四面面各色其間衆類紛紜紜元蠭赤蟻蟠曠宇鬼¶
母産　還為飱延頸舉踵望悲䕶圓光遍照何寃親異¶
哉幻境無不有難執名相徴文言畫師乃不識名氏想¶
因薫習如來禪知㣲畫像必齋戒(孫知㣲字太古每畫/聖像必齋戒疏瀹方)¶
<pb:KR4f0005_WYG_078-27a>¶
(援/筆)山東法傳楊契丹兩家手蹟真偽半未能到此窺籬¶
籓趙州古寺壁間水相傳作者吳道元此去趙州百餘¶
里同時留蹟何疑焉但㸔一筆揮圓相風落電轉誰能¶
然(畫斷吳生畫圓光只一/筆風落電轉䂓成月圓)此畫當作吳畫觀兼傳摩詰¶
思開元(東坡有王維吳道/子開元寺畫詩)¶
　　閱滹沱河隄工(有序/)¶
　　滹沱河本無堤以其流漸逼城髙斌總督時奏建¶
　　葑壩禦水非如永定兩岸長隄束之行也十一年¶
<pb:KR4f0005_WYG_078-27b>¶
　　閱視時有兠灣吸流處略經指示建壩挑水今已¶
　　淤沙可耕而河流遂向南徙矣兵民建坊頌徳夫¶
　　河流無定南北亦其常耳固安亦吾民今夏隄乃¶
　　潰決豈朕厚於此而薄於彼耶既以成詩並示直¶
　　𨽻諸大吏¶
前嵗視滹沱近隄虞侵城今嵗視滹沱隄脚淤沙平臨¶
流施網處秋麥芃新耕復見好消息中泓向南經北隄¶
免衝齧萬户慶居寧建坊舊駐所感徳由至誠維予自¶
<pb:KR4f0005_WYG_078-28a>¶
忖度轉覺愧恧生一時偶指示詎有安瀾能設能廻狂¶
瀾永定相視曽夏霖乃潰決迄今隄未成是河亦渾流¶
來徃嵗每更所幸有餘地不與水相爭長隄䕶城止曾¶
匪束之行居功而諉過中人以下情我常惡彼為何須¶
揚頌聲¶
　　趙州柏林寺小憩¶
禪寺曽聞古趙州便途探蹟正清秋虞碑字具龍鳯勢¶
(寺後殿前有石甚古刻虞/世南攀龍鱗附鳯翼六字)吳水體兼文武流(左右兩壁/有吳道子)¶
<pb:KR4f0005_WYG_078-28b>¶
(蹟一畫文水/一畫武水)白鴿下無經可聽(是寺乃禪院不以持誦/為重且祗數僧頗廢其)¶
(業/云)金輪煥是¶
聖重修(雍正年間/曾重修之)笑予柏子曾參熟不識庭前樹是不¶
　　九月十有二日途經趙州小憩柏林寺閱殿壁吳¶
　　　道子畫水舊蹟召扈蹕文臣梁詩正等刻晷聨¶
　　　吟禁用水部字¶
(御/製)花宫來九月穡寳登三秋唐壁懸吳畫¶
　　香林駐¶
<pb:KR4f0005_WYG_078-29a>¶
御騶塗堊粉㾗古縱横墨暈稠具體文兼武(臣梁/詩正)¶
(御/製)摇毫放更遒嘗聞工變相今見䟦陽侯禁體例癸亥¶
(癸亥年登澄海樓與張照/梁詩正聨句亦禁用水部)¶
　　强韻追應劉佛日光皎皎仙風響颼颼咫尺論萬¶
　　里(臣彭/啟豐)¶
(御/製)筋力廻千牛或静符地徳或動與天遊翔陽常逸駭¶
　　罔象窮㝠搜十指捫欲縮雙睛眩難收能事開元¶
　　埒(臣劉/綸)¶
<pb:KR4f0005_WYG_078-29b>¶
(御/製)竒觀廣陵侔兩孫彼固遜一勺吾將投茹納百川此¶
　　髣髴三島不鏡象埽塵刼坳堂㕘芥舟乾維擅宻¶
　　運(臣梁/詩正)¶
(御/製)坤軸環遐陬龍門啟岝&KR2249;鹿苑騰蛟虬曠哉八功徳¶
　　邈矣大琉球砰磕撼素障縹緲凌丹邱那得并州¶
　　剪(臣彭/啟豐)¶
(御/製)何必中山求(謂定州/雪浪石)馮夷方擊鼓乾闥將成樓隠名¶
名越顯¶
<pb:KR4f0005_WYG_078-30a>¶
　　繪聲聲若酬魚龍卧豈穏雲夢吞應愁萬斛斟¶
天筆(臣劉/綸)¶
(御/製)一晌停吟眸含虚體無物攻堅性不柔因喻致治理¶
持盈保天休¶
　　趙州道中作¶
常山初駐翠華旃老幼瞻依夾道填飢食寒衣均在念¶
車塵馬足共摩肩幸逢四海方無事益切三時祝有年¶
慙愧閭閻心愛戴侍臣勿用紀青編¶
<pb:KR4f0005_WYG_078-30b>¶
　　再題吳道子文武水¶
壁端祇慮天瓢瀉千年不竭真神也伊人心自别髙下¶
堂堂王道驩虞伯(叶/)潏沕滉瀁無冬夏葆孕龍宫及鼇¶
駕(叶/)石渠各種空傳馬(石渠寳笈藏馬/逺各體水真蹟)日月出矣爝火¶
捨大士如如塵不惹宴坐道塲功徳灑¶
　　光武帝祠(漢鄗縣今在趙/州柏鄉之間)¶
蛙聲紫色不堪論浹髓髙文累葉恩千古中興帝首出¶
秋風斜日廟仍存手提三尺知兵要身致太平究治源¶
<pb:KR4f0005_WYG_078-31a>¶
望漢臺今何處是村民伏臘自羔豚¶
　　菊¶
今年秋暖菊花遲破萼重陽纔數枝乍爾掛缾酣放候¶
依然行幄未踰時底須節物尋陳迹且喜風華引逺思¶
獨笑柴桑更無酒影形索莫繞東籬¶
　　邢臺道中¶
䟦馬邢臺歴古郵朝暾暖浥露華浮漫懐覇業尋遺略¶
且喜原田穫稔秋冬麥青葱芃四野南畿風物近中州¶
<pb:KR4f0005_WYG_078-31b>¶
民間疾苦予心厪計里遲聽轡每留¶
　　題宋璟梅花亭¶
東川成賦後此處有亭留梓里餘風逺梅花古調幽誰¶
歟憑㸃綴乍可適歌游繞砌寒英綻平池活水流才華¶
唐豈乏忠亮世稀儔儷句尋廊讀(廊間嵌石即/刻梅花賦)端知氣¶
味投¶
　　宋璟祠¶
驛路秋風度古襄叢祠遥見柏塋旁生平事業期房杜¶
<pb:KR4f0005_WYG_078-32a>¶
身後調和恨李楊三代斯民由直道千秋名相示周行¶
魯公響搨碑重讀氣味相投要在剛¶
　　邯鄲行¶
初過邯鄲城因作邯鄲行邯鄲古來佳麗地徴歌選舞¶
搊銀筝邯鄲城中富蠶作蠶月條桑緑隂弱羅敷不顧¶
五馬廻倭墮畏風春帔薄邯鄲復多逰俠子鳴鏑離弓¶
雙兎死歸來意氣猶未已擊鞠呼盧侍羅綺美酒十千¶
醉不辭炰鼈臇鰕膾鮮鯉于今城市尚依然村民但知¶
<pb:KR4f0005_WYG_078-32b>¶
勤種田叢臺下渭橋邉豪華瞥眼二千年返樸還淳此¶
或賢¶
　　登叢臺極目¶
傳聞好事說叢臺勝日登臨霽景開豐嵗人民多喜色¶
髙樓賦咏謝雄才襟漳帶沁真佳矣雪洞天橋安在哉¶
烟樹迷茫閭井富為籌元氣善滋培¶
　　恭題磁州¶
御射亭¶
<pb:KR4f0005_WYG_078-33a>¶
皇祖西廵廻蹕射柳於此爾時大吏建亭紀績景仰¶
徳威益凛繼述¶
射柳名亭氣象雄千秋¶
聖日照臨中肯教貞觀專前羙真令由基拜下風安不¶
忘危四時狩所其無逸萬方同孜孜繩¶
武心恒篤未敢亭前一引弓¶
　¶
　¶
<pb:KR4f0005_WYG_078-33b>¶
　¶
　¶
　¶
　¶
　¶
　¶
　¶
御製詩二集巻二十¶
