# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:12.458368
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷二十九
<pb:KR4f0005_WYG_192-1a>¶
欽定四庫全書¶
御製詩三集巻二十九¶
　古今體一百二十二首(癸未三/)¶
　　花朝¶
今嵗花朝好花姿日日添有風惟淡蕩不雨亦濡霑絲¶
縷禽言拂錦鬚蝶夢黏宜欣却常慽飢溺厪蒼黔¶
　　文徴眀草堂對坐圗¶
榕樹森森䕃草廬劇談試擬意何如因提以上相商㩁¶
<pb:KR4f0005_WYG_192-1b>¶
不是萬言時事書¶
　　即事¶
山東河南山陜西率稱得雨新耕齊畿輔今春似江國¶
英英每見生雲淒翻成懼雨實未雨私心額慶堪興犁¶
常年設遇報雨足斯弗雨為愁&KR1370;眉而今喜彼霑膏澤¶
復幸春霖乃逭兹人情無定有若此吾猶未免何恠其¶
誠因去嵗被霖潦沮洳待涸東作時嗟予調幕乏良術¶
慰以為愧觸緒題¶
<pb:KR4f0005_WYG_192-2a>¶
　　題漢玉璧¶
土華盈手襞璘璘大孔規圎製朴淳進道不如先駟馬¶
同心有若擲河濵誠看特達經千載言念温其見古人¶
質以天全容以粹世間燒染自紛陳¶
　　得春亭¶
物物心中皆有春而胡此亭獨稱得春寧不到此亭乎¶
試看形形與色色譬如芥子納湏彌箇裏無廓亦無窄¶
是非享帚豪敓頻羲經妙義詮来真知者見之謂之知¶
<pb:KR4f0005_WYG_192-2b>¶
仁者見之謂之仁¶
　　含韻齋玉蘭花¶
今年花事早春仲玉蘭開好未曽爛漫雅惟謝蕩駘明¶
當巡蹕啓暫可擘牋陪古屋斯含韻寧論去與来¶
　　降旨加展粥厰賑期¶
州縣極次貧賑期具常例五城設粥厰以補賑不逮州¶
縣賑既加粥期可獨置申命概加展四月下旬暨言念¶
連嵗澇吾民實彫弊救不遺餘力猶恐鮮實際愧無調¶
<pb:KR4f0005_WYG_192-3a>¶
燮方遑有損益計¶
　　唐寅樹根詩思圗¶
把筆欲吟句句従何處来樹頭風自響豈復有為哉¶
　　唘蹕恭謁¶
東陵即事書懐¶
上¶
陵兩嵗未東行減従春朝載唘程便覺翹心眄松柏况¶
逢冷節近清明緑田嚴戒相輕躙黄土深懐有曠耕歴¶
<pb:KR4f0005_WYG_192-3b>¶
歴憑輿切切念民艱滿目那怡情¶
　　東嶽廟瞻禮¶
摶捖當年秘監稱震方¶
青帝用禋應岱宗望秩自虞舜宰執猶聞似魏徴有事¶
維新閱年久(廟葺於康熈四十一年因嵗久剥陊命工/出帑興脩乾隆辛巳落成兹以謁    陵)¶
(途便復/来瞻禮)所希&KR0388;蠁佑民蒸便途瞻禮欽¶
明赫時若䖍祈錫福仍¶
　　煙郊行宫作¶
<pb:KR4f0005_WYG_192-4a>¶
潞水浮橋過驅車廿里途行宫卓午到春景昔年符為¶
見新耕少亟籌舊潦輸芸帷將綈几縦好不知娱¶
　　降㫖再加賑直𨽻並逮五分災民其不成灾者亦¶
　　　與緩徴更命借給籽種毋誤春耕¶
六分灾者賑五分格於例新正命加賑五分極貧逮然¶
其次貧者尚未被予恵三月况期滿四月何為繼用是¶
再沛恩普加一月暨五分極次貧均霑俾無異㢘知課¶
科法五分緩徴稅四分不成灾仍有輸將事畿輔連嵗¶
<pb:KR4f0005_WYG_192-4b>¶
歉民有日窮勢豈宜亟催呼重為吾民累勘不成灾者¶
概與緩徴既更慮東作候籽種猶艱致貸予毋誤耕庶¶
可有收企凡此示大端推行在羣吏相與善補苴敬待¶
西成賜¶
　　三河縣¶
三河縣即五分灾賑不當加例所該體貼民情亦同苦¶
恫瘝予目得親来因教格外施恩恵冀稍溝中救草莱¶
稽首道旁紛老㓜爾言謝我早慙㢤¶
<pb:KR4f0005_WYG_192-5a>¶
　　見耕者¶
往嵗見耕者不過為色喜今嵗見耕者欲喜早憐矣所¶
憐務本民忍飢蔵種子勤劬耩濕田以冀新苗起三時¶
尚遥遥此際敢滿擬其艱致種者借予已有㫖滿目視¶
如傷侍臣曷従揣¶
　　麥苗¶
迤邐東来見麥苗青黄之接尚云遥閭閻一鬴籌為繼¶
玉食雖佳悶不聊¶
<pb:KR4f0005_WYG_192-5b>¶
　　白澗行宫晚坐¶
逐頓有行館居停省負馱依然昔春景惄若此畨過農¶
事方興矣民艱嗟奈何一宵原不旅數宇已嫌多¶
　　晚隂¶
春晚復生雲春山逺蔵影沮洳涸未盡慮雨心耿耿十¶
嵗九愁旱見雲已冀幸今来乃懼雲無定惟情境好惡¶
我猶然民碞用因省¶
　　薊州道中四首¶
<pb:KR4f0005_WYG_192-6a>¶
幾片春雲欲放晴薊邱廿里嚲鞭行最憐農父黄牛瘦¶
借種相將趂濕耕¶
常年村舎見髙囷澇後今多菜色人寛展賑期終四月¶
尚希麥熟救斯民¶
春煙輕罥緑楊絲髙處猶泥可識低偏是盼風風却少¶
散之冀遍舉耕犁¶
忽晴忽晦江南景不暖不寒薊北天設入丹青真妙格¶
吾惟憂切厪農田¶
<pb:KR4f0005_WYG_192-6b>¶
　　過獨樂寺¶
城頭見刹竿雁閣入雲端猶有青蓮蹟堪同白社看春¶
風暫經過昔日此盤桓獨樂誠無繫胡為施六檀¶
　　隆福寺行宫杏花¶
門前一株杏老榦有新花剛共東風至又看午日斜桃¶
經御園謝梅漫石湖誇驀爾和嬌態相逢亦自嘉¶
　　再題隆福寺行宫六景¶
　　　翠雲山房¶
<pb:KR4f0005_WYG_192-7a>¶
翠雲山房以何名别峯無樹此獨有有樹兼多柏與松¶
是以四時翠雲厚其故以何又得言盖因絶壁人艱走¶
松柏抱石挺蒼根牛山斧斤所不受世間凡木喜軟土¶
不遭盤錯焉能夀¶
　　　翠微室¶
山未及上曰翠微室在翠雲其半截春来青縹色更濃¶
紗忩正對巉巖列忽疑杜老之江樓那數閻丞所改設¶
片刻成吟信宿去虚室名山千古閱¶
<pb:KR4f0005_WYG_192-7b>¶
　　　碧巘丹楓¶
碧巘千年自無改丹楓三秋則有待我来多值春之日¶
楓雖未丹丹意在其中權衡誰所司谷神不知有真宰¶
太空㝠㝠弗可名是即丹碧所以乃¶
　　　天半舫¶
雲為我水樓為舫春来真似坐天上且如太古無形初¶
樓舫水雲原一様世間擬議自紛然試問誰真得名狀¶
　　　挹霞叫月¶
<pb:KR4f0005_WYG_192-8a>¶
朝嵐暮靄無定容寫出軒楹渾可挹東岡復見玉輪升¶
叫之儼若當庭立稚圭髙致詎其遥太白豪情不易及¶
春風閒館偶相於孔李事非我所急¶
　　　翼然亭¶
西軒北轉復東折縁壁羊腸數十武石臺連屬廿餘級¶
乃得小亭俯林莽津逮廬陵之品題實覺軒軒欲飛舉¶
每来逰目頗極娱何以今畨意常憮渴期麥長黍禾耕¶
稍救吾民資二鬴¶
<pb:KR4f0005_WYG_192-8b>¶
　　恭謁¶
孝陵¶
定鼎甲申嵗乗除事可論(本朝驅除流㓂而得明天下/唐宋固不必論較之漢明開)¶
(剏為/尤正)宅中溯¶
功祖繼序逮惟孫赤縣胥歸化黎民永被¶
恩椒漿抒敬慕揚覲意深存¶
　　恭謁¶
景陵¶
<pb:KR4f0005_WYG_192-9a>¶
言瞬卌一載那堪廻首論扈陪依¶
聖祖眷顧異諸孫敢懈斯今志虞孤¶
在昔恩藉寧眄¶
冠劍雲日目中存¶
　孝賢皇后陵酹酒¶
戊辰今癸未往事夢同論了識生歸滅(二月廿二日向/為  皇后千秋)¶
(節故/云)寧知媳娶孫(彼時二孫尚在懐抱/今皆娶媳成家矣)彤編常紀徳永¶
巷尚含恩慽慽誠何益無湏結習存¶
<pb:KR4f0005_WYG_192-9b>¶
　　桃花寺八景疊前韻¶
　　　湧晴雪¶
細淙幽澗落層岑石海分明玉作林無意昔題湧晴雪¶
翻成今日憶吴心(吴中范園千尺/雪最為佳景)¶
　　　小九疊¶
脉山白阜謝無暇舉要稱靈靈以泉九疊珍珠簾網地¶
掀開應見大羅天¶
　　　吟清籟¶
<pb:KR4f0005_WYG_192-10a>¶
已是緋桃霞色蒸㕘霄松籟與清澂隔墻調御如相謂¶
是四禪天㝡上層¶
　　　坐霄漢¶
適纔(去/聲)登山逺自卑原従歩歩進無遺憑髙坐處疑霄¶
漢為學工夫有似兹¶
　　　雲外賞¶
古揖田盤譲作兄何妨享帚野桃榮致予一宿心遥寄¶
雲外歸途見薊城¶
<pb:KR4f0005_WYG_192-10b>¶
　　　滌襟泉¶
清泚何曽波浪起對來春日意如秋取之不盡用無竭¶
肯向山中鎮秘留¶
　　　㸃筆石¶
㡬間樸室據崇椒㸃筆搜吟句每超課以無心責有意¶
抽如春繭剥如蕉¶
　　　繡雲壁¶
松蔚深青桃暈朱輕雲不礙壁腰鋪春郊切切籌農計¶
<pb:KR4f0005_WYG_192-11a>¶
樂較前畨意每殊¶
　　清眀日桃花寺作¶
清明不雨亦輕隂㡬片飛英㸃客襟杜牧司勲有迥句¶
漢家典制引悲心桃花作飯花宫側栁葉臨池葉影沈¶
掃却閒情歸静寄盤山明日試重尋¶
　　駐蹕盤山静寄山莊即事二首¶
薊城卅里路非脩山色佳哉見舉頭矯意可云姑舎是¶
崇情况覺雅相投不来又以兩年計小駐無過四日留¶
<pb:KR4f0005_WYG_192-11b>¶
了識林泉待吟渉正何礙與静為謀¶
新誌披看似舊脩廿年遊豫憶従頭敢忘民食祈年志¶
幸罷軍書午夜投不改松青還杏絳正欣雲去有山留¶
騁懐今嵗應難暢潦後農功切切謀¶
　　引勝軒¶
且未筍輿尋勝去先憑氷牖引佳来取之不盡非勞也¶
㑹以忘言亦迥哉恰值春風方駘蕩問延秋月㡬徘徊¶
宵衣旰食吾恒慣峯態泉聲此偶陪¶
<pb:KR4f0005_WYG_192-12a>¶
　　韻松軒即事¶
往年頗覺厭春風今嵗春風正復好於風已自不嫌聴¶
况聴之於松樹杪泠泠謖謖響不已八音繁㑹繹如皦¶
朅茲属耳正何妨風入松同相值巧¶
　　雨花室¶
文殊問處維摩荅一室繽紛天雨花試看青松及紅杏¶
因風作響詎争差¶
　　對山亭戯題¶
<pb:KR4f0005_WYG_192-12b>¶
何亭弗與山相對獨是斯亭得享名却&KR0015;千秋青史裏¶
㡬人不向箇中行¶
　　雲林石室¶
抗巘葺幽居一亭十笏餘花繁山似笑葉嫩樹猶虚安¶
得捐千慮於斯讀古書咄哉此言失無逸可㤀諸¶
　　農樂軒口號¶
㸃綴村房與稻塍圗同農樂有秋登潦餘滿眼飢寒狀¶
慙愧吾農樂豈曾¶
<pb:KR4f0005_WYG_192-13a>¶
　　静夜吟¶
夜静復山深山堂松竹隂月如明掛鏡泉觧暗調琴詭¶
石玲瓏影微風颯㳫音無能領清福陡切恤民心¶
　　西峪三首¶
西峪人家也自清逰山路便此經行那無果樹春成畫¶
薄有沙田世業耕¶
髙原應不愁霖潦下隰災多波及茲宣付有司勤體恤¶
向隅毋或致偏遺¶
<pb:KR4f0005_WYG_192-13b>¶
杏樹髙低各放榮吉驄馺娑錦中行好花莫漫相抝折¶
果實憐他盻熟情¶
　　天成寺¶
萬轉千盤歴花宫覿面迎風旛皆佛偈巖壑本天成逰¶
目宜浄土騁懐欣好晴擕將新稿去宣付翰臣賡¶
　　萬松寺¶
萬松之松奚啻萬春来老色争新鮮嘯龍舞鳯籠峡路¶
夷嵕開豁呈金田下馬屏息禮調御寺樓片刻聊周旋¶
<pb:KR4f0005_WYG_192-14a>¶
㡬株菁䓗窓正對翻濤不語意以傳譬如淮南忽變少¶
不變者在誰知然¶
　　青峯寺¶
盤磴度龍脈山陽達山隂燠寒頓爾殊松柏籟森森流¶
青固不改本性寒能禁積雪猶未消泉落層氷針綪茷¶
無所事䟦馬刻削岑蓮宇亦已到四隣羅嶔崟秀色難¶
為狀金仙不動心自笑濟勝者猶然名象尋¶
　　望雙峯寺未至¶
<pb:KR4f0005_WYG_192-14b>¶
祗園罷去寄遥吟遥見雲巖翠欎森到即不㸃㸃不到¶
雙峯於此何容心¶
　　法蔵寺¶
雙峯法蔵本一路為彼多紆此徑来竟有風蘿掃塵跡¶
那無天花落講臺乙亥戊寅如是耳(乙亥戊寅二嵗/舊作題壁間)揮¶
毫落紙何為哉戸外盤龍松落落有言奚似無言該¶
　　西甘澗¶
太行盤谷有泉甘韓序曽言李愿耽於此是同還是異¶
<pb:KR4f0005_WYG_192-15a>¶
不能起問退之談¶
　　東甘澗¶
一峯兩澗隔西東石海中間有路通何必怱怱亟言去¶
山樓小坐韻松風¶
　　千尺雪作¶
迴䟦逰山騎進停臨水居有聲皆入寂無色不涵虚陸¶
羽茶經在唐寅畫幀舒兩人似相謂小别兩年餘¶
　　唐寅品茶圗仍疊前韻¶
<pb:KR4f0005_WYG_192-15b>¶
底湏調水始烹茶就近缾罍煮貢芽恰似去年恵泉上¶
聴松得句也清嘉¶
　　半天樓¶
降外山還登内山山樓迥似半天間彼為賔則此為主¶
肩者勞兮輿者閒何處不堪體物理於斯亦未㤀民艱¶
巖風泛泛千林杪晴定宜耕為(去/聲)觧顔¶
　　降㫖截漕米十五萬石以濟直省賑需¶
年前截漕五十萬用佐冬春賑貸資邇来青黄逮不接¶
<pb:KR4f0005_WYG_192-16a>¶
民艱巡蹕周詢知部帑再撥八十萬仍慮難為無米炊¶
復留新漕十五萬以濟灾後頻然眉従来救荒無善筞¶
在盡心以補苴為示大端惟擴充要共者嗟嗟良有司¶
　　題鄒一桂東竺庵杏花圖疊前韻¶
暈紫霏紅千萬枝何来入屋一枝垂陡思乙亥春逰况¶
曽命儒臣設色為¶
花中金牓設開成甲第應教属此卿底識傳神擅竒品¶
窺窓每見午蜂行¶
<pb:KR4f0005_WYG_192-16b>¶
　　得概軒¶
既云山概斯全得何必尋山復命逰可悟従来無止境¶
不妨佳處一研捜¶
　　逰山遂至雲浄寺¶
遊山事非忙何必候清曉僕従羣飯罷山園出便道西¶
巖陽已多東嶺曦猶少蘭路濕無塵松籟翻偏峭(叶/)石¶
林盤蠺叢耆域亦已造按指海印光如是禮三寳雲浄¶
舊寺名即景真稱好¶
<pb:KR4f0005_WYG_192-17a>¶
　　東竺庵¶
自来稱西竺竺庵乃號東凡事有對者如色之與空膚¶
語請進之曰空不空同問無對者誰金仙坐庵中竺亦¶
非東西辯亦無始終得句䇿馬歸或或翻壑風¶
　　少林寺¶
盤谷依太行雲林寺每蔵言旋自東竺津逮是嵩陽(嵩/山)¶
(有少林寺此/盖仿其名)雙樹浄無我(殿前雙/檜最古)三乗樂且常(常樂我/静為佛)¶
(四智假/藉用之)松門䟦予馬衣袂尚餘香¶
<pb:KR4f0005_WYG_192-17b>¶
　　古中盤¶
磈石如飛堕復留春来處處有泉流既云到則云停可¶
弗以髙而以夐幽消得片時心不繋促成七字興堪酬¶
虚亭十笏千峰入芥子湏彌即此不¶
　　再題千尺雪¶
咫尺園門路必經逰歸下馬便延停猶輸白石清泉者¶
火刼未来太古形¶
　　半天樓即目¶
<pb:KR4f0005_WYG_192-18a>¶
冠嶺得髙樓肩輿每憩遊念勞薄行賞(肩輿者勞輙/畧賜之金)雖¶
豫不㤀憂薊野軒窓裏吾民衣食謀背臨章草在無逸¶
讀従頭(樓中有舊臨/章草無逸)¶
　　朶山亭¶
蓮華萬朶色為青亭在蓮華心處寧不是道塲極樂界¶
此圗誰得見曽經¶
　　延春堂即目¶
小駐山莊率值春延來春景恰宜人苔方綠處階迎午¶
<pb:KR4f0005_WYG_192-18b>¶
花欲開時露潤晨泉别兩年響不斷松排萬障色從新¶
宵存晝飬於斯久即目殷殷勵體仁¶
　　婉孌草堂¶
石城磈礧出堡隖小北而西陡澗俯過澗居然得草堂¶
堂在衆石巉巗所狰獰戍削勢如雄婉孌何有於楚楚¶
詎始香光貯斯圗寔因貞觀聞其語人言魏徴䟽慢多¶
以我視之覺媚嫵¶
　　題董其昌婉孌草堂圗¶
<pb:KR4f0005_WYG_192-19a>¶
壁間石接庭前石戸外泉連畫裏泉不是天工能奪巧¶
一般安得蔚雲煙¶
　　聴瀑¶
山中瀑水多聴瀑恒於此出石弗轉顧落石復&KR0557;起八¶
音所未該萬狀難為擬安得無事人對之究無始得句¶
即言歸勤民而已耳¶
　　池上居¶
蓄水為池上有居春来新水鏡光虚髙齋自是恒如此¶
<pb:KR4f0005_WYG_192-19b>¶
勝日無妨偶相(入/聲)扵綠栁青蒲摇上下明亭暗竇閱居¶
諸求安取監寜湏逺觸目開襟足起予¶
　　題澹懐堂¶
書堂倚碧岑庨豁且深沈展帙堪稽古披圗又對今觸¶
縁信明志契要總澄心絜矩思為政淳風箇裏尋¶
　　雲起閣¶
雲起山中風散之一天晴景意為怡非闗好惡無端改¶
恐誤東郊耕作時¶
<pb:KR4f0005_WYG_192-20a>¶
　　擷翠樓¶
髙低為屋倚山脩上是平軒下是樓應接何須道無暇¶
四圍總覺翠迎眸¶
　　貯清書屋¶
石上架山居石勢不可止覆瓦於其上貯石我屋裏受¶
潤無内外皴縟苔紋起張為生色屏卧作醉道士囘頭¶
望山石原不分彼此¶
　　交翠榭¶
<pb:KR4f0005_WYG_192-20b>¶
隔澗構虚榭飛廊宛轉通忩千峯㠑崣樹四季菁䓗雲¶
表今皆古鏡中色即空丹臺阿那畔仿彿見韓終¶
　　受宜居¶
春宜風與秋宜月斯室受之何繋情虚受人言宜我事¶
羲經早已訓分明¶
　　杏花¶
山中萬杏盡開花石際松邊浄不華古貌寧當凢樹有¶
尋思佳喻在蓬麻¶
<pb:KR4f0005_WYG_192-21a>¶
　　逰雲罩憩上方寺作¶
雲罩髙峯不可孤竺庵来憩便循途馬頭石訝空中落¶
人面雲旋谷底鋪小許堪稱大許勝上方擬作下方呼¶
更須造極觀全勢薊野民艱厪本圗¶
　　坐雲罩寺閣得詩四首¶
上方小憩復前行怪石竒松面面迎隂巘雪凝尚冬色¶
陽崖泉落是春聲¶
策馬﨑嶇棧路遵老松春日也精神青雲叢裏尋常過¶
<pb:KR4f0005_WYG_192-21b>¶
都是龍門傳内人¶
至止髙峯拾級攀兩年曽未叩雲闗僧無識字楞嚴掩¶
仍付阿難辨八還¶
開忩縦目寺樓清萬壑煙收暢好晴将謂侍臣知有喜¶
豈知喜在利春耕¶
　　千尺雪¶
逰寺暢攀尋歸園又憩臨因思動静趣總契知仁心白¶
水無終始青山自古今迴看定光塔縹渺隔雲林¶
<pb:KR4f0005_WYG_192-22a>¶
　　再登半天樓¶
園樓髙已半天稱雲罩髙當萬倍増放眼四禪天外看¶
一微塵裏較相應¶
　　過嶺至泠然閣作¶
昨日由谷登其勞不可當今日據嶺下鋗人逸倍常乃¶
知勞逸本無定在乗其勢處之詳萬事不可數僂指鎡¶
錤待時而已矣拂谷清風笑我言不如御行之列子¶
　　再題貯清書屋¶
<pb:KR4f0005_WYG_192-22b>¶
滿忩松石無非古一屋雲煙總是清朅爾閒来朅爾去¶
雲煙松石不闗情¶
　　讀畫樓二首¶
詩或有應如畫讀畫何不可當(去/聲)詩吟春風暖日一樓¶
興怪石蒼松萬古心¶
是畫非真却是真較丹青更有精神試看摩詰東坡輩¶
總號樓中讀畫人¶
　　隔谷聞道士誦經戯題二絶句¶
<pb:KR4f0005_WYG_192-23a>¶
鯨鐘鼉鼔梵音流知為(去/聲)肩輿隔谷逰出谷再過三兩¶
嶂梵音鐘鼓一齊休¶
宦者有緇亦有黄官差優孟換衣裳便真世上緇黄者¶
㡬箇真非優孟塲¶
　　清音齋¶
玉泉舊題額(玉泉山清音齋康熙年間/題額也向屢有詩非此)勝概此堪儔名¶
曷常之有欣於遇所投一時摛翠管明曉發華斿分付¶
髙齋聴清音正好留¶
<pb:KR4f0005_WYG_192-23b>¶
　　盤龍山行宫即事¶
山莊四日駐逰興已云償小别松泉意逥看嵐靄光見¶
田觀易象逐頓憩書堂底是便宜事新成六十章¶
　　順義縣道中作¶
近北髙原種麥多菁芊蓄眼慰經過幸茲那復能忘彼¶
䟽涸畿南念若何¶
一夜風吹雲不散曉行㡬㸃落煙絲誰知往嵗渴思際¶
竟是今年踊懼時¶
<pb:KR4f0005_WYG_192-24a>¶
風停雨亦未能成卓午剛欣大放晴行館城西知不逺¶
輕煙早見樹梢横¶
　　順義縣行宫即景¶
多於十畝宅不過一宵居容膝真安矣返身尚愧如花¶
迎人蕋放栁背日隂舒駐早還餘暇明忩自檢書¶
　　湯泉行宫三疊舊作韻¶
五載别行宫(戊寅嵗曽来/逮今五載矣)春煙淡逺空儻来花弄影過¶
去樹吟風池館清音在研甌雅供同底縁心不懌惟是¶
<pb:KR4f0005_WYG_192-24b>¶
厪民窮¶
　　湯泉行宫八詠¶
　　　温泉¶
炎液暄波能愈疾曽聞泉脈出流黄化工神運不思議¶
功徳應教證水王¶
　　　栁色¶
栁色沿途非不青愛他絲影蘸清泠吟情那許尋常綰¶
半六時中一宿停¶
<pb:KR4f0005_WYG_192-25a>¶
　　　池塘¶
温泉瀉水碧池隈荷芰常於五月開聞道濂溪擬君子¶
熱中可識有由来¶
　　　玉蘭¶
後庭玉樹正榮旉香色天然與静俱底識風前饒喜意¶
今春批判未虚孤¶
　　　山亭¶
亭子雖然據假山也教遮邏有孱顔田盤石海林天表¶
<pb:KR4f0005_WYG_192-25b>¶
一例明朝想像間¶
　　　㳺魚¶
四季温波泳不凉箇中撥刺箇分秧問誰鹽醬能調劑¶
此是大烹般若湯¶
　　　書室¶
書室還来偶讀書古今惟此合稽居設如刮目云相待¶
五載猶予祗恧予¶
　　　官鶴¶
<pb:KR4f0005_WYG_192-26a>¶
官鶴官糧賦有年竊糧鶴不語飢眠陡思散賑寧無此¶
一為惻然一惕然¶
　　賦得氾漣暉¶
琳池春水漾碕岸午風輕氾籟千綃疊含暉萬燭明活¶
寧孫氏畫載憶魏家評澹蕩呈人監徘徊緬¶
聖情¶
　　瀾碧榭¶
綺榭蘭階臨碧池春風拂水縐瀾漪陸機文賦詮神趣¶
<pb:KR4f0005_WYG_192-26b>¶
思發言流有若斯¶
　　敦素齋¶
軒齋多古屋題額仰¶
羲文樸斵今猶覩淳風¶
昔即勤庭松饒畫格砌卉散仙芬肯搆吾方勉益思尊¶
所聞¶
　　逥鑾詣¶
　暢春園問¶
<pb:KR4f0005_WYG_192-27a>¶
皇太后安¶
言返翠華巡詢¶
安詣¶
暢春¶
萬年視履吉十日慕懐申旭晷方長候韶光正麗辰更¶
思¶
對時昔育物溥歸仁¶
　　吴彬文杏雙禽¶
<pb:KR4f0005_WYG_192-27b>¶
一樹穠華照碧江落梅五月不同腔彩鴛齊上橫枝立¶
為愛花皆並蒂雙¶
　　碧玉盤謡¶
碧玉之盤徑逾尺質本規圎色光澤凖夷重器守世則¶
貯以馬湩可盈石穹廬玉醴斯陳席(凖俗四月馬湩新/得時置筵酬神詐)¶
(馬為慶謂之玉醴斯蒙/古亦然但不如其盛耳)以招百福繁生息仁義不施攻¶
守易矯䖍奪攘紛兵革休屠金人且弗惜玉盤自合棄¶
荒棘磕破邊角秦璽阸伊犁墾田耕者獲驛使致京飛¶
<pb:KR4f0005_WYG_192-28a>¶
不翼取裁改作葵花式穆然完好綈几側湯之盤銘日¶
新徳用識顛末苕華勒¶
　　御園暮春即事¶
仲春唘蹕暮春旋風恵氣清上已天禁籞有花皆簇錦¶
上林無鳥不調絃懶教問景尋芳埓饒切憂心憶涸田¶
䟽𨗳報稱纔退寸(上年近京窪地秋霖積水未涸昨命/兆恵増洩海河&KR0309;口並督同御史等)¶
(相度文安大城一帶䟽消事宜據報各工減水日以/寸計皆地方大吏經理稽延之咎已有㫖勅部察議)悔¶
予調劑失遅延¶
<pb:KR4f0005_WYG_192-28b>¶
　　風¶
邇日披風意頗欣所欣概與掃輕雲對花索任摧春艷¶
望麥剛宜利早耘蝶翅何妨翻弗勝鵲喉奚厭喚猶勤¶
由來好惡随情轉巽二蓬蓬付不聞¶
　¶
　¶
　¶
御製詩三集卷二十九¶
