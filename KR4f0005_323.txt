# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:16.753250
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷四十四
<pb:KR4f0005_WYG_323-1a>¶
欽定四庫全書¶
御製詩四集巻四十四¶
　古今體五十三首(丁酉四/)¶
　　用白居易新樂府成五十章並效其體(有序/)¶
　　白居易新樂府五十章少即成誦喜其不尚辭藻¶
　　而能紀事實具美刺一代政要畧見梗槩有三百¶
　　篇之遺意所為為君臣民物而作不為文而作非¶
　　虚言也乆欲效其體而為之以萬㡬少暇日遷月¶
<pb:KR4f0005_WYG_323-1b>¶
　　延且體大物博未可率畧命筆也然終弗忘於懐¶
　　者誠以如此為詩方可謂之詩有闗於世道人心¶
　　者匪淺鮮耳且以古喻今以今方古我國家受¶
命開基¶
祖功¶
宗徳俾予孫知剏業之艱謹神器之守則又有不可以¶
　　不文畏難而罷者名各從其朔是者是之非者非¶
　　之長短有所弗拘要以達意傳實為止咨政之餘¶
<pb:KR4f0005_WYG_323-2a>¶
　　積以月餘而成讀者亦不必以重儓議之矣¶
　　七徳舞　美撥亂陳王業也¶
武徳中作破陳樂貞觀初重制舞圖詔魏徵等歌詞撰¶
名曰七徳以示開國之鴻謨七徳破陳是一是二終莫¶
辨(居易自注云武徳中天子始作秦王破陳樂以歌太/宗之功業貞觀初太宗重制破陳樂舞圖詔魏徴虞)¶
(世南等為之歌詞名七徳舞自龍/朔以後詔郊廟享宴皆先奏之)然魏徴既為之詞何¶
又稱徴諦觀九功之舞至於七徳破陳俛首弗視乎楊¶
隋失鹿其政亂英雄並逐之亦指草澤崛起徒太宗以¶
<pb:KR4f0005_WYG_323-2b>¶
隋宫人刼父留守之職叛縱經親戰而成功業其興究¶
異漢髙明祖夫豈如我朝慶隆舞肇興長白之神區雖¶
亦曾受明封號不過覊縻外臣較彼食毛踐土之民殊¶
以是論之即漢髙明祖亦莫及七徳之舞奚足比擬本¶
朝¶
王業之規模慶隆舞¶
祖宗開剏艱難謹記諸¶
太祖薩爾滸之戰立破明兵二十萬¶
<pb:KR4f0005_WYG_323-3a>¶
太宗松山杏山之戰殱明兵五萬而有餘是皆懿親藎¶
臣同心戮力邀¶
天佑至今追憶猶欲淚墮予及我¶
世祖入京都實得之流冦為明雪仇而有大徳於彼應¶
感吾慶隆舞皇清億萬斯年子子孫孫應憶¶
列祖剏業艱難初¶
　　法曲　美列聖正華聲也¶
法曲法曲中和樂五音宫商徴羽角¶
<pb:KR4f0005_WYG_323-3b>¶
郊廟朝堂之所作法曲法曲非霓裳(霓裳羽衣曲實屬/鄭衛之音居易謂)¶
(之為法曲/則已誤矣)鄭衛之音豈洋洋(即反居/易之語)宋明已失無論唐¶
(今梨園曲譜有所謂霓裳羽衣者不過/按詞為宫商曲調至其舞已久失傳矣)法曲法曲奏中¶
肅(謂中宗/肅宗)大厦之傾支一木幸而未致失其鹿法曲法¶
曲天寳末以夷亂華胡犯闕明皇幸蜀遭播越東夷西¶
夷子輿言舜文王豈非聖賢諸馮岐周之樂惜已佚借¶
問何以亂華焉夷狄有君諸夏無夫子亦曾三致吁而¶
况四夷之樂舞於庭為有虞氏治之徴予謂明皇不寵¶
<pb:KR4f0005_WYG_323-4a>¶
林甫國忠及妃子雖日奏夷樂彼哉禄山無反理¶
　　二王後　明祖宗之意也¶
三恪二王古有云受禪征伐説徒紛魏晉以降更以假¶
不脩實徳脩空文元之瀛國明崇禮雖加封爵未聞延及¶
奕世享隆恩¶
天命¶
天聰肇東土¶
順治奄有中外建極尊然實取之流冦並非取之勝國¶
<pb:KR4f0005_WYG_323-4b>¶
者豈於明之後裔有所慙徳而當待以賓¶
康熈有成命¶
雍正奉以遵遂求朱氏之裔賜以通侯俾世守其祀而¶
弗湮則我¶
祖宗興滅繼絶之意超往代詎如李唐周旋周武隋文¶
之子孫¶
　　海漫漫　戒求仙也¶
海漫漫天蕩蕩皆知海之廓也涵大地試思天之包海¶
<pb:KR4f0005_WYG_323-5a>¶
其勢猶寛廣海漫漫波泱泱中有三山蓬萊瀛洲及方¶
丈舟或近之率有風引去徐市從何而得其名因以傳¶
影響童男丱女去弗迴傳聞今為外域或即交趾與南¶
掌海漫漫無際也求仙人多遇仙寡漢武秦皇其甚者¶
然而仙實誰所傳椎輪落葉豈非因彼道家李老聃居¶
易闢仙而舉五千言則何異夫抱薪救火揚湯止沸焉¶
　　立部伎　刺雅樂之替也¶
立部伎奏鼓笛喧舞劔跳丸掉長竿(二句檃括/樂天語)今為掌¶
<pb:KR4f0005_WYG_323-5b>¶
儀司所屬慶隆舞後用以呈賔筵立部伎昔在唐三等¶
皆司之太常笙歌清樂坐上堂立部鼓吹立堂下又其¶
次者始就樂懸命彼郊廟調宫商嗚呼雅音陵替一至¶
此樂天刺之誠有理立部伎事今實無太常樂舞别聚¶
生徒居於神樂觀惟演雅樂以為¶
郊廟祭祀之所需以其居觀也不知起自何時遂有道¶
士之稱呼名不正則言不順六宗正義豈宜厠以羽流¶
乎命還樂舞生之舊(乾隆壬戌年以唐時立部伎逓降/之説非理因勅釐定    郊廟樂)¶
<pb:KR4f0005_WYG_323-6a>¶
(舞之/制)庶㡬精習其事以叶中和徳充符立部伎¶
皇清之制較唐誠廻殊¶
　　華原磬　刺樂工非其人也¶
華原磬代泗濵居易作詩因刺樂工非其人泗濵磬下¶
調樂不能和必得華原考之乃可叶笙歌今人而調古¶
律吕知有今聲乃不知有古古聲今聲豈其殊無過宫商角¶
徴羽試問居易古聲作何聲知當舌强(上/聲)不能語雖然¶
予亦更有言泗濵華原皆石焉金聲玉振以石代華原¶
<pb:KR4f0005_WYG_323-6b>¶
泗濵所争不過毫釐間豈如今日斲玉來和闐明堂清¶
廟八音宣循名副實備樂懸設以此磬奏之元和年居¶
易寧復惜泗濵而輕華原¶
　　上陽白髪人　愍怨曠也¶
上陽白髪人初選入時纔十六稔冉四十四年春仍閉¶
上陽常看守宫監使衣著緑將謂簾前賜錦袍不然逐¶
隊學歌曲花鳥使者記名去忍氣吞聲别親族那期楊¶
妃生妬忌發配上陽恒抱孤衾宿念奴豈弗伴諸郎羞¶
<pb:KR4f0005_WYG_323-7a>¶
他街中照燃燭上陽白髪人以資格久雖賜尚書仍苦¶
辛不如老做村中婦猶得齏鹽同守貧上陽白髪人國¶
朝家法異唐李八旗世僕家生子輪年選秀曾弗逮乎¶
萬民之鄉里其中等級更分明旗籍内府殊彼此旗籍¶
惟以備位號(如冊后妃及皇子/王公諸福晉之類)内府始用供驅使(屬内/府者)¶
(始以供宫中/使令之類)供驅使亦有年限至廿五嵗率令出宫矣¶
(年逺者不可考雍正年間定例宫中使女至廿五/嵗皆令出宫聴其父母聘人誠善法萬世宜守者)上陽¶
白髪人時世裝成反不妍心慵手慢弗能工管絃我朝¶
<pb:KR4f0005_WYG_323-7b>¶
女樂初亦厯代沿康熈年間其數不盈千想彼貞觀嘗¶
憫幽閉出有三千衆其尚存者何止一半焉以今喻古¶
多少之數天淵懸雍正其數更減十之七乾隆無一女樂¶
逮今四十年假令居易生斯世知其難成上陽白髮人¶
之篇¶
　　胡旋女　戒近習也¶
開元之末天寳年康居獻舞女其名曰胡旋迢遥重譯¶
至中國樂聲雖不可識吚啞宛轉亦自合管絃聲合管¶
<pb:KR4f0005_WYG_323-8a>¶
絃身慣為旋舞風吹雙袂軒然舉千迴百匝似轉輪但¶
觀態度誰觧其言語胡旋女䜟旋胡居易作歌之意在¶
此夫漁陽鞞鼓長安亂明皇倉皇獨擕宫眷幸蜀都胡¶
旋遂旋胡盖有所致然廟堂去姚宋省闥無張韓内失¶
太阿寵楊李外脱金甌任禄山皆因明皇一心之轉旋¶
又何繫乎西域舞女之來焉適百里者半九十里足見¶
末路保全為尤難白傅是章可為千秋萬載君鑑傳¶
　　新豐折臂翁　戒邊功也¶
<pb:KR4f0005_WYG_323-8b>¶
新豐折臂翁年八十八鬢髪霜非因力戰得受傷乃是¶
自折其臂得脱為兵至老身猶康是翁盖學塞上之子¶
髀跛相保聚又似支離恃其無用乃反攘臂武士行雖¶
然支離塞子皆其天然耳自折其臂實出詭詐避役而¶
非臣子之綱常新豐翁不識彎弓與射箭如何三丁㸃¶
一丁瀘水瘴鄉遣征戰是何異敺羊豕以飼豺狼誠可¶
笑亦誠可歎工部石壕吏少傅新豐翁事雖異意則同¶
古人雖曰兵寓農平時訓習當有素豈有未經一習而¶
<pb:KR4f0005_WYG_323-9a>¶
令供戰攻國朝之制超千古八旗子弟不待言緑旗亦¶
素予以糧餉俾之操練居營伍有事屯戍征戰乃用之¶
從弗驅彼平民使有新婚垂老相别之苦楚戒邊功邊¶
功豈易言新疆二萬里成功以五年金川掃穴亦復然¶
未蕆功者祇緬甸亦縁士卒不得用力於蠻煙瘴雨間¶
因其求降遂令班師旋(緬酋懵駁負固抗干不得已而/用兵聲討乃一誤於李時升賊)¶
(衆因得滋擾關内再誤於額爾登額致明瑞深入捐軀/勢更難於中止大學士傅恒固請督師征勦遂命前往)¶
(經畧傅恒既至身先士卒水陸分途進攻即収服猛拱/尋復於新街破壘殱渠進攻老官屯軍威大振已可計)¶
<pb:KR4f0005_WYG_323-9b>¶
(日摧堅顧其地水土惡劣官兵病亡者多此乃地氣使/然勸懲皆無所用且不忍驅勇鋭之衆嘗試毒癘因傅)¶
(諭撤兵㫖未至而緬酋遣大頭目詣軍/營奉書求赦傅恒據以入告因詔班師)是三伇也實多¶
捐軀效命者雖即賞延於世祇今追憶猶酸然不待開¶
府不賞邊功防黷武亦不待國忠幸立邊功致禍延國¶
之大事藉彼相臣賛襄則可耳惟當定之在君㫁以乾¶
用固出於不得已然而窮兵黷武之名詎免旃知我罪¶
我何辭焉居易新豐折臂翁之篇欲和遲之再三下筆¶
難¶
<pb:KR4f0005_WYG_323-10a>¶
　　太行路　借夫婦以諷君臣之不終也¶
太行路行最難巫峽水每覆船太行巫峽雖稱險人知¶
其險畏而避之猶可得善全惟有人心易變遷藏之肺¶
腑不啻城府堅親莫親於夫婦間好惡轉旋常有旃好¶
生毛羽顔色鮮惡生瘡痏頓棄捐古時多以君臣喻夫¶
婦是以白傅斐然有此篇行路難居易在臣言臣固如¶
是試思為人君者亦有難處吾當言豈不示心與促膝¶
都稱露膽更披肝然而十人同徳之後曾有㡬人焉語¶
<pb:KR4f0005_WYG_323-10b>¶
云入朝必忌士無不肖與其賢入宫必妬女無醜及妍¶
夫以必忌必妬者而共相周旋欲其開誠布公以事其¶
主何異適越而北轅世間夫棄婦者固不少婦棄夫者¶
亦復比比然行路難議論未可偏一邊各思其難相保¶
守久而敬之夫子故稱晏平仲之善為可傳¶
　　司天臺　引古以儆今也¶
司天臺名剏後世製自古乃命羲和堯所欽璿璣玉衡¶
舜所覩以定嵗紀授人時釐工熈績是之取司天臺不¶
<pb:KR4f0005_WYG_323-11a>¶
聞唐虞之世言祥灾予謂雨晹時若斯祥耳旱暵水&KR1369;¶
誠灾哉敬天勤民當慎兹慶雲壽星非所知不能宵旰¶
敬勤盡君道逮現天文時變斯已遲司天臺髙聳京城¶
東南隅各種儀器上置諸測量度數察黍秒三辰七政¶
赤道黄道各有經緯圖¶
皇祖精製足為萬世模四時正八政敷欲問白家少傅¶
今日司天之臺何如乎¶
　　捕蝗　刺長吏也¶
<pb:KR4f0005_WYG_323-11b>¶
毫末弗扎尋斧柯涓涓弗絶成江河由來去害在始萌¶
尾大不掉將如何一蝗能生九十九物類繁衍惟此為¶
㝡多其甫出也去之猶覺易及其長翅飛如驟雨捕之¶
難盡必致傷黍禾所以每嵗春夏之間設遇缺雨先慎¶
此五申三令不厭為譙訶(捕蝗法今綦嚴或當春夏缺/雨恐蝻孽潜滋必屢飭督撫)¶
(董屬捜捕毋使竊發有司皆/畏法預除數年來幸無蝗患)幸而年來未致害豈非綢¶
繆以豫有司畏法因此勤捜羅興元年間蝗為灾奪民¶
之食誠哀哉捕蝗獨有河南吏以錢買蝗出無計想其¶
<pb:KR4f0005_WYG_323-12a>¶
受價仍利民何乃為之重勞費(二語反居/易詩意)較之坐視終¶
為差異哉白傅乃為刺若然將終不捕乎是非殊覺斯¶
倒置况乎秉畀炎火小雅云姚崇遣使曾殷勤若云善¶
政能驅蝗吾惟半信半謂其荒唐及至吞蝗感以誠吾¶
惟盡力除害於其始一之為甚而不能再為矯情之沽¶
名¶
　　昆明春　思王澤之廣被也¶
昆明春非始唐宗及漢帝嘗聞堯時治水此停船(見潘/岳關)¶
<pb:KR4f0005_WYG_323-12b>¶
(中記及三/輔黄圖)因有神池靈沼之名字茂陵因而深廣之乃¶
為樓船習戰事却因地髙鮮來源旱則枯竭成桑田八¶
水引注貞元間始得滉漾仍舊觀不惟活潑樂魚鳶復¶
有菰蒲之利焉菰蒲無租魚無税是以居易思王澤之¶
廣被而有昆明春之篇吾謂其然豈其然徳宗之時特¶
言利苛取兩税問架錢居易欲其呉興罷𣙜茗鄱陽休¶
封銀(叶/)是謂之姑徐徐耳以徳宗之鄙吝抑豈能行旃¶
昆明春今之昆明昔之太液曾無異太液在秦既可移¶
<pb:KR4f0005_WYG_323-13a>¶
名燕(金時於燕京作瓊華島其下為太液池盖借漢時/長安太液舊名又稱為瀛臺三海乾隆庚午𨗳西)¶
(山玉泉諸水滙之俗所謂西湖者開濬深廣名之曰昆/明仰放勲之績兼寓習武之意詳見舊所作昆明湖記)¶
(又設牐唘閉以溉稲田并自玉河引流入京城繞紫禁/而出歸通恵河以濟運得水之利而無病民之事異於)¶
(居易所/云也)昆明亦得用此例勝朝是處號西湖嵗久淤塞¶
命疏治初時衆慮致水艱既而衆復愁水潰隄堰閘洞¶
以次脩今無水患收水利稻田闢將百餘頃菰蒲鳶魚¶
更餘事則有司存實禁地設如芻蕘雉兔與民同將見¶
菰蒲鳶魚浄盡且增争奪之相害(叶/)盡信書不如無書¶
<pb:KR4f0005_WYG_323-13b>¶
我於為政每每存此意¶
　　城鹽州　美聖謨而誚邊將也¶
城鹽州美聖謨而誚邊將徳宗築城五原上不謀邊臣¶
不謀相自從城築鹽州安闡布賛普增悵望十餘載弗¶
敢犯塞萬姓夜眠晝無恙又如張仁愿受降築三城¶
北邊千里得安寧其後邊將非不計及此顧欲養㓂翻¶
得掘强兵各為身謀將可鄙獨㫁築城君足美白家樂¶
府意在此然亦不過慎守幸保無事而已矣城廸化烏¶
<pb:KR4f0005_WYG_323-14a>¶
魯木齊增廨舍城恵逺伊犁今為外户閫野可牧畜田¶
可耕工商富聚謀經營來往夜行無盗驚哈薩布魯常¶
至城以馬易帛擕歸籯是城較之鹽州受降拓萬里香¶
山白傅以為何如耳¶
　　道州民　美臣遇主也¶
道州昔有侏儒貢矮奴市取京都送漢武侏儒一已足¶
嵗嵗取斯亦何用道州任土誠堪嗤勒民為奴民已卑¶
而况祖哭其孫父哭子村里常歎生别離道州民幸得¶
<pb:KR4f0005_WYG_323-14b>¶
陽城坐讜罪人出而為刺史催科政拙勞撫字(叶/)肯使¶
矮民為矮奴世為賤役無終止朝廷感悟璽書下矮奴¶
之貢因永罷(叶/)猶是争臣論所激昌黎豈徒工文者道¶
州民生男每以陽字之是何異新息之民多姓賈¶
　　馴犀　感為政之難終也¶
馴犀馴犀來暹羅脊如披甲角如戈虎豹兕象世常有¶
世人曾得見犀否康熈末年憶尚逮海蠻獻犀金庭至¶
自稱溟渤不揚波知有聖人中國治越裳獻雉原可方¶
<pb:KR4f0005_WYG_323-15a>¶
皇祖視之不經意權教暢春飼板房初未詫為奇瑞事¶
皇考踐阼¶
先志承遂命返之厚賜仍既不似建中放象歸南方亦¶
不似貞元留犀致凍亡以¶
聖繼¶
聖王道昌勤政務本卻禎祥慎終如始揆一蘉白傅馴¶
犀詞徒芳如蒼蠅聲庸何傷¶
　　五弦彈　惡鄭之奪雅也¶
<pb:KR4f0005_WYG_323-15b>¶
五弦彈舜所作以歌南風樂民樂解愠阜財意斯託五¶
弦彈忽奪鄭趙璧之技人愛聴率牽於情失其性吾雖¶
不解琴實㑹琴之理古人操縵豈習巧一字一弦而已¶
矣五弦彈疏以越大弦春温能使氣和平小弦秋肅能¶
使私消歇其音曳曳復融融要使人皆可學而能以致¶
和與中設如趙璧之所為是乃梨園一樂工五弦彈鄭¶
奪雅後世之琴非古琴人盡如斯趙璧特稱其甚者試¶
看白傅所云凄凄切切氷鐵寒何異琵琶行之大珠小¶
<pb:KR4f0005_WYG_323-16a>¶
珠落玉盤謂翁不解其妙惡其奪何乃形容曲盡而言¶
人所不能言善哉東坡得其㫖歸家直欲浄洗筝笛耳¶
　　蠻子朝　刺將驕而相備位也¶
蠻子朝彼自至初非蜀將之所致彼亦盖貪中國利渉¶
逺來朝必有賜蜀將乃攘為已事更謂開元鮮于仲通¶
征蠻徒喪師豈如貞元蠻慕明徳而自通誠覲玉陛徳¶
宗嘉其誘諭功遂令蠻朝大明宫異牟尋男尋閤勸並¶
教召對延英殿召對賜衣更賜食大臣歆羡不可得蜀¶
<pb:KR4f0005_WYG_323-16b>¶
將掦掦頗得意拖紫佩金相備位白傅樂府因為刺雲¶
南天末六詔蠻來朝弗朝於國誠何關邊將得意相備¶
位爾時政治從可觀辛卯土爾扈特來䟦渉萬里誠&KR0629;¶
哉伊犁收撫掄將才(辛卯夏土爾扈特汗渥巴錫等自/俄羅斯之額濟勒率屬内附告之)¶
(伊犁将軍伊勒圖以聞特自烏什調舒赫徳往彼為將/軍經理其事舒赫徳遵㫖分地安插俾資耕牧渥巴錫)¶
(等來山莊朝覲宴賚回至所授㳺牧地生計有頼咸得/安居樂業越二年授舒赫徳為大學士入閣賛理機務)¶
示恩安輯非招徠木蘭秋獮命厠陪山莊挈廻鎬宴開¶
至今畜牧孳童孩將亦為相調鹽梅備位非相驕非將¶
<pb:KR4f0005_WYG_323-17a>¶
白傅再生應難騰口謗¶
　　驃國樂　欲王化之先邇後逺也¶
驃國樂逺在天末隔之大海邊舒難陁來獻表誠䖍至¶
於貞元十七年徳宗受之聴其樂玉螺銅鼓合奏文身¶
踊舞揺花鬘一時驚喜文武班拜表稱賀願付史館宣¶
吁哉爾時為何時亂臣賊子接踵伺神器乘輿出奔上¶
下多流離奸如盧杞弗忍去忠如陸䞇危則珍惜安則¶
亟去之驃國樂想亦偶至中國窺固非懐徳與畏威居¶
<pb:KR4f0005_WYG_323-17b>¶
易顧欲王化先邇而後逺是謂不揣其本而惟其末之¶
徒齊¶
　　縛戎人　達窮民之情也¶
縳戎人不是戎人實漢人鄉貫涼原没落蕃皮裘毛帶¶
束繫身牧羊飼牛多苦辛冒死奔逃欲歸漢忽逢漢軍¶
出拜見却被將軍縛作蕃同彼真蕃作俘獻有詔赦死¶
徙南方離却蕃鄉投蠻鄉蠻鄉言語本不解有苦誰訴¶
淚萬行涼原故地不得歸蕃中妻子歎别離較諸真蕃¶
<pb:KR4f0005_WYG_323-18a>¶
更増苦窮民之情誰達之居易作歌良有以邊將冒功¶
率如此縛戎人聴我今歌縛戎真促浸官寨噶喇依大¶
兵四面重重圍據高壓下逐歩進奪碉破柴力不遺神¶
器火攻賊益懼土囊堆積聊避危(定西將軍阿桂攻勦/促浸至噶喇依督兵)¶
(四面圍攻疊用大礟轟擊所向摧圯層層逼進奪碉破/卡復㫁賊取水之路番衆絡繹來投皆言高厚碉牆俱)¶
(為礟穿透其寨垣坍塌者復壓斃多人逆酋膽落因寨/踞石峯之上不能穴地而避遂以土囊堆積䕶牆迨攻)¶
(擊益力索諾木兄弟及其助惡大頭人丹巴沃雜爾等/計窮力竭乃率二千餘人面縛乞降即解京獻俘以蕆)¶
(斯/役)復㫁水路艱取汲立待朝夕成掃犁乃羣面縳蕃城¶
<pb:KR4f0005_WYG_323-18b>¶
出牽羊肉袒難恕其亦有漢人則實逆兵降賊者(張坤忠/以内地)¶
(營兵盜竊軍營火藥逃入促浸轉為賊人設謀畫䇿及/官兵攻圍噶喇依賊勢窘廹阿桂向其勒索逆酋等遂)¶
(將張坤宗縛獻時當巡幸山左令軍營派員解赴/行在疊加刑鞫逆犯供吐伏辜即令誅磔示衆)行營¶
示衆正法明凌遲是皆同聞共覩之實事豈如唐代冒¶
功屈陷以詐為巡歸郊臺奏凱宴獻¶
廟獻俘蕆禮儀縛戎人由今視昔非同彼縱有香山之¶
才奚為辭¶
　　驪宫髙　美天子重惜人之財力也¶
<pb:KR4f0005_WYG_323-19a>¶
驪山山勢髙隆崇其上建有華清宫秦漢隋唐縱故有¶
特侈搆築惟元宗架峯梯嶺冠樓閣往往複道相連通¶
温泉賜浴寵妃子政務付之楊國忠廟謨顛倒禄山反¶
倉皇蜀道奔秋風驪宫髙元和天子勤政勞考圖數貢¶
事其事羣臣率職朂相交平夏平蜀平澤潞藩鎮恐懼¶
誰敢驕驪宫咫尺不一幸所思者大所理者繁寧祗重¶
惜人之財力而不為逰遨驪宫髙憲宗不逰天下治元¶
宗屢逰天下亂治亂之㡬惟在敬與荒以云崇儉靳費¶
<pb:KR4f0005_WYG_323-19b>¶
則猶拾遺之淺見¶
　　百錬鏡　辨皇王鑑也¶
古稱鏡有百錬銅掦州江上鑄舟中選時練日用重午¶
旃磨粉瀝窮精工乃得鏡成瑩秋水刺史封獻蓬萊宫¶
百錬鏡今實無掦州亦弗鑄江上刺史亦弗獻京都不¶
知樂天當此日又將何以成詩乎百錬鏡太宗三鑑誠¶
卓然而吾有語更進旃以人為鑑明得失至於鑑人亦¶
要焉人鑑知已猶覺易鑑人知彼勢甚難皮相其奚可¶
<pb:KR4f0005_WYG_323-20a>¶
心存方寸間苟其弗知賢與否何以量材授職政治宣¶
吁嗟吾嘗蒿目乎神禹之名言¶
　　青石　激忠烈也¶
青石出石坑綽楔可為碑於古初無是秦漢始有斯藉¶
用傳名垂不朽杜預因以高岸深谷致慮而立二碑於¶
峴山殊髙低吁哉好為後世之名有如此豈知今日陵¶
谷未變而髙岸立石已毁滅無遺道旁徳政誰果甘棠¶
詠墳前神道無過諛墓辭是以白氏有感乎此獨思傳¶
<pb:KR4f0005_WYG_323-20b>¶
真卿秀實之忠烈庶不負地靈産石與夫石工費磨治¶
吾欲因此擴充之忠烈出板蕩萬民早受危不如紀召¶
父杜母循吏佳政績俾萬民各安耕田鑿井老老㓜㓜¶
樂雍熈天下無兵戈何必效彼顔段捐軀盡節為¶
　　兩朱閣　刺佛寺漸多也¶
兩朱閣相對為梵宇其初誰所居臨真宜都兩公主公¶
主粧樓作庋經駙馬書臺為雁堵笙歌鼓吹無復聞祗¶
聞鐘魚聚禪侣兩朱閣原為帝子家李唐家法愛公主¶
<pb:KR4f0005_WYG_323-21a>¶
賜予無算資奢華奢華已不遜漸至把持朝政恣淫邪¶
王維鬱輪袍何事弗為耶終於寥寂棲僧伽㡬曾吹簫¶
作仙去徒令過客生咨嗟兩朱閣溯始置吞并平民屋¶
舍為邸第白家少傅是用刺雖然責已斯難責人易崖¶
口亦有香山寺(龍門香山寺為洛陽勝蹟唐太和六年/白居易為河南尹惜其頽圯㑹為元微)¶
(之作墓誌以其謝文資六七十萬迴施兹寺葺新之越/三月而就詳見居易修香山寺記居易又自號為香山)¶
(居士固未嘗/不好禪學也)¶
　　西涼伎　刺封疆之臣也¶
<pb:KR4f0005_WYG_323-21b>¶
西涼伎裝作胡人跳獅子云是安西都䕶來獻此大胸¶
怒目咆哮視當塲奮迅舞弗已忽傳安西歸路絶獅子¶
向西啼不止邊將常陳斯樂傲諸蕃以為能制彼生死¶
西涼伎未陷涼州時觀此誠可耳涼州既陷四十年觀¶
此應為不知耻昔也日闢國百里今也日蹙國百里詎¶
止失去西安萬里疆乃至鳯翔為西鄙何待老兵前致¶
辭早使諸蕃笑冷齒西涼伎自從王晙掩毘伽於奚落¶
水契丹失信兵不赴㧞悉宻敗走北庭徙突厥遂張盡¶
<pb:KR4f0005_WYG_323-22a>¶
有黙啜衆侵尋掠涼州而有之矣西涼伎涼州之患實¶
因封疆之臣喜功好事始寄語孟浪開邊人將欲度人¶
先度已¶
　　八駿圖　戒奇物懲佚逰也¶
文武開基成康守其上世徳更以久厲宣幽平貪天禍¶
然自穆王耄荒政已醜嗚呼得之難實失之易萬古君¶
鑒亦知否白家少傅因有八駿圖之歌意實佳哉理尚¶
聴吾剖赤驥盗驪白義與渠黄驊騮騧騟騄耳及山子¶
<pb:KR4f0005_WYG_323-22b>¶
(叶/)此八雖曰天馬駒原祇四蹄非翼脛而走况能御者¶
惟一人封之趙城曰造父(叶/)萬里躗言千里誠史書然¶
即千里一日而行亦烏有(向謂今之飛馳驛逓晝夜限/行六百里即加𦂳不過七百)¶
(里而止然一驛間僅五六十里即易人易馬而更馳逓/千里馬縱健行不罷足以當十數匹馬之力一晝夜間)¶
(亦祇六七百里而止安能馳千/里乎曾為千里馬説以正之)屬車暬御不能及獨與¶
造父諸事豈能成徒手穆王之失在於志怠政而好佚¶
逰祭公謀父固已箴其咎八駿圖國朝家法與古殊守¶
之以文勤撫字濟之以武詰戎時邁弗敢疎馬射亦有¶
<pb:KR4f0005_WYG_323-23a>¶
駿者八以示外藩猶非御以車既至踵事圖其後則以¶
愛烏罕及㧞達山屢貢其名駒(平定回部以後愛烏罕拔/達克山皆貢名馬並掄)¶
(其駿命以名而為之圖詳見舊/作愛烏罕四駿㧞達山八駿歌)然益持盈保泰勤政之¶
念日殷吾未敢恣佚逰而玩奇物白家少傅知此乎¶
　　澗底松　念寒儁也¶
澗底松𢎞景弗能聴槖駞弗能種不宜作榱桷却可任¶
梁棟祇以山深地僻無人知雖具大材而不為世用有¶
如良士居隠淪縱懐致君澤民之志一時未得登要津¶
<pb:KR4f0005_WYG_323-23b>¶
茅檐甕牖樂饑獨所以淵明曾有五字哀其貧欲為束¶
帛與蒲輪應慮充者以假而亂真澗底松他人弗知大¶
匠宜知之進賢求材人臣責職無大小此意皆當思拾遺¶
薦至尚書任試問良士屈下責在誰¶
　　牡丹芳　美天子憂農也¶
牡丹芳世人甚愛牡丹自李唐譜傳其名盖不可以屈¶
指數縱有繪事誰能貌其丰韻與艷香上始紫禁下朱¶
邸無論寺觀及村莊開落二十日之内舉國逰人誠若¶
<pb:KR4f0005_WYG_323-24a>¶
狂牡丹芳元和天子憂農務不賞牡丹惟是農務蘉一¶
念之誠天降祥瑞麥兩岐為表揚是以白傅因有壯丹¶
芳之章乃至願減牡丹色以迴卿士愛花心心其君心¶
憂稼穡我聞此語增歎息白傅豈弗列乎卿士中豈弗¶
聞風行草偃君令而臣從弗愛牡丹惟憂農君心如是¶
臣心猶弗格而移世道人心日流日下斯可知¶
　　紅線毯　憂蠶桑之費也¶
紅線毯進貞元中宣州太守加絲製太原毳毯既嫌粗¶
<pb:KR4f0005_WYG_323-24b>¶
蜀都錦毯仍嫌脆不如宣州開様紅線為披香廣殿用¶
鋪地宫人羅襪繡鞋輕垂手折腰陳舞隊吁嗟奪人之¶
衣為地衣拾遺補過之人應為刺我朝正衙太和殿染¶
毳作毯供朝見近知回部巧織斯養心(内朝/殿名)地平驛致¶
施(平回部後知其俗工織罽曾於壬午年發/準式令回人製毯由驛傳送官給其直)引見大&KR1212;¶
及庶吏前席奏對恒移時是皆發價和雇命製造而非¶
嵗貢勞民為至於女伎歌舞則更無其事如宣州太守¶
者既不能獻䛕而香山居士亦將何以致刺辭¶
<pb:KR4f0005_WYG_323-25a>¶
　　杜陵叟　傷農夫之困也¶
杜陵叟本杜陵居種田被灾麥禾無民隠弗達羣壅蔽¶
未施賑恤翻行徴歛催官租幸䝉詔書命免税又以納¶
畢不準抵為來嵗正賦徒受被免之名虚(本朝定制地/方遇水旱偏)¶
(灾視成灾分數輕重蠲免本年正賦或未奉㫖以前百/姓有已經輸納者即抵作來年額賦以紓民力非若唐)¶
(時之不準抵算虚/受蠲免之恩也)吁嗟苛政有是夫官吏若此則其為¶
君者所司何事乎即如甘省報缺雨不啻三令五申丁¶
寧大吏察灾區蠲其租税按灾之輕重仍依户丁給米¶
<pb:KR4f0005_WYG_323-25b>¶
俾口餬設米不足以銀折給亦有例慮銀不足預撥司¶
農帑待諸(昨嵗甘肅夏月缺雨高阜偏被旱灾凡二十/九州縣一聞奏報即再三馳諭督臣勒爾謹)¶
(加意勘查撫䘏按口授食米或不足則以銀折賑庫項/或有不敷即令於陜西截留部撥川省軍需銀三百萬)¶
(兩内就近酌撥甘省若干萬俾/資寛裕務使灾黎不致失所)更令嚴察吏胥或乾没¶
忍使窮黎展轉溝壑哀聲呼推之各省例視此於此弗¶
盡心豈不懼¶
皇天立君養民之意孤然如杜陵叟者那保必無有用¶
是朝乾夕愓以誠感衆以明恒勵吾¶
<pb:KR4f0005_WYG_323-26a>¶
　　繚綾　念女工之勞也¶
唐代繚綾製精美逺過羅綃及紈綺鋪煙簇雪月明前¶
如挂天台瀑布水織者越溪寒女工著者漢宫歌舞女¶
(叶/)舞罷汗汙棄如遺那惜千金費於此白家樂府徒念¶
女工勞欲令舞人知惜耳繄余實懼風氣日趨華更思¶
亦有不得不然之勢已大都開剏必儉樸承平日乆定¶
奢靡曾記賈生治安䇿中言天子之后縁其領庶人孽¶
妾縁其履唐之去漢已如斯今之去唐又如彼日甚一¶
<pb:KR4f0005_WYG_323-26b>¶
日將安窮其間仍歸儉樸亦不知凡㡬人心世道與文¶
風日流日下皆如是一治一亂如轉旋消息盈虚實定¶
理所以保泰持盈應切承平無事時繚綾猶其小者矣¶
返樸還淳豈不願言易行難君師之任將誰諉將誰諉¶
惟有業業兢兢懐敬懐慙欲以責人先責已¶
　　賣炭翁　苦宫市也¶
賣炭翁賣炭得錢養妻子忽遇貞元開宫市官吏弗主¶
主宦寺抑買以賤勒賣貴白望數百為驅使一車炭償¶
<pb:KR4f0005_WYG_323-27a>¶
一丈綾較賤丈夫罔利猶堪鄙孰謂天子而為此建封¶
入朝對便殿亟言其弊徳宗之意亦稍變既聞度支乃¶
希宦者意謂仰給者逰手將及萬自是諌者皆不聴白¶
傅用是刺政亂其時罪魁實蘇弁¶
　　母别子　刺新間舊也¶
母别子欲去迴看哭不止子别母牽留弗住心更苦驃¶
騎將軍果伊誰憐新棄舊事甚奇使其無子犯七出去¶
之得言尚曰宜不惟其一乃有二忍心背理實非人所¶
<pb:KR4f0005_WYG_323-27b>¶
為其子將來設長大凱風之怨非母過作詩貴在倫常¶
中似兹驃騎誠滛兇筞勲賜金酬汝功豈資汝為不義¶
不慈之事逞妬風白傅刺之信有理然如此者想鮮耳¶
　　隂山道　疾貪虜也¶
隂山道癸未戊子凡兩作畏虜唘貪較昔非柔逺濟用¶
出今度縑非勒民供馬實資軍畧大端二首詠之詳兹¶
不重儓而複言約言馬政實亦國政闗李唐養馬稱㝡¶
盛四十萬匹曾見杜甫篇當時已愁馬多地狹容不足¶
<pb:KR4f0005_WYG_323-28a>¶
其稱七十萬實乃張大其數焉(唐書兵志張萬嵗為太/僕自貞觀至麟徳四十)¶
(年間馬七十萬六千匹置八坊於岐豳涇寧間地廣千/里分四十八監後馬多地狹不能容又折八監於河西)¶
(豐曠之地云云志又稱八坊之田一千二百三十頃募/民耕之以供芻秣計每田一畆之所産當養七馬勢必)¶
(不給疑當時張大其數史家不考書之耳觀杜甫天育/驃騎歌稱當時四十萬匹馬張公歎其材盡下較史所)¶
(稱已少三十萬則史/之不足信更可知矣)彼四十萬想即市取回鶻者奈當¶
草盡泉枯馬病羸而不勝鞍何如我朝上都諸部䝉古¶
牧塲寛育馬二十萬有奇生駒增年年營馬驛馬乃分¶
餧按月各給以馬乾其數亦二十萬有奇不動聲色得¶
<pb:KR4f0005_WYG_323-28b>¶
實用並無扞格不通行之難(本朝之馬分布於上都達/布遜諾爾達里岡愛烏梁)¶
(海大凌河暨左右兩翼各塲牧放及各䝉古部落滋牧/者共二十萬二千八百餘匹各就水草字育仍嵗有孳)¶
(生又滿漢各營及各省驛逓塘站馬共二十二萬五千/二百餘匹皆月給馬乾銀各就所在分飼均資實用且)¶
(無馬多地狹不/敷芻秣之患)因讀古詩紀今實事耳試問何以為刺¶
白家之樂天¶
　　時世裝　儆戎也¶
城中好髙髻鄉間一尺長元和亦有時世裝因之流行¶
徧四方不為怡容為戚態望而可知非兆祥所以少傅¶
<pb:KR4f0005_WYG_323-29a>¶
作詩儆戎變雖然當時戎變久矣詎因髻椎面赭之改¶
常作善降祥不善必致殃應在君臣勤政持紀綱區區¶
婦人一時習俗所好尚安能貽禍於家邦尚憶辛未南¶
巡呉郡縣婦女裝飾原似尋常之所見及至丁丑復省¶
方呉女人人眉際烏綾作𤓰瓣(叶/)馬上一過覺可憎然¶
而禮不下庶人亦弗訶禁令改換久將自厭必更易似¶
此亦何繫世道人心而為灾祥之左劵五十篇可取者¶
多(謂居易/樂府)是篇吾謂近俗諺¶
<pb:KR4f0005_WYG_323-29b>¶
　　李夫人　鑑嬖惑也¶
李夫人夫人病篤弗肯廻眸一見君君之愛者以顔色¶
若見病容應不惜以此結君之恩死後猶相思故有招¶
魂之事因歌是耶非耶其來遲婦人深計有如此以計¶
結君恩者謂應不止此而已其被衆計結恩者可不憬¶
然而懼乎如武帝者誠所謂癡矣香山居士知不知既云¶
尤物惑人無銷期小蠻樊素又何為¶
　　陵園妾　憐幽閉也¶
<pb:KR4f0005_WYG_323-30a>¶
陵園妾漢家弊政延及唐茂陵訛傳多詭蹟從來不學¶
無術嗤霍光阿瞞西陵更可鄙空教賣履還分香柏城¶
松門秋風動空留此輩誰供奉生者戚戚常怨悲死者¶
㝠㝠不得知以奉不知令悲怨嗟爾唐家為此果何為¶
陵園妾憐幽閉以身先之謂今歌姬怨曠或應無(本朝/初女)¶
(樂尚沿厯代之舊康熈時數不盈千雍正時更減十/之七今乾隆年間則并無一焉詳見上陽白髪人篇)孰¶
知仍復有其事西江饒贑二郡間富家相率多錮婢(叶/)¶
自㓜養成指使慣遂致掯留弗婚配臬司陳奏其言當¶
<pb:KR4f0005_WYG_323-30b>¶
(去聲多前江西按察使歐陽永䄎奏饒州贑州二郡蓄/婢女  有至老不得配偶者請以二十五嵗為限不許)¶
(逾期錮婢以所言因/當理下部議行)更申明舊成例誠以民情有如水¶
澄清淆濁亦難盡以官法治(叶/)一曰樂天託幽閉喻被¶
讒遭譴黜然而新井之事有慚徳焉寧能解之以文筆¶
　　鹽商婦　惡幸人也¶
鹽商婦豐衣足食一何幸不屬州縣官惟屬度支領自¶
唐以來已如斯國賦所在難從省鹽商婦鹽利入官者¶
少入私多鹽鐡尚書自䕶庇守令不能如之何所以居¶
<pb:KR4f0005_WYG_323-31a>¶
易為詩刺其甚比之桑𢎞羊實不為過鹽商婦今日雖¶
不殊昔時庇商剥民其事誠無之廵鹽御史鹺政司鹽¶
價核定㑹督撫(本朝鹺務雖鹽政専司至各省鹽/價則㑹督撫核定不使重值病民)母令¶
鹽商私價增毫釐微利商亦獲日用民亦資設曰地利¶
應從民自取奪攘矯䖍之害將日滋有一利亦必有一¶
弊鹽商之制豈可輕言弗用於今時¶
　　杏為梁　刺居處僭也¶
杏為梁古有此語殊荒唐讀書明理在格物理之所無¶
<pb:KR4f0005_WYG_323-31b>¶
未可徒傳耳食忽焉而不於物詳杏之為木孰弗見其¶
粗不能數圍更無㡬丈長即偶有一亦鮮三四遇質復¶
脆弱奚供五架之棟梁王維裁為或乃蝸居茅舍耳詎¶
稱(去/聲)桂為柱與碧砌紅軒之華堂即桂亦以其花芳為¶
柱逺遜松楠之堅剛文人比喻之辭無不可予則事惟¶
務實於物必求其理之明彰或者雕刻為文山節藻棁¶
之類耳即如盧家玳瑁曾棲海燕雙杏為梁履道里之¶
西北隅雖非杏為梁而桂為柱亦有十畆之宅五畆之¶
<pb:KR4f0005_WYG_323-32a>¶
園屋室琴書酌酒聴歌以為娯能保與否雖曰異為時¶
久暫終莫殊憶我廵豫曾經履道里欲尋白家遺蹟乆¶
矣其名無杏為梁本意在刺居處僣開府將軍居弗乆¶
冷眼觀同逆旅店魏家雖云以儉存待賜官錢贖取則已失¶
之之明驗漢水亦應西北流青蓮語信超羣足為千秋¶
之炯鑒¶
　　井㡳引銀瓶　止淫奔也¶
井底引銀瓶氓之六章别開生面無遁形始而共語繼¶
<pb:KR4f0005_WYG_323-32b>¶
而約遂至相奔圖共樂為計非不狡以御彼蚩蚩然終¶
於見棄朱注以喻君子立身誠可思井底引銀瓶樂天¶
形容浪子淫婦之態實無遺似此艷體恐汙筆硯我誠¶
不能為¶
　　官牛　諷執政也¶
唐家故事拜宰相京兆運沙填路上自其私第至東街¶
名曰沙隄示旌尚元齡如晦或其可林甫國忠真恥喪¶
居易諷之詠官牛期以濟人治國言允當朱明以來宰¶
<pb:KR4f0005_WYG_323-33a>¶
相無云大學士易稱呼雖易稱名職實在任崇責重應¶
思黾勉賛廟謨雖然吾更有後語用執政者實人主但¶
使垂衣拱手聴人爕理隂陽已乃無所為將恐得少失¶
多有孤¶
天命作君而為民父母(叶/)¶
　　紫毫筆　譏失職也¶
紫毫筆尖如錐利如刀宣城筆匠選其毫植管勒名價¶
甚髙居易欲以付之起居郎御史曹一以記君之言動¶
<pb:KR4f0005_WYG_323-33b>¶
一以彈臣之奸滔坐使廟堂之上君明臣良以成上下¶
之泰交左右臺東西府名易令職猶古宣城此日雖無¶
貢何處無筆皆可用莫使居易之言中¶
　　隋隄柳　憫亡國也¶
隋隄桞煬帝亡國實自取亡國之政無不為窮奢拒諫¶
兼黷武但以留守而代之開剏實異漢髙祖自古一興¶
必一亡意謂白傅不宜存此章設曰周鑒在殷殷鑒夏¶
召誥之篇則已言之詳¶
<pb:KR4f0005_WYG_323-34a>¶
　　草茫茫　懲厚葬也¶
草茫茫鄙秦皇而嘉漢文秦皇固可戒漢文不能無議¶
云斮絮之言誰所始拾遺應未博覽漢家史始皇無道¶
文有道安弗安應殊在是然而有其成者必有毁無過¶
久暫之分而已耳古人非不見及此今之三代青緑何¶
多矣¶
　　古冡狐　戒艷色也¶
香山居士習禪味空色色空應一致如何再三於色中¶
<pb:KR4f0005_WYG_323-34b>¶
真色假色辨不置真色謂之褒妲倫假色謂之狐妖類¶
設云取譬猶或可竟謂化人實怪事艷色固宜戒怪語¶
亦應忌嬖惑淫奔已見前似此重儓出何意¶
　　黒潭龍　疾貪吏也¶
黒潭龍有似鄴邑之河伯水旱豐歉實不能為人間之¶
禍福率託於巫虚受愚民之血食貪吏有似河伯與潭¶
龍巫覡即如里胥及吏役長慶集乃重摹滑稽傳安得¶
西門豹為令一掃其穢迹¶
<pb:KR4f0005_WYG_323-35a>¶
　　天可度　惡詐人也¶
天可度堯舜羲和璿璣示其端地可量豎亥盧敖亦畧¶
渉其邊曰惟人心不可防然而人心亦不出乎誠偽間¶
眸子不能掩其惡人焉廋哉孟子言誠則明而偽則暗¶
明乃公而偽乃奸但愁已之誠不至因明有蔽奚慮他¶
之偽日滋為奸以干¶
　　秦吉了　哀寃民也¶
秦吉了盖如鸚鵡能言而不離飛鳥雖效人言初不知¶
<pb:KR4f0005_WYG_323-35b>¶
人意豈有並通百鳥語之道香山謂其弗逹雞燕之苦¶
於鳯凰盖有激於哀寃民而為朝官者弗達之於其君¶
君莫曉雖然余有後言香山非朝官乎豈可自解以非¶
言職而視如藐拾遺補過之謂何余固不能無疑於此¶
老詩人託興比喻無不可以理論之鳥獸通人語及訴¶
童僕善惡之事(見異苑載/張華事)皆屬怪誕不經鄰輕佻向為¶
雜説辨以詳兹不複云文可考(嘗謂古人有識禽言獸/語者是妄而非真如葛)¶
(盧之事由左氏之浮夸秦仲之事由史遷之好竒或别/有踵之者皆不足信因證以哨鹿者不過察鹿聲之髙)¶
<pb:KR4f0005_WYG_323-36a>¶
(下剛柔而隨機以應使鹿聲中有語則哨者實不能為/鹿語以應其聲且禽獸豢飬熟或能識人語斷無各有)¶
(其類之語之理詳/見向所作雜説)¶
　　鵶九劍　思決壅也¶
風胡歐冶法不傳張氏鵶九出唐年豈鑿茨山鐡英取¶
何乃成劍有如太阿與龍淵候天伺地誰則見斷蛟剸¶
犀乃信然白家少傅因有樂府篇其云上決浮雲無令¶
漫漫蔽白日意獨重於決壅蔽而令無私之光及物焉¶
莊生所説天子之劍弗祗此其包者廣慮者全少傅特¶
<pb:KR4f0005_WYG_323-36b>¶
舉一端以為詠繹思是義亦足資為政而吾以為更有¶
要乎兹慎勿倒持兹以授人柄¶
　　采詩官　監前王亂亡之由也¶
采詩官三代以上曰有三代以下無言者無罪聞者誡¶
下流上通誠善模居易欲復此職導言路以監前王亂¶
亡由(叶/)雖然令古弗同矣聴我一言折中乎古人心純¶
厚而語直樸今人心巧偽而語華腴直樸之語采而知¶
得失華腴之語采而增罔誣笑可刀而烏可白妍幻媸¶
<pb:KR4f0005_WYG_323-37a>¶
而陵幻谷(叶/)如是為言采之何以聴將見朝政紛更日¶
日殊而况無稽之言可勿聼昔已見之大禹謨至於廟¶
堂之上頌言日聞不聞箴厥醜臣蔽君而君不得知其¶
否斯可畏哉可監哉予則以為非臣之咎皆君咎¶
　樂府五十章之作實於去嵗山莊長夏消暇而成或¶
　一日一章或一日兩章既成書册泐石逮畢工遂至¶
　今嵗新春亦既頒賜臣工矣新春慶典繁稡無不即¶
　景摛什篇愊已多故未登之詩本忽遭¶
<pb:KR4f0005_WYG_323-37b>¶
聖母大事神魂飛越心意索然雖時節誌痛暘雨課農¶
　勉成數吟而較之往嵗每嵗必二本每本必百四十¶
　餘篇不惟闕其全將欲減其半因思此五十章原成¶
　於去嵗不妨書之巻末以補其空嵗暮憂居於今思¶
　昔曷勝悽感爰並識之¶
　　嵗暮¶
祫祭太廟禮成誌感¶
鴻龍運斗促流年¶
<pb:KR4f0005_WYG_323-38a>¶
祫祀仍臨此吉蠲與祭以躬義斯重慎終追逺意惟䖍¶
溯由一脉¶
宗而¶
祖派演天潢曾以𤣥讀祝敬聴增¶
位號(皇帝祫祭之禮自/        列聖)　(列肇祖至祝文皇考世宗憲/  后俱入    宣讀今嵗新)¶
(增位號聖母孝聖憲皇/后    敬聴不勝悲哽)不禁驀地涕澘然¶
　　嵗暮¶
嵗暮徒言讀禮書行斯未逮歎何如細毛素帛已被體¶
<pb:KR4f0005_WYG_323-38b>¶
黄瓦丹楹那避居未可息肩學乾道(宋孝宗以有病不/能至髙宗几筵盡)¶
(禮託詞禪位意圖偷安息肩殊非正理且帝王之孝當/務其大者與常人之居廬守制者不同孝宗非特昧於)¶
(君道亦昧/於孝道矣)那重展歩掖¶
安輿為君難處多無萬一節先輸是守廬¶
　　除夕¶
燃䕸連北户鳴爆達通宵今夕復除夕明朝慶嵗朝殿¶
詩寜可闕即景益無聊西望難堪處¶
壽康鎖寂寥(母興慈寧宫右建行餞壽康宫為不可聖/    居之所每嵗    嵗之禮兹    復)¶
<pb:KR4f0005_WYG_323-39a>¶
(得/矣)¶
　¶
　¶
　¶
　¶
　¶
　¶
　¶
<pb:KR4f0005_WYG_323-39b>¶
　¶
　¶
　¶
　¶
　¶
　¶
　¶
御製詩四集巻四十四¶
