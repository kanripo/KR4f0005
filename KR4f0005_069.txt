# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.122565
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷十一
<pb:KR4f0005_WYG_069-1a>¶
欽定四庫全書¶
御製詩二集卷十一¶
　古今體八十五首(己巳四/)¶
　　塞上行圍奉¶
皇太后啟駕載覽西成有象即景秋曉成吟¶
七襄雲物九秋清(是日七/夕莭)正值朝来湊快晴頻嵗廵逰¶
奉¶
慈輦乗時蒐狩發行旌千畦香撲黄雲徧列嶂屏拖碧¶
<pb:KR4f0005_WYG_069-1b>¶
靄横邀得¶
夀康賜言笑勝常年看好西成¶
　　過清河¶
潦盡烟凝秋意多垂鞭輕騎過清河仲秋射獵誠云快¶
未若沿途看好禾¶
塞外常年糓屢豐今秋應慶此間同却聞傳說仍勝此¶
未見猶然疑信中¶
　　示七弟及諸皇子¶
<pb:KR4f0005_WYG_069-2a>¶
汝曹讀書乆兹命随時廵詎云事嬉逰吾意良有因¶
祖制不可忘勉繼在後人汝觀此稼穯勤哉勞萬民汝¶
觀彼部落何以来相親乗馬汝安逸僕役殊苦辛深宫¶
汝豐裕蔀屋多窶貧見獵可悟學射鹿應懐仁絜矩汝¶
其蘉大㫖斯畧陳¶
　　七夕¶
今夕夫何夕無端意惘然恨曽經去嵗痛復憶前年夜¶
静風露下天空雲漢邉行宫非禁苑底事又情牽¶
<pb:KR4f0005_WYG_069-2b>¶
　　黄花路¶
薊野屢經行所愛黄花路每到似披畵向過已㽞句金¶
風玉露中又復厯此䖏此處土㝡肥嘉生無不怒黍稻¶
均有秋𤓰壺飽扵茹熈熈老若㓜衎衎婦與孺徃徃聽¶
衢謡初不離本務㝢縣盡如斯資生復何慮¶
　　微雨¶
快晴十日值微雨霑潤欣知益晚田歌舞農夫怨行路¶
世間兩美率難全¶
<pb:KR4f0005_WYG_069-3a>¶
　　宻雲行宫即景¶
皆樹已成林行宫秋未深景光還似昔嵗月忽為今新¶
魄飛河畔幽芳笑砌隂城鐘初定夜悠爾空(去/聲)塵心¶
　　九松山¶
逺峰近嶺率成童是處丸丸特鬰蔥獨樹也知依佛地¶
別傳何乃盛花宫翠微背指横朝靄清籟徐飄下碧空¶
漸近邉關秋果好黄雲漠漠颺西風¶
　　月¶
<pb:KR4f0005_WYG_069-3b>¶
快意散閒雲舉首見新月經秋喜倍眀&KR0616;嵗過何忽望¶
輪縦未圓弦䂓已髙掲行宫夕景寂適可供清恱蛩飲¶
露愈壯蟬入暮將咽而我愛眠遲倚吟興無歇¶
　　攬勝軒¶
盤雲棧道出山巔静室三間佛宇連縦目直窮千里趣¶
置身真在大羅天(是處俗所云/南天門者也)當秋野卉馡紅錦過雨¶
遥峰濯紫蓮南北山川此間合古今形勝望中全¶
　　常山峪行宫八景¶
<pb:KR4f0005_WYG_069-4a>¶
　　　綠樾徑¶
隔嵗未尋綠樾徑當秋恰到白雲間行圍塞上看山好¶
路便先教看好山¶
　　　虚白軒¶
行宫結宇底須多據景標名便可歌虚室三間無别物¶
到来惟見萬籖羅¶
　　　青雲梯¶
嫩翠濃青杳莫分天風吹織紫綃紋自知不是安期侣¶
<pb:KR4f0005_WYG_069-4b>¶
足底胡然歩入雲¶
　　　楓香阪¶
仙人石室青霞封偓佺招我相陪従琥珀遺堯不曽食¶
念兹長謝逰仙蹤¶
　　　蔚&KR0488;堂¶
吟句無煩求俊逸淺言亦可暢清懐翠崖有問如何荅¶
記我今朝意甚佳¶
　　　如是室¶
<pb:KR4f0005_WYG_069-5a>¶
自是新秋坐清晝不殊前嵗對閒窓碧空似我澄無滓¶
何所得来心可降¶
　　　翠風埭¶
巖樹風過翠浪翻重重罨秀入山軒未教楓色霜前紫¶
且聽溪聲雨後喧¶
　　　陵霞亭¶
峰頂有亭真翼然下臨無地上空天莫云一宿堂堂過¶
暮靄朝嵐結覧全¶
<pb:KR4f0005_WYG_069-5b>¶
　　山田¶
今嵗山田果倍収黄雲到䖏暢吟眸可欣火種刀耕地¶
也報崇墉比櫛秋摇曵似聞風味美湛瀼好看露光浮¶
賦租本薄饔飱足茅屋纔言了不愁¶
　　灤陽别墅¶
又来别墅早秋天未啟閒齋向二年草木依然成薈蔚¶
光隂底識有推遷濤増古柏急鳴籟潦退潨流緩滙川¶
忽憶雲窓同眺䖏愁懐欲遣倍凄然¶
<pb:KR4f0005_WYG_069-6a>¶
　　小金山作¶
逕入綠榆逺軒憑碧浪髙秋初尚濃䕃雨過亂鳴濤舊¶
句題四壁重来有二毛景光不殊昔底事足牢騷¶
雲標披颯&KR1065;天外眺蒼茫㝡愛登臨美渾忘衣袂涼喬¶
松風度籟野草露生香為問曺唐句逰仙第㡬章¶
引水成湖靣為亭據石頭畧教加㸃綴便可學滄洲山¶
鳥能延客莎蛩特韻秋昔年吟嘯處厯厯記清逰¶
　　畵梅¶
<pb:KR4f0005_WYG_069-6b>¶
塞山絶勝大庾嶺其間何獨無梅花興来㸃筆開生面¶
宛見氷姿窓外斜¶
　　駐蹕避暑山莊因成近體六韻¶
較獵臨藩塞行秋駐御莊軒庭懸¶
聖日岩壑蔚¶
龍光思示諸兒法(臨御以来是嵗始/携諸皇子扈従)欣承¶
文母慶沿途看寳穡勝地息雲驤五字吟新句千言詠¶
舊章(舊作山莊百韻/詩書扵壁間)觸縁皆可樂何事轉神傷¶
<pb:KR4f0005_WYG_069-7a>¶
　　即景¶
洞房雲館皆依舊前嵗今朝頓不同我是逭愁来此地¶
(近作早桂詩有塞逰/兼擬逭神傷之句)翻教即景惹憂忡¶
　　清舒山館¶
山館重来啟碧疏清秋景色果清舒巖風送&KR1065;辭紈扇¶
林鳥銜花下玉除泉出石甘堪酌茗松依庭茂稱翻書¶
今年頗覺吟情懶扵此婆娑一起予¶
　　荷¶
<pb:KR4f0005_WYG_069-7b>¶
每至山荘玩晚荷依然雲錦落澄波水仙已自工圖畵¶
園客無勞豔綺羅鹿愛香風常飲澗蛩悲瀉露亂鳴莎¶
相看不忍輕搴折有恨無情韻㝡多¶
　　中元夕放燈¶
烟光露色早秋天望夕氷輪滿意圓例事盂蘭傳梵唄¶
便看朔塞放燈船照巖霞錦驚眠鹿貼浦雲葩綴敗蓮¶
千古詩人吟不盡湖山風月総無邉¶
　　澄霽樓¶
<pb:KR4f0005_WYG_069-8a>¶
戸牖平臨霽景䨑偶来登眺衆峰低山中草木霑¶
堯澤樓上雲霞葆¶
御題¶
　　泛月¶
漸上東岡素彩鮮晚涼試泛木蘭船那忘前嵗曽逰景¶
却喜今秋初度圓赤壁移来紫塞外銀河朗到白榆邉¶
印波若悟同中異一指何妨半與全¶
　　錘峰落照¶
<pb:KR4f0005_WYG_069-8b>¶
西日隐東峰天光入水底披襟松籟寒千林紛翠紫¶
　　山中雨景¶
山莊駐蹕逢秋雨淨滌餘炎益晚禾行旅何曽愁且怨¶
農夫祗覺舞而歌¶
朶雲剛見吐遥峰雨不崇朝膏澤濃好待晴明詠新景¶
萬山濯出紫芙蓉¶
㸃經塞樹聲偏壮籟度山樓氣忽寒却為空濛宜縦目¶
添衣還倚石䦨干¶
<pb:KR4f0005_WYG_069-9a>¶
鹿避濕依深樹立魚喁漚傍碧荷浮金官權被山靈擅¶
幻得新秋似杪秋¶
　　聽瀑¶
雨後来聽瀑淙淙響益繁大都得之耳惟此不為喧赴¶
澗来鳴鹿攀林飲渇猿山中足佳趣難與俗人言¶
　　泉源石壁¶
奔流迅澓縈竒石上有松崖倚白雲山鳥飲泉林際下¶
帶將松子落紛紛¶
<pb:KR4f0005_WYG_069-9b>¶
　　雨中泛舟¶
引水為湖足放舟烟篷越可作清逰誰知塞景新宜雨¶
不異園池舊泛秋飽挹涼風侵翰席倐看潦水漲溪流¶
空明獨對蕭條境底有機心猜野鷗¶
　　題蔣溥寫生即用其韻¶
露玉風金塞景清秋花待客發幽榮拈来迦蔕不禁笑¶
問去嵇含無定名細朶含颸銀麝艶斜枝暎水錦粧眀¶
師承家法閒圖出(溥父廷錫向曽扈仍舊駕塞外/圖山花以進是圖    稿也)右相¶
<pb:KR4f0005_WYG_069-10a>¶
丹青有後生¶
　　延薫山館召大學士傅恒史貽直及内翰侍御諸¶
　　　臣賜膳賦詩輒成首倡¶
雨後晨清霽景開山莊相共賞靈臺智仁樂在山兮水¶
賡詠才看鄒與枚巖下仙泉鳴¶
舜樂庭間温樹識¶
堯培¶
舊時侍従今元老鳩杖中朝未扈来(如大學士張廷玉/来保今皆以年髙)¶
<pb:KR4f0005_WYG_069-10b>¶
(在朝辦理政務/不扈駕来此矣)¶
　　登四面雲山亭子¶
雨過千峰濯黛青乗涼縦目坐山亭尋常樹色猶遮望¶
到此山容無遁形¶
絶頂平臨北斗齊座中惟覺萬山低林禽饋客爭銜果¶
磵鹿迎人淺印泥¶
霽空寥濶早秋清邈爾拈豪暢快生底事成吟多警句¶
會心逺䖏鮮凡情¶
<pb:KR4f0005_WYG_069-11a>¶
　　張若澄塞山欲雨小幅¶
西嶺吐雲東嶂合薈兮纔間復滃然従知墨戯傳王洽¶
意在空濛作雨前¶
　　雨後¶
雨後泉聲壯風前樹態狂洗空萬里碧變候一畨涼谷¶
靄凝朝潤秋花散晚香向来無此景始快宿心償¶
　　康熈六十一年予扈¶
皇祖駕時居於萬壑松風軒之側今嵗携諸皇子至此¶
<pb:KR4f0005_WYG_069-11b>¶
　　　仍以是䖏居之朅爾經臨憮然感舊¶
佔畢書齋還似舊兒時居䖏處(上/聲)諸兒越教俯仰懐¶
恩澤用勵勤修示範儀¶
　　偶成¶
低樹以為帷髙樹以為幕山鳥不驚人選枝山果落¶
　　即事¶
雲裏峰姿開錦繡風間松籟韻笙簧乍當日午微嫌熱¶
便忘清晨尚怯涼¶
<pb:KR4f0005_WYG_069-12a>¶
野水無心東復西閒雲不繫髙忽低蹊花露滿知蛩樂¶
岩柏月明遲鶴栖¶
窓間坐愛峰迎靣樹下閒来鹿乳兒羽客若求不老法¶
應扵此䖏劚靈芝¶
波光不讓琉璃凈嵐翠常如帷幄浮數日幽探清興足¶
眀朝去賞塞垣秋¶
　　曉行二首¶
背指雲莊碧巘標輕寒微逓素秋朝兩山抱谷行十里¶
<pb:KR4f0005_WYG_069-12b>¶
一水縈流渡廿槗常喜村墟聞犬吠不教父老訝雞翹¶
精藍猶在翠微裏只許鐘聲林外飄¶
漩澓廻環白石磷蒼蒼露芷更烟蘋源頭自是新過雨¶
渡口旋看暴漲津通野望中全入畵問程行䖏那生塵¶
所欣髙下豐収定纔得茅簷鮮歎貧¶
　　釣魚¶
跂石弄竿綫蓼波漾烟翠豈乏釡&KR1092;烹為愛滄浪意¶
　　波羅河屯作¶
<pb:KR4f0005_WYG_069-13a>¶
塞館清涼車駕停仰流鱗集衆藩屏亦咨力穡秋稱好¶
(䝉古今亦知/稼穡為重矣)更喜攻駒境永寧長計何須誇絶幕恩柔¶
遂以撫来庭尋常視此殊艱致¶
謨烈躬承勉徳馨¶
　　凉¶
昨日西風力一夜更氣候衾枕已覺寒晨起山颸驟䇿¶
馬歴蘭衢露光白如玖(叶/)華黍被山田西成實云富乍¶
思日可愛胡尚隔東岫出谷朱鳥騰仍此婪暑晝塞垣¶
<pb:KR4f0005_WYG_069-13b>¶
無定莭妙理得時狩咨彼羲和氏何以副敬授¶
　　䇿馬¶
䇿馬山椒復水隈玉鞭斜軃不須催灌園村叟籬邉接¶
獻鹿虞人林外来黍秀奄觀髙翼翼蕎花重喜白皚皚¶
常年此䖏秋成好一倍秋成見此廻¶
　　山中村¶
數家茅屋亦稱村六畜兼宜乳字蕃樺木髙排成虎落¶
荳花斜蔓隔羝樊¶
<pb:KR4f0005_WYG_069-14a>¶
揀田随意墾山上避賦成羣到塞中縦是漏巵聽亦得¶
丈量底更命司空¶
　　塞上秋¶
羣山糾紛水抱環水如玉白山霞殷豈是東王公幻戯¶
由来商令司金官椒風蘿露將鳴鹿重著棉衣意不足¶
吴江楓冷已太遲巫峡秋髙較應恧颯景偏覺稱人心¶
特是林泉効静深三十日佳看易過(塞上行圍以/三十日為率)廿首¶
詩成未入吟(舊作生秋詩廿首/未曽及塞上云)¶
<pb:KR4f0005_WYG_069-14b>¶
　　行營¶
曠甸御行營蘭臯秋氣清細旃中建殿連網外為城部¶
署眀分張(去聲各部皆有行/帳大書以别之)私廬各認旌讙譁禁逸度¶
歡樂驗輿情野水人人汲青山面面迎年来兹室裏爾¶
許好詩成¶
入幕今猶昨搴簾樹與山牛車来晚市(例許䝉古互市/率驅牛車以来)¶
鈴索謹宵關(前鋒營掌卡路之事以鈴/繫索為界人不得私越)水號羊腸曲峰¶
凝螺黛彎雪鷹金捍臂蒼犬玉重環雲澹秋情迥天空¶
<pb:KR4f0005_WYG_069-15a>¶
塞景閒古来稱大漠此日是仙寰¶
　　秋晚¶
巖嵐谷籟清秋晚西舂半隠雲標巘旌門射罷適餘閒¶
帷宫何必遜林苑窓虚几淨堪逍遥燈眀千幕無喧囂¶
年年武帳渾如舊憮然忽念前春朝我是逭愁逰塞上¶
(近作有塞逰兼/擬逭神傷之句)翻敎即景生恨悵嶤峰偏解惹人愁火¶
廹丹楓纈逺嶂¶
　　楓¶
<pb:KR4f0005_WYG_069-15b>¶
江楓畵曽看山楓親所覩洞庭猶未波玉塞已如許殷¶
峰雜早霞赬巘眀秋宇幻傳或作人眈視每来虎今嵗¶
與前秋白駒迅似流林景曽何異帷宫事不侔開窓聊¶
縦目㸃㸃照人愁¶
　　缾花¶
單椒紫姹更紅裳偏是秋来生意昌擷入掛缾饒靜趣¶
又教行殿挹清芳拈鬚朅爾吟新句挿鬢能無憶舊粧¶
相對奚容成一徃更㕘離合露中香¶
<pb:KR4f0005_WYG_069-16a>¶
　　止頓¶
止頓宣傳休獵騎紙窓贏得曉秋閒封章昨日剛批閱¶
無事今朝飽看山¶
夜雨連眀霏細絲因教停憩衆情宜乍分忽合雲容幻¶
低阜髙峰畢獻竒¶
氊廬布帳繞營開須傍山隈避水隈泥濘莫愁供億缺¶
牛車伊軋趂墟来¶
霧氣離披欲放晴山容紫翠又新更侍臣試問枚臯侣¶
<pb:KR4f0005_WYG_069-16b>¶
今日清詩㡬首成¶
　　絡緯¶
塞上秋蟲夥紛鳴抱露榛那曽催嬾婦却解動征人風¶
物渾如昔烟花且自新剡藤親貌取(前嵗塞上曽圖之/以歸並成詩四首)¶
俯仰便成陳¶
　　閒¶
塞雨因成旃室閒豈惟容膝亦怡顔面山臨水如&KR0616;者¶
落葉秋風復此間愁入舊懐遮莫遣詩成結習未全刪¶
<pb:KR4f0005_WYG_069-17a>¶
誰云艮止真能止試看雲中幻黛鬟¶
　　晴¶
塞雨滋秋野金風助快晴翠巒新沐濯紅日越晶眀草¶
色猶含馥溪流乍咽聲底須慮泥滑牧法馬蹄輕(牧法/者牧)¶
(得其法也凡馬春忌水秋忌草馳驅之後必繋至深夜/汗落而後飼焉則馬益壯而無蹉跌之虞此之謂得法)¶
　　山中¶
山中秋日勝春日木葉微脫精神出更餘淺綠與深紅¶
拂以涼颷衆響逸滃然吐雲萬態幻詩不能工畫停筆¶
<pb:KR4f0005_WYG_069-17b>¶
待圍澤地時憩㽞撫松藉草坐石頭子陵垂釣景宗獵¶
各適其適心悠悠我遜重華希有志木石與居鹿豕逰¶
　　文嘉踈花冷蕊小幅用畵間題者韻四首¶
野草閒花遍谷香誰教冷蘂綻旃堂當秋乍看氷心白¶
破臘全欺磬口黄(右文/嘉)¶
塞山那有藐姑姿携得行幐軟玉肌消暇不教開牖看¶
恐防朔吹十分吹(右周/光)¶
小金山閣俯灤江曽貌踈花入月窓(近扵喀喇河屯行/宫小金山閣中曽)¶
<pb:KR4f0005_WYG_069-18a>¶
(畫寒梅一枝並成詩云興来㸃/筆開生面宛見氷姿窓外斜)今日真梅端在目翻嗤¶
布鼔不成腔(右王/穉登)¶
花常不落蘂常開笑我無能引綠杯有子停雲真未徃¶
無妻和靖儼重来(右居/節)¶
　　獵¶
山青雲白塞垣清快試秋圍趁曉晴淺水穿林衝暗渡¶
横岡冒霧落斜行雁行左右排千騎魚貫聨翩認五旌¶
日暮頒禽喧弗禁為田猶足見虞情¶
<pb:KR4f0005_WYG_069-18b>¶
竒花瑞草総含芬少坐岡巒亦可欣㡬樹濃青㡬樹赤¶
半峰晴靄半峰雲獸驚避箭敺叢夥人語呼圍隔嶂聞¶
倩浰鴻絧原有度即兹深寓教三軍¶
　　八月朔日作¶
金&KR1195;臨仲月玉衡指星虚曠谷武帳閒單椒商籟嘘怡¶
神向神邱勑㡬凛㡬餘西成近逺嘉平秩懐差舒而胡¶
黯然傷徃徃悲来予前嵗景目中排遣仍紛如¶
　　霜¶
<pb:KR4f0005_WYG_069-19a>¶
向北日以寒逐漸添衣裳朝来履中庭地白霏輕霜巖¶
楓益纈丹甸草將變黄呦鹿已争鳴虞人喜欲狂塞外¶
姑聽之遲早異時光春秋記殺菽内地為災傷¶
　　聞亰師西成豐稔喜而有作¶
今年春夏秋三時時雨時暘無不宜近自畿輔逺滇粤¶
麦収普稔秋堪期新秋發駕臨塞外奄觀銍乂猶待而¶
意謂晴雨協一月千倉萬箱穫無疑果如所望出望外¶
而况塞外尢倍之江淮之間微苦潦百分一二纔毫釐¶
<pb:KR4f0005_WYG_069-19b>¶
惟恐向隅深望澤先事撫恤命所司亰兆露章奏豐稔¶
欣觀詎止飫已飢歉為¶
天責豐¶
天佑此實我職奚容辭作詩匪云誇亨豫任重道逺紓¶
遐思¶
　　閱本¶
綸閣封圅驛騎馳豈因逰獵怠疇咨心殷籲俊其難矣¶
政在養民毎念之所幸題章鮮速議(各省奏報災傷皆/批該部速議此雖)¶
<pb:KR4f0005_WYG_069-20a>¶
(舊例實寓/勤民之義)為逢秋稔適惟時深虞豐豫渝乾惕思日孜¶
孜勉敬寅¶
　¶
　¶
　¶
　¶
　¶
　¶
<pb:KR4f0005_WYG_069-20b>¶
　¶
　¶
　¶
　¶
　¶
　¶
　¶
御製詩二集巻十一¶
