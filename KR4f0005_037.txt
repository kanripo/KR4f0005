# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:08.416842
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 初集卷三十七
<pb:KR4f0005_WYG_037-1a>¶
欽定四庫全書¶
御製詩初集巻三十七¶
　古今體五十八首(丁夘一/)¶
　　丁夘元旦¶
扶輿佳氣曙光披開紀三正協嵗時寳勝春風先五日¶
(嵗前五/日立春)綵屏仙木御千禧持盈保泰心恒凛返樸還淳¶
道在思象魏始和欽布徳長年勤政自今斯¶
　　重華宫新正試筆¶
<pb:KR4f0005_WYG_037-1b>¶
旋轉東皇又踐春光風嫩日凑芳辰聲傳爆竹千門喜¶
頌入椒花萬象新牡蠣忩前梅逓馥屠蘇杯裏酒餘醇¶
撫時奉若奚謀志資始乾元在體仁¶
　　新正令日重華宫恭侍¶
皇太后宴¶
令日韶光令重華喜氣重綺筵¶
王母夀綵勝早春容爵繼屠蘇捧屏開仙木穠篩簾晴¶
旭麗噴鼎瑞烟濃恃¶
<pb:KR4f0005_WYG_037-2a>¶
愛頻申勸承¶
恩忘致恭宫中行樂處錫類萬方從¶
　　文嘉仿米家苕溪春色巻¶
吏隠薄青綸(嘉此巻在烏/程官舍所作)消閒只合閒曉嵐迷野塢春¶
色滿江關玉磬参承處窪尊㸃綴間雲烟生濕潤活脫¶
米家山¶
　　沈周南軒圖¶
軒榭灑然清琴書許暢情山蒼仁體現樹古静風生活¶
<pb:KR4f0005_WYG_037-2b>¶
火烹商鼎枯棋對晉枰恍如佺羡侣聨袂暴南榮¶
有鶴足稱清無梅也覺情水流還似昔客到不嫌生(用/沈)¶
(周自/識語)梧影團垂幕苔紋亂㸃枰古今商𣙜處直欲傲桓¶
榮¶
　　浙江廵撫常安奏杭州諸府桒間自生蠺繭可取¶
　　　以織綢名曰天蠺盖以為瑞也朕謂此范成大¶
　　　詩所謂野蠺可繅而常安未之知者然不假人¶
　　　力用佐女紅則信乎授衣之助因紀以詩¶
<pb:KR4f0005_WYG_037-3a>¶
呉中蠺事由来偹九月授衣常廑意照田然炬想遺俗¶
石湖樂府風人義野繭可繅換短襦錦繡纂組猶餘事¶
欣聞天蠺綴野桒以供織紝堅且緻馬頭祭罷有後佑¶
物産菁華佐衣被可云人不假其力將無地尚遺其利¶
農桒之計牧臣責底湏艶詡眀時瑞¶
　　新正西苑小宴外藩¶
仙苑初春啓名藩曲宴陪錦筵先撒荔翠釜早調梅綵¶
旭迎穹幕(舊例小宴外藩設/帳殿盖従其俗也)糺雲擁趯䑓花光隨皷發¶
<pb:KR4f0005_WYG_037-3b>¶
舞影按歌廻珀椀瓊酥酪銀瓶玉醴醅一家聯内外萬¶
里静氛埃保泰常欽若調元益懋哉韶華知㡬許凍觧¶
液池隈¶
　　新春補桐書屋¶
嘉宴錫逺人(翌日宴凖/噶爾夷使)翠䍐駐西苑光風栁外摇春色¶
壷中宛徙倚憇書屋俯仰眄雲巘池陽氷漸脆牆隂雪¶
初輭嫩莎忽已萌生稊未䏻綰孤琴何必撫雙鶴原堪¶
欵㡬餘此静討逸興復不淺大哉造化功妙矣韶華轉¶
<pb:KR4f0005_WYG_037-4a>¶
　　宴凖噶爾夷使¶
敬承¶
庭訓戒嘉兵(西師始自康熈五十四年雖屡報㨗迄未/奏犁庭掃穴之功至雍正十年大勝凖噶)¶
(爾于額爾徳尼昭敵氣震懾我定邊皇考爰定罷兵之/議朕即位之初彼屡遣使猶以    為辭將激我復興)¶
(師旅而朕不允其請亦不興師且明曉/以利害近則屡請安進貢恭順有加矣)底事犁庭翦駭¶
鯨宛馬已㸔来萬里(凖噶爾接哈薩克部落古大宛也/凖噶爾向惟貢貂今加進馬以表)¶
(其敬盖自/大宛得之)屠蘇應許預元正冠裳陪處卿雲擁韶頀傳¶
時瑞鳳鳴守在四夷常朂志敢誇馭逺有權衡¶
<pb:KR4f0005_WYG_037-4b>¶
　　漢玉秘閣¶
亦知出剖非出冶胡乃形模未央瓦土花剥蝕黔而赭¶
漢晉無聞獨何也(秘閣之名梁時始有之云/而此玉的係漢時物故)英華佳麗提¶
拾者(梁簡文帝/筆格語)佐我文房之儒雅右軍懸腕此無假金¶
粟平鋪筆羞把¶
　　題李伯時醉僧圖¶
書抗顛張顛襌契元奘元兩童抱罎来三百青銅錢醉¶
筆一揮灑椘紙生雲烟便云狂亦得堪謂佛而仙¶
<pb:KR4f0005_WYG_037-5a>¶
　　余既辨眀黄子久山居圖即富春山居圖乃叠舊¶
　　　韵更為長歌以書其後¶
富春疑案叅来乆今喜辨眀楊即栁髙(士/竒)王(鴻/緒)目迷何¶
足云壓倒徳潜談天口我非博古侈精鑒是是還應别¶
否否沈文王氏乃捉刀華亭晉陵仍左右始識流傳祇¶
一圖碔砆安可同瑶玖笑予赤水索元珠不識元珠吾¶
固有如浮海者必由河如登山者必厯阜縦云露柱即¶
燈籠坐令優孟望而走每讀班賦發深思貴耳末學多¶
<pb:KR4f0005_WYG_037-5b>¶
膚受吳下詩人即趨闕試與觀之應覺醜還續長年當¶
自訟庶使此圖更因夀(去嵗春命徳潜題此圖曽有句/云我欲夀之以佳作徳潜手筆)¶
(猶能/為)¶
　　人日¶
三春欣孟序七日是靈辰銀燕&KR0866;雙勝雕盤試五辛蕙¶
風初應律麝月半含輪何必東方卜隣哉百爾臣¶
　　新月¶
生輪當首度散彩厯天垣来去只如此盈虗略可論榆¶
<pb:KR4f0005_WYG_037-6a>¶
街宵尚永燈市晚争喧底事光眀甚姮娥眄上元¶
　　題宋元眀梅花合巻歌¶
逃禅老人梅性諳派衍華光青出藍弟子禹功稱入室¶
藝林聲價蜚江南偶拂東絹寫梅雪梅香雪白三昧兼¶
老人縮手不復作權吟小令指月拈因叅同異哦俊逸¶
率更書法清而嚴村梅見誚薄當代蜂蝶却見紛依簾¶
従来盛名顯後世無限弔古深情添王孫(趙孟/堅)外史(張/雨)¶
皆逸士識語飽玩釵脚尖二吳(瓘/鎮)此道乃私淑澄心堂¶
<pb:KR4f0005_WYG_037-6b>¶
紙光如瑊蓓蕾欲開寒更勒(瓘/作)老榦破蕚霏清馣(鎮/作)髙¶
(儀/甫)楊(循/吉)黄(雲/)徐(守/和)四作者各出手眼資樷談妙哉梅事¶
嘆觀止三復常使幽懐忺如入孤山香雪海隨其所㑹¶
酬清恬笑予時亦貎踈影愛忘其醜徒無鹽清閟閣中¶
誰氏子碎金揀得名偏潜(巻首題籖曰梅花三昧甲觀/小清閟閣珍蔵而無姓氏)¶
春忩日嫩生意足無湏索笑重廵檐¶
　　祈糓齋居¶
祈榖齋居當榖日轉寅首祚倍寅恭重民三事曰惟祭¶
<pb:KR4f0005_WYG_037-7a>¶
陳政九疇端在農莭物漫教輝火樹舂容先自警宵鐘¶
眀衣景仰宣尼慎詩句清吟更有顒¶
　　題文徴眀袁安卧雪圖¶
一榻清風足古今髙軒何事重相尋立朝封事干將淬¶
猶是氷霜不畏心¶
　　詣齋宫¶
香衢颺瑞烟黄道直如弦稽禮詣齋所為民祈有年青¶
陽鸞輅轉春色鳳城妍醸雪雲容好孚衷倍肅然¶
<pb:KR4f0005_WYG_037-7b>¶
祈穀禮成有述¶
祈年惟上日田燭燦眀霞捧璧¶
青壇肅升柴紫燄斜一心誠有恪百辟敬無譁齊就編¶
珠綴雝鳴樹羽牙¶
神倪通旭卉嵗紀應昭華屏息瞻霄漢蒼龍轉¶
帝車¶
　　爆竹聯句¶
(御/製)騰聲韶令布作勢瑞雲扶㨗報平安信¶
<pb:KR4f0005_WYG_037-8a>¶
　　歌傳巷陌隅砰訇如裂石錯落擬連珠迎喜千門¶
　　啓(臣張/廷玉)先春萬户娛晴雷闐¶
　上苑濃靄溢康衢莭物排年紀(臣髙/斌)¶
天毫此日濡乗陽升暖律出震奮柔莩抃躍兒童競(臣/梁)¶
　　(詩/正)逰觀士女俱順時開品類動物助歡呼慶協祈¶
　　年候(臣阿/克敦)¶
(御/製)吟聨珥筆徒轟鳴繼臘皷嚴禁弛金吾更識喧因寂¶
　　端知有即無肇祥同粉荔送暖共屠㢝螭陛鞭梢¶
<pb:KR4f0005_WYG_037-8b>¶
　　警(臣汪/由敦)瑶階錦色鋪礌硠旋地軸熚烞發天樞周¶
　　匝三緘口(臣蔣/溥)捐糜尺寸膚猊烟添異彩玉屑糁¶
　　通塗迅厲軍威壮(臣秦/蕙田)昭宣朔氣蘇&KR0563;圍皆邃宻¶
　　翕闢搃苞符一響能千應(臣錢/陳羣)¶
(御/製)中宏亦外腴季畋曽有詠伯&KR0849;未成圖掩耳香閨怯¶
　　牽裾村稚趨舞旋㸔戯玉擊不待援枹入聴供清¶
　　賞(臣涂/逢震)追歡慶大酺左操憑健僕下策笑阿奴取¶
　　敗寕無故(臣雷/鋐)熱中信有夫綵牋賡¶
<pb:KR4f0005_WYG_037-9a>¶
糺縵珂馬避騊駼瞥眼参生滅(臣嵩/夀)章身艶紫朱詩豪¶
　　慙刻劃野仲敢揶揄色相終難著(臣嵇/璜)¶
(御/製)機緘静以湏截筒傳舊製擘紙創新模風俗隨時尚¶
　　韶華騐嵗徂撒空還素手掣電閃清矑餘韻連雲¶
　　豁(臣張/泰開)緐喧載路訏虹光廻碧落雪片㸃紅毺比¶
　　户争相炫(臣董/邦達)孤村戒不虞谷虛馳絡繹巷永偵¶
　　睢盱陽候方符泰(臣徳/保)¶
　嘉筵正叶需綵棚招逐逐燈市走于于火葉迎風聚¶
<pb:KR4f0005_WYG_037-9b>¶
　　(臣張/若澄)¶
(御/製)烟葩入夜敷乍䏻驚野癘那更藉神荼蓄極發逾盛¶
　　騰髙落轉紆堪方心捴赤莫近手應盧煉却同丹¶
　　鼎(臣張/廷玉)吟偏憶石湖鳴春殊勝鳥焦㸑漫稱梧達¶
　　曙開㕓肆(臣髙/斌)連宵賽社巫宜年誠樂只鳴豫在¶
　　斯乎震比昆陽瓦(臣梁/詩正)流徵周屋烏燄分遥灌頂¶
　　烟漲驟隨趺蛾鳳星毬轉(臣阿/克敦)¶
(御/製)沉檀甲煎輸天花紛蒂瓣仙樂突笙竽玉局風流在¶
<pb:KR4f0005_WYG_037-10a>¶
　　青郊氣象愉寒崖奔列缺宵砦却於莵慣引星星¶
　　火(臣汪/由敦)仍聯韡韡柎碎来千蝶亂響徹八音殊喜¶
　　氣通葭管(臣蔣/溥)嚴更振挈壺髙低何雜遝逺近儘¶
　　糢糊暗迸灰中栗(臣秦/蕙田)光流天上榆傍簷廻怖鴿¶
　　臨水颺飛鳬遺燼燃墻脚(臣錢/陳羣)¶
(御/製)殘冬起竈觚濕薪愁翰苑瑞葉上蟠株臭可醒醽醁¶
　　香翻雜鷓鴣聲中除一嵗夢裏警三顱金弹丸方¶
　　弄(臣涂/逢震)烏菱角蚤刳(吳中爆竹有為弹/丸菱角諸状者)繫懸徒纍¶
<pb:KR4f0005_WYG_037-10b>¶
　　纍抛擲祗區區百子紛相属(臣雷/鋐)雙聲應不孤隨¶
　　風惟頃刻過影只湏㬰裂帛差堪擬(臣嵩/夀)飛&KR1076;詎¶
　　易摹記従荆椘昉題向歙宣沽霜夜回青女(臣嵇/璜)¶
(御/製)霞朝迓紫姑殷餘掀百蟄散處舞春駒喜卜田蠺盛¶
　　休嗤記載誣飾觀融白蠟増值索青蚨任性應防¶
　　急(臣張/泰開)程材笑取麤横穿林似纈直墜土如酥振¶
　　徳覃陬澨(臣董/邦逹)驚心一智愚曽催風馬馭還導㦸¶
　　轅騶幻化寜留迹(臣徳/保)喧豗洵有孚從教光¶
<pb:KR4f0005_WYG_037-11a>¶
舜陛不&KR0190;扇堯蒲繪響神難肖(臣張/若澄)¶
(御/製)抽思象豈迂嵗華増綺麗和氣鼓洪罏一綫傳神筦¶
千春壮帝都¶
　　新春與大學士並内廷翰林等重華宫聯句小宴¶
　　　復成近體¶
興慶宫中翰墨筵毎教令日紀韶年(年来毎扵新正令/日舉行率成故事)¶
情關一徳聯堂陛樂叶八音調管絃體物漫稱詩禁雪¶
抽思應許興奔泉天街爆竹聲砰&KR1323;(是日以爆/竹為題)却喜陽¶
<pb:KR4f0005_WYG_037-11b>¶
和萬里宣¶
　　新正恭奉¶
皇太后幸圓眀園¶
鳳城烟靄凑韶光迤邐天街栁漸黄寳月行開上元夕¶
春風先進¶
萬年觴¶
景物逾年倍可人(去年宫中/度上元莭)行時未敢弛䖍寅瑶階凍¶
草萌新緑消息傳来有脚春¶
<pb:KR4f0005_WYG_037-12a>¶
　　題元人君子林歌¶
在昔𠦑夜之儔㑹竹林風流曠達&KR0127;纓簮却與渭川増¶
氣色七賢雅&KR0197;猶蜚今七賢往矣惜不見見此長幅留¶
清隂其&KR0190;其地恰相稱何人百衲誠知音拂梢雲之獨¶
榦(第一幅/李衎畫)似吏部之胸襟間枯槎以寒篠(第二幅/趙雍畫)貎河¶
内之淵沉苔石烟筠(第三幅柯/九思盡)阿戎可尋瀟湘秋碧(第/四)¶
(幅吳/鎮畫)又如歩兵放蕩不可以禮数而相禁睹琅玕兮晴¶
翠(第五幅/倪瓉畫)則又竿標犢鼻挹仲容之遐心潄秋厓之萬¶
<pb:KR4f0005_WYG_037-12b>¶
玉(第六幅/宋克畫)邈廣陵之皷琴獨愛露梢曉滴處(第七幅/王紱畫)伯¶
倫醉倒恍聞酒氣衫䄂酣淋淋遂使山陽逸侣開生面¶
不教淇澳君子蕭條𡨜寞冷風凄雨空荒潯眀窓展巻¶
黙有㑹日與前賢相酌斟¶
　　上元前夕曲宴外藩¶
仙蓂將滿葉御栁漸生稊宴樂嘉賔集威儀漢典齊魚¶
雲依晚散麝月𠊓河低貝闕分眀路丹䑓咫尺梯先春¶
輝萬卉未夏曵千霓馭逺垂¶
<pb:KR4f0005_WYG_037-13a>¶
家法䋲承敢敬稽¶
　　上元日奉¶
皇太后觀燈宴賞¶
絳河披處紫烟流御苑宵眀景物稠燠沐風光催嫩栁¶
裊怡月色度髙樓玉蛾銀蒜均欺雪珠樹瓊葩不識秋¶
對莭歡心依綵¶
扆介¶
眉夀酒正思柔¶
<pb:KR4f0005_WYG_037-13b>¶
　　元夕烟火即景燈詞¶
佳麗孟春三五夕熈和百代帝王州試㸔天上團圞月¶
應笑詩中華蕚樓¶
良宵嚴禁弛金吾火樹銀花共衆娛興電豈湏来列缺¶
尋橦端不讓都盧¶
繽紛綵服繞¶
祥禕令莭稱觴畫燭圍傳説中元王母降集靈較此遜¶
光輝¶
<pb:KR4f0005_WYG_037-14a>¶
裁羅撥蕊闘春妍爆響燈輝丙夜連燄轉法輪無盡藏¶
光音天上契初禅¶
青女紫姑占嵗事宜男袪鬼卜祥徵皇州春色従来好¶
誰念貧家一盞燈¶
星毬解凍液池邉(去嵗宫中度莭放/烟火扵太液池)寳炬催春靈囿前¶
一例吟箋成七字流隂弹指霎&KR0052;年¶
　　題米友仁瀟湘卷¶
瀟湘妙趣天下無(清和書畫舫又/名瀟湘妙趣圖)千變萬狀難形模造¶
<pb:KR4f0005_WYG_037-14b>¶
物技癢不能秘自為寫照非人圖夜雨欲霽餘潤溽曉¶
烟既泮猶糢糊(夜雨欲霽曉烟既/泮元暉自䟦句也)伊人飽挹荆㐮秀兼¶
之家法傳元樞雲烟叠嶂(米元章有雲/烟叠嶂圖)垂粉本筆氣直¶
吞雲夣湖溟溟濛濛幻晴晦惝怳倐忽移方隅始如處¶
女後脱兎即離不得俯仰殊掛冠神武夫何恨振衣黄¶
鶴良堪娛老米雲山蔵寳笈物聚所好其然乎羲獻合¶
璧誠無忝冷箋小令揮驪珠毎披三絶縮吟手惟清萬¶
慮天為徒¶
<pb:KR4f0005_WYG_037-15a>¶
　　閱摺¶
召對眀廷日欲晡封章静擘酌訏謨垂衣拱手常慙爾¶
衡石程書奚益乎不虞之譽實已厭求全之毁安䏻無¶
難堪憂喜相縈繆豐歉傳来處各殊¶
　　上元後夕¶
景物猶嘉夜風光餞上元踏橋傳舊俗擪笛按新翻燈¶
事行將懶駒隂静可論芳筵列逺使(是夕命凖噶爾/夷使觀燈火)萬¶
里靖籬藩¶
<pb:KR4f0005_WYG_037-15b>¶
　　正月十七日望¶
三五都過月始圎影依珠樹闘韶妍拈毫識得姮娥意¶
巧作元宵兩度連¶
　　燕九日疊舊作韻¶
春歸將彌月風日含和暄朝来峭寒逼静憩騐所縁御¶
栁帯氷纈温花歛香妍槃倒試燈杯人憐踏月天乍撫¶
流隂速幽興翻洒然冬杪望三白踟蹰念毎懸慮彼舉¶
趾者難墾龜紋堅左近或被雪稍得愁懐蠲繄余徳誠¶
<pb:KR4f0005_WYG_037-16a>¶
薄心竊重祈年何暇逐風景攬結崇&KR0923;巔燕九傳日下¶
踐兹忽憶前(去嵗是日在宫中因逰瀛臺/㳤清院流杯亭諸勝有作)岧嶤雲外閣¶
蜿蜒鏡中山拈毫賡舊韵如對畵圖間長春我曽厯(去/嵗)¶
(西廵回京便道/一至白雲觀)墨胎坐童顔(白雲觀内有邱䖏機/相猶少年時貌也)松栝¶
森翠中静室殊清便得句髭毎撚逐勝座屢遷想彼塗¶
閣下今朝車馬喧莭物従民俗頗助嵗華緐豈不思還¶
淳權衡有所難徘徊屏百營丁丁漏聲傳且澆佛鉢花¶
妙相叅優填鄒陽一吹律青韶歸大千宴坐擬自問熟¶
<pb:KR4f0005_WYG_037-16b>¶
識其廻旋¶
　　偶橅右軍袁生帖因成短句二首¶
得晤東吴誓墓賢天倪㬅衍足窮年傳来一綫書中聖¶
逭過八人竈下烟¶
三行二十五隋珠散木輪囷夀以孤却勝蘭亭將樂毅¶
衣冠優孟恣填摹¶
　　題韓幹照夜白¶
扵古聞空冀而今果識韓獨嘶霜月白特立朔風寒有¶
<pb:KR4f0005_WYG_037-17a>¶
志陵金絡無心憶錦鞍丹青曺霸老畫肉也應難¶
　　春隂¶
春氣和而盎春原酥以融釀為魚鱗雲靄靄滿長空櫺¶
影倐蔽日樹態時摇風念予盼三白徘徊經春冬對此¶
萋有渰稍覺慰無悰土膏脉動時靈雨庶其濛責已倡¶
百寮望嵗先三農¶
　　填倉日¶
嫩日輕寒復此辰評量往事偶傷神兩年未試挑青菜¶
<pb:KR4f0005_WYG_037-17b>¶
百嵗誰非觀電人月過上元旋就缺花争榖雨待成塵¶
夢華因識無生趣更不隨流漫惜春¶
　　春光叠舊作秋光詩韵¶
東皇試神賁佳處不䏻蔵駘蕩風依律熈怡物向陽塢¶
眀梅雪白堤暗栁烟蒼畫壁銀釭換琱盤紫菂香樂予¶
知爾許来矣自何方探取花開未山凹歩曉凉¶
　　獨坐¶
獨坐懣然意自怦疇咨寧識此時情艱哉慎終圖其始¶
<pb:KR4f0005_WYG_037-18a>¶
今也聴言觀所行誰進讜言資藥石懶聞浮譽詡昇平¶
魯論一語懐慚處用我三年斯有成¶
　　題名畫大觀册¶
　　　王維雪溪¶
凍浦舟横野渡長迷離積素帯寒光維摩不二誰䏻並¶
管領香光選佛塲(選佛塲董其昌/䟦語中句也)¶
　　　李成松崖水榭¶
水軒瀟灑静無埃䋲榻支頥芸帙開溪畔携琴相訪客¶
<pb:KR4f0005_WYG_037-18b>¶
知伊應為所聞来¶
　　　趙孟頫洞庭秋景¶
三湘七澤杳難分恍見㣲風落葉紛誰識王孫多意緒¶
月明波冷弔湘君¶
　　　趙孟頫椘江秋意¶
金丹煉出脱凡塵畫格書姿兩入神太史縦然操左劵¶
也應頭地讓前人¶
　　　王䝉倣燕文貴仙山圖¶
<pb:KR4f0005_WYG_037-19a>¶
溟濛重翠罨顛崖始信丹梯自有階雲裏漫誇雞犬吠¶
塵縁忘䖏是無懐¶
　　　陸天㳺丹臺春賞¶
山深茅屋即仙家一葉扁舟洞口拏何必坎離論爐火¶
雲漿活活湧丹砂¶
　　　巨然江山晚興¶
輕風暖日晚春天㶑灔晴波恰受船指㸃草堂幽絶處¶
書聲時度栁絲烟¶
<pb:KR4f0005_WYG_037-19b>¶
　　　范寛江山蕭寺¶
崇崖隠軫樹槎枒長日精藍塔影斜雁閣鐘殘僧入定¶
香䑓風静鳥銜花¶
　　　黄公望芝蘭室圖¶
常懐杜甫詩傳神不薄今人愛古人大癡尚友意如是¶
圖出芝蘭氣味親¶
　　　倪瓉春山圖¶
暖霧浮嵐翠欲蒸迴風散處露崚嶒若教選佛評差等¶
<pb:KR4f0005_WYG_037-20a>¶
髙士應居㝡上乗¶
　　　衛九鼎溪橋策蹇¶
林塘迤邐樹交枝沙影欹橋漲落時試問奚奴錦嚢裏¶
今来收得㡬多詩¶
　　　方方壷仿米㐮陽夏山烟雨¶
山嫌露體綴雲衣雲處翻疑山是非誰教石畔靈根動¶
醸作人間細雨霏¶
　　江参千里江山歌¶
<pb:KR4f0005_WYG_037-20b>¶
展巻古香霏坐席懸知丹青定神蹟摩挱東絹辨氏代¶
宣和御物光而澤厯厯江山領神韵撫掌喜果遇莫&KR0647;¶
漫稱千里猶頓置直與造物同翕闢何竒不有羙不具¶
放不覺濶收不窄意所欲赴筆已到應接無暇心為役¶
命物撫景属餘事坐逰真令忘朝夕我聞椿公作畫繼¶
貫道本在上士格故冝瓣香拜太史更愛顔筋字錐畫¶
(卷末有香光題/識亦係得意筆)豪敓真鑒兩俱幻何必御府便成隔(二/語)¶
(反香光/䟦語意)㡬暇文臣偶賡和一脉精神照今昔¶
<pb:KR4f0005_WYG_037-21a>¶
　¶
　¶
　¶
　¶
　¶
　¶
　¶
　¶
<pb:KR4f0005_WYG_037-21b>¶
　¶
　¶
　¶
　¶
　¶
　¶
　¶
御製詩初集卷三十七¶
