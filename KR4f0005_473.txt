# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:22.449629
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷八十二
<pb:KR4f0005_WYG_473-1a>¶
欽定四庫全書¶
御製詩五集巻八十二¶
　古今體八十首(癸丑六/)¶
　　江蘇巡撫竒豐額奏報麥收八分詩以誌慰¶
麥佳蠶遜奏杭州隔日江蘇亦報收雖不中豐却非歉¶
(據竒豐額奏本年江南雨澤較多髙區田畆頗獲有收/窪下之處未免稍有積水以致二麥略減核計收成九)¶
(分者常州府及海門□属八分者松江太倉通州等三/府州属七分有餘者二寕蘇州鎮江淮安揚州徐州海)¶
(州等七府州属通省合/計麥收約有八分等語)祗因春雨惜過優幸㢤此地竟¶
<pb:KR4f0005_WYG_473-1b>¶
逢霽再以旬朝可穫秋逺近吾民胥赤子九疇那免一¶
心憂¶
　　仲夏萬夀山清漪園作¶
十日開晴心畧定名山欲一攬清漪半宵又報雲生片¶
侵曉㣲逢雨落絲佳景雖供目嫌伇碧霄凝望意難怡¶
時霏時止不成寸快霽宜暘切繫思¶
　　鑑逺堂¶
清漪一片𣺌無涯鑑逺因而堂額之披望即時生别㑹¶
<pb:KR4f0005_WYG_473-2a>¶
詳遥忽近亦堪思¶
　　治鏡閣有㑹¶
銅鏡及玻璃胥藉人力為若水之稱鏡澄照自然披力¶
為者有欲自然者無私故此湖中閣治鏡昔名之勑㡬¶
敷政間大公順應施庶㡬如水乎吾猶日亹斯¶
　　袖嵐書屋¶
嵐固山之氣(氣為山氣故字从山靄為雲容故字从雨/謝靈運王維詩皆以嵐氣為夕至李商隠)¶
(始有徒望朝嵐與夕曛之句盖以嵐属朝向駐蹕避暑/山荘以朝夕風信騐之晚風息後夕則有嵐若遇終風)¶
<pb:KR4f0005_WYG_473-2b>¶
(則夕無嵐是嵐當為夕無/疑也詳見辛丑嵐靄詩)世乃用之山謝(靈/運)王(維/)言之¶
眀(謝靈運晩出西射堂詩夕曛嵐氣隂王維送/方尊師詩夕陽彩翠忽成嵐是皆以嵐為夕)皮(日/休)杜¶
(牧/)混以巒(皮日休詩桃枝竹覆翠嵐溪杜牧詩/云紫嵐峯伍伍是皆以嵐為巒矣)一従名¶
象起如斯者實繁京兆詠爽氣(韓偓詩西山爽氣生/襟袖□京兆萬年人)云¶
在襟袖間我謂其語佳題額書屋顔襟袖寛㡬許山氣¶
容非艱悟同方寸中萬物備以閒¶
　　澹㑹軒¶
有情能無㑹其㑹不一矣㑹於動逐物㑹於静近理澹¶
<pb:KR4f0005_WYG_473-3a>¶
者静之類㑹於斯為美曰美亦絮言試觀軒前水顔淵¶
事四勿盖合澹㑹㫖¶
　　無盡意軒口號¶
軒面明湖背好(上/聲)山詩情畫格肖都艱設詢予意無盡¶
者却在祁寒暑雨間¶
　　藻鑑堂自警¶
藻鑑顔堂以水清而吾取喻用材驚最宜先戒執已欲¶
實不易知御衆情似此澄波方淡沲任他浮葉自菁英¶
<pb:KR4f0005_WYG_473-3b>¶
其難惟帝垂禹訓思義恒因恧顧名¶
　　夕佳樓題句¶
㝡愛陶家詩趣閒向西樓率額題顔(避暑山荘及此清/漪園中皆有之)¶
遥其塞上翻林疊近此園中印水潺在彼在斯寧有隔¶
為雙為一却無闗然於遊每戒留戀騁目何曽對夕間¶
(每逰此不過辰至已返未曽用晚膳待夕景故尹/繼善有馳驛登山之謔不怒之而更以為是也)¶
　　斜陽落照¶
消雲倬午快晴申落照斜陽萬樹均此見山荘秋首况¶
<pb:KR4f0005_WYG_473-4a>¶
何當御苑夏初臻(每嵗駐蹕避暑山荘當夏秋之交時/雨既足率以晴霽為快今年京師甘)¶
(澤應期優渥目前喜晴光景竟與山荘秋首相似/以視往嵗夏至前後猶殷盼澤者奚啻霄壤耶)誠資¶
宜曬滿飽餅兼惬無泥暢發輪(是月望後一日将唘蹕/幸熱河日来得此晴朗)¶
(不特二麥更可曝晒飽滿而發軔首/塗輕装利便扈従人等尤深欣惬耳)曰慰便虞心近放¶
竟艱一刻得怡神¶
　　西直門外作¶
北郊臨祭進宫齋清曉輕輿厯石街麥已逮收禾黍茂¶
往年實鮮見斯佳¶
<pb:KR4f0005_WYG_473-4b>¶
見佳更切戒盈衷曉日輕雲色作紅細縷全消碧天浄¶
宜暘乃得釋憂忡¶
未曽田况見斯前望霽心殷刻企然苟患失之無不至¶
仲尼語獲我心先¶
　　養心殿齋居¶
夏五此齋居厯年頗覺炎春末夏之初幸逢¶
膏澤霑虞過弗虞欠氣清爽亦兼朗照蒸溽消凉颸拂¶
筠簾肅意祝宜暘穡事勤籌占¶
<pb:KR4f0005_WYG_473-5a>¶
　　廣西巡撫陳用敷奏報麥收八分有餘詩以誌慰¶
粤西雖弗麥為重頗賴青黄接夏秋各属不齊以統計¶
八分亦得有餘收(據陳用敷奏粤西漢土各属土性不/齊二麥隨宜播種冬春以来晴雨應)¶
(時所種二麥均極飽綻兹查漢属内收成十分者馬平/縣九分者臨桂養利等十二州縣八分者陽朔全州等)¶
(三十三㕔州縣七分者凌雲縣土属内收成九分者果/化羅白等六土州縣八分者歸徳羅陽等二十八土州)¶
(縣司七分者上下凍土州統計通省/漢土各属麥收實八分有餘等語)民誠足食有何慮¶
我切祈年無外求近逺率稱香餅餌西成遥矣敢忘憂¶
　　詠舊玉穀璧¶
<pb:KR4f0005_WYG_473-5b>¶
較寸雖㣲欠(同禮春官典瑞子執穀璧又寳櫝記穀璧/徑五六寸云云是璧以周尺較之雖寸有)¶
(不足而質製均極/古穆洵舊物也)春官一例傳星如霄宇照月實望時¶
圓那得非剛刻恒看閲永年不闗圭瑁説(漢唐諸儒注/疏周禮口傳)¶
(耳食齗齗於圭製之長短瑁㡳之圓邪臆為之説紛若/聚訟向作圭瑁説以正其謬誤至璧則其製圓而肉倍)¶
(於好子男所執判以/穀蒲不聞有異説也)子執自應然¶
　　四川布政使英善奏報麥收分數詩以誌慰¶
督臣駐蔵未旋省(四川總督恵齡於前嵗冬問命赴西/蔵軍營辦理糧務迨廓爾喀降順上)¶
(年大兵凱旋後又以議辦善後事宜留駐前蔵今已全/竣有㫖令回四川省現尚未到是以此次藩司奏報麥)¶
<pb:KR4f0005_WYG_473-6a>¶
(收亦成/例也)例合藩司奏嵗功麥竟八分之上穫(據英善奏/三月以來)¶
(各属禀報二麥葫豆有已刈穫登場者有現在揚花結/實者均各顆粒飽綻其刈穫較早之處即已翻墾稲田)¶
(撒秧泡種兹於三月初三初六至二十六七等曰屢得/透雨普遍充盈不特新泡秧種青葱出水即豆麥等物)¶
(並加升漿助秀且夜雨晝晴晒晾有資農務尤為有益/察看通省春收約有八分以上現在糧價輕減人民樂)¶
(業等/語)雨仍各属以時充潤暄晝夜曰惟若稲黍髙低可¶
冀豐畨役武成兵事蕆與民休息信無窮¶
　　夏至日¶
方澤禮成述事¶
<pb:KR4f0005_WYG_473-6b>¶
夏初春末際膏澤被¶
恩稠晴朗䖍奉¶
祀安寧¶
鑒錫求躬承餘二載心感誌千秋設幸符顒願付兒三¶
曰憂¶
　　安徽巡撫朱珪奏報麥收七分有餘詩以示予宿¶
　　志¶
各省今年奏登麥中豐之上者居多(今嵗各省奏報麥/收中稔者多如直)¶
<pb:KR4f0005_WYG_473-7a>¶
(𨽻河南福建雲南俱九分以上山東江蘇浙江江西湖/南四川廣東廣西俱八分以上其餘山西陜甘等省因)¶
(刈穫較遲尚未奏到然該/省暘雨時若定亦稔收也)歙徽却以雨滋甚髙下牽惟¶
七少(上/聲)過(據朱珪奏安徽各属春間雨水綿渥兹二麥/已穫約收八分者婺源廣徳等七州縣七分)¶
(有餘者潜山和州等十二州縣七分者桐城無為等三/十一州縣六分有餘者懐寧夀州等九州縣通省牽算)¶
(計七分有/餘等語)弗至稔猶弗至歉既資黍亦更資禾農功恒¶
戒為諱飾因報少收肯飭訶(予於外省水旱田功夙夜/闗心無時或釋每諭地方)¶
(大吏據實陳奏毋少諱飾其或有報水旱不時者必命/以盡心撫恤斷不肯責以政治不佳所致若稍渉訓飭)¶
(必益諱/災矣)¶
<pb:KR4f0005_WYG_473-7b>¶
　　啟蹕幸避暑山荘¶
晴雨洵時若唘行趂曉寒九重可耽逸一意在求安避¶
暑幸林籞蒐秋待木蘭東門仍䇿馬(上年啟蹕日因值/雨未御騎今晨仍)¶
(䇿馬啟行精力尚覺從容一時扈從送駕及安/南迴國諸臣下逮村民瞻覲者無不同深歡幸)望副衆¶
情歡¶
　　過清河橋即事襍詠疊去嵗韻三首¶
綠野欣他過緑町(去/聲)清河仍此俯清波三章即景賡舊¶
韻慶若何増惕若何¶
<pb:KR4f0005_WYG_473-8a>¶
收定麥麰墉似壘長(上/聲)看禾黍尺贏長敢云今嵗勝去¶
嵗益勵戒盈慎不遑¶
畿南山左胥收麥接濟無須費慮多(去嵗畿輔春夏之/際因旱歉收而直)¶
(𨽻之景州與山東之徳州毗連一帶尤甚既屢降恩㫖/截曹加賑並飭諭地方大吏毋許禁阻商販船隻俾得)¶
(懋遷轉運以資接濟所以為民食計者無所不至幸而/各處先後普得透雨尚有五六分秋成今嵗北省暘雨)¶
(應時直𨽻山東奏報麥收均在八九分以上大田禾黍/亦出土芃茂閭閻生計充裕子之厪念可幸稍寛矣)¶
村老但知喜莫若淵衷那識惕如何¶
　　西安巡撫秦承恩報收麥八分有餘詩以誌慰¶
<pb:KR4f0005_WYG_473-8b>¶
秦疆亦以麥為秋喜報八分餘得收(據秦承恩奏該省/除沿邉之延安榆)¶
(林綏徳三府州属麥收較遲外向例先将成熟之處奏/報兹核查西安等九府州属内約收十分者髙陵等七)¶
(㕔縣九分有餘者咸寧等十六州縣九分者孝義等十/二㕔州縣八分有餘者興平等十六㕔縣八分者五郎)¶
(等十五㕔州縣七分有餘者留&KR0309;籌/三㕔縣牽算共計八分有餘等語)晉省甘郊胥未達¶
北遲(山西之北如大同朔平等府属地氣寒冷/麥熟較遲是以撫臣蒋兆奎尚未奏至)西逺(甘/肅)¶
(又在陜省之西距京更逺是以督臣勒保彚奏麥收之/摺亦未賫到然前此屢據該二省督撫奏甘肅山西通)¶
(省冬春雪澤既優春雨又復深透播種麥田/大有稗益諒亦可至八九分不致孤望耳)緩之由約¶
雖弗致豐來告要不終當歉用酬¶
<pb:KR4f0005_WYG_473-9a>¶
天貺春田勝往嵗戒盈敢幸曰何脩¶
　　曉行¶
雲散寥天雨净收緑芃禾黍露光浮迎人爽籟北來送¶
觸目曉霞東際流披拂輕寒麥性適(過懐柔宻雲迤北/見麥田尚有未收)¶
(者曉來氣候輕寒於麥/性最宜更可以資堅實)連延疎影栁絲稠(夹路緑楊翳/薈朝曦不露)¶
(輿中披拂爽籟顧/覽緑芃殊深欣惬)憑輿實覺中心慰慰裏仍増畏盛憂¶
　　湖北巡撫福寧奏麥收八分詩以誌慰¶
統一湖而南北隔麥收遂致弗相同南先曽以有餘告¶
<pb:KR4f0005_WYG_473-9b>¶
(湖南地暖麥熟亦早半月前已/據該撫奏收成在八分以上)北後仍惟正數充(兹據/福寧)¶
(奏湖北各属二麥均已登場内收成九分者枝江等四/縣八分有餘者沔陽等三州縣八分者江夏等五十四)¶
(州縣七分有餘者羅田等三州縣七分者/武昌等四州縣合計通省麥收八分等語)全局却猶待¶
邉地(今嵗南北各省雨暘協序麥慶有秋莭次奏報九/分有餘至八分者凡十四省即安徽春雨畧多亦)¶
(有七分收穫現惟山西甘肅二省以邉地氣寒刈麥稍/晚尚未奏到然亦有八九分可望是全局牽算不失為)¶
(中豐此皆仰賴深䖍昊蒼鴻佑惟/有額手感荷益    惕持盈耳)大都弗失卜中豐民¶
天國本方寸内綏屢䖍求意不窮¶
　　出古北口作¶
<pb:KR4f0005_WYG_473-10a>¶
三更作㣲雨一寸未成泥曉霽風吹爽遥山雲散齊出¶
闗麥鋪盛(出口後見髙下麥田蔚盛尚有未盡黄熟者/盖地氣使然正賴晴霽更得漿足粒綻耳)¶
堆圃穂猶徯(不過一二句内均可刈穫登場亦必須/曝晒方可入囷盼晴殷切轉為怵然)仍¶
祝多晴好凴輿意怵兮¶
　　兩間房行宫即事¶
山雲易散亦易生陣雨忽霏還忽晴喜懼一時渾莫定¶
總因收麥切闗情¶
　　至避暑山荘之作疊壬子韻¶
<pb:KR4f0005_WYG_473-10b>¶
夏山雨足氣清蘇霽景髙低狀各殊百仞廣仁逾峻嶺¶
萬年承徳莅名都家烟火衆思安彼(昔暑山皇祖始建/避    荘    御)¶
(製詩有聚民至萬家又有萬家烟火随民便之句今已/逮百年版藉户口日增屹然一大都㑹不啻十數倍矣)¶
八十三翁又至吾於此昨曽籌豹䇿詎期秋即蕆鴻圖¶
(上年五月至山荘時甫接福康安帶領大兵到蔵之奏/計日督師罙入賊境子籌䇿决饑日殷盼捷至六月中)¶
(旬即得攻克濟嚨賊寨之報嗣是七戰七勝連馳喜音/廓爾喀畏罪乞降於八月下澣奏至情詞十分肫懇因)¶
(憫其窮而准降罷兵凱旋武功十全昔所罕覯總由此/事出於不得已不敢有一毫佳兵黷武之心是以仰䝉)¶
(孜慎上蒼鴻貺昭鑒曲直助順師貞迅蕆全局感激/    之思書不能喻兹來駐蹕迴思又閲一年矣)¶
<pb:KR4f0005_WYG_473-11a>¶
永佑寺瞻禮疊昨嵗韻¶
今嵗來思昨嵗前深䝉¶
恩佑倍増䖍内疆暘雨均時若(昨嵗自春入夏畿旬雨/澤久愆日殷愁盼直至)¶
(閏四月廿九日京師始得廿&KR0584;五寸繼於五月初二日/復得雨深透其時畿南河北及山左籌處亦陸續普霑)¶
(始慰厪念今年則仰沐厯覽昊恩各省暘雨應時二麥/中豐兹莅止山荘沿途    農田氣象迴與去嵗不侔)¶
(矣/)外域順降早帖然(廓爾喀自知悔罪投誠不特歸降/而且歸順福康安等所有諭檄事)¶
(件無不謹遵去冬貢使入覲㳟順感激實出至誠自此/西蕆邉陲可以永享恬熙之福    神御咫尺鑒臨定)¶
(亦欣/豫耳)幸值民安兼物阜敢疎夕惕與朝乾¶
<pb:KR4f0005_WYG_473-11b>¶
祖¶
宗光烈勵無忝歸政庶㡬近二年¶
　　寫心精舍¶
舍搆¶
神御側憩居額寫心繼繩一已切¶
謨烈萬年臨總是懐慚處奚為不負(作孤負/之負讀)任如求寧¶
志句無逸訓中尋¶
　　題鑑始齋¶
<pb:KR4f0005_WYG_473-12a>¶
即今每撫席鑑始向顔齋旬二承¶
恩者八三莅政排修身勵無忝出治恐成乖百里半九¶
十名言常在懐¶
　　雨(五月廿/四日)¶
啟蹕來山荘途中凡六日夜雨必朝霽真是宜行蹕先¶
此於京都霑膏早盈尺慮過弗慮欠所幸麥收畢厯觀¶
塞田狀棲畝穫未迄霖過虞發青以此愁慄慄兹山荘¶
甫駐隂晴每不壹昨夜勢頗雄朝曦朗一律方幸曬宜¶
<pb:KR4f0005_WYG_473-12b>¶
麥倐復山雲出雷聲驅雨陣驟霏盆傾溢繾念坂塍間¶
將得恐有失半時西照晃心定宜暘吉五字識君難方¶
寸憂聊述¶
　　西峪¶
去嵗西峪草發遲今嵗西峪草發早(去嵗有閏四月而/五月中旬至此新)¶
(草始生盖因三四月間此間雖屢報得雨總未霑足直/於夏至前後得有渥澤是以長發覺遲若今嵗春夏雨)¶
(澤連綿長發固自應早而新芽為鹿所/囓仍不致茸長彌望葱蒨要自可愛)新芽纔茁鹿囓¶
之弗致茸蓬觀越好是寔山荘之所長西園南苑輸斯¶
<pb:KR4f0005_WYG_473-13a>¶
巧快晴萬里無片雲瀼露映日光皛皛慰㢤即恐慰鄰¶
放䖍祝秋成登萬寳¶
　　味甘書屋試茶¶
火候何曽悉淺深髙擎茗椀滿來斟祗論全備不論俗¶
陸羽傍觀笑弗禁¶
　　有真意軒口號¶
一無一有殊南北(萬夀山之陽有/軒額曰無盡意)兩處恒教(平/聲)題句頻¶
(每年到此軒必有句戊申詩云無心詎有軒一二難分/剖去嵗詩云曰真已属多那更有無計益惟無盡然後)¶
<pb:KR4f0005_WYG_473-13b>¶
(有真其義本自貫通若鰓鰓/辨論有無轉覺失其本真矣)於有無中每致辯却令意¶
轉失其真¶
　　題秀起堂疊去嵗韻¶
秀起今年勝去嵗(去嵗山荘於夏至前後始得透雨不/似今年春月以來早沭優膏而刻下)¶
(塞外麥田尚有未盡收穫者日/前屢有障雨未免又虞其過)甘膏早渥畧虞過快晴¶
已定心差(支/韻)慰(昨日幸即放晴今早雖尚有隂雲至辰/刻以後旋已散净自此晴定再十餘日)¶
(得雨亦不/為遲也)佳景纔堪問若何林舞因風秀自繪峰標以¶
日起予哦咄㢤莫復志鄰滿敢忘前兹意怵多¶
<pb:KR4f0005_WYG_473-14a>¶
　　静含太古山房¶
山房秀起堂之凹境以窈深額太古含此太古惟静宜¶
厯千萬年誰計數而山房居然占之夫孰為能孰為所¶
秀起標髙實顯㢤有顯無蔵亦豈可(叶/)試於羲經尋其¶
源異聖同憂萬物鼓(春生夏長天地之顯諸仁也秋收/冬蔵天地之蔵諸用也然惟天地)¶
(無心故二氣自運行於四時之間乃能鼓動萬物而流/行不息充塞無間自來注疏家皆以鼓萬物而不與聖)¶
(人同憂作一句讀則天地之無心成化轉不可見惟将/鼓萬物而不與斷句而與字作去聲讀如舜禹有天下)¶
(而不與之與則即不居之謂也不居則不知不知則無/為無為則無心矣詳見向所作讀易繫辭上傳第五章)¶
<pb:KR4f0005_WYG_473-14b>¶
(書/義)¶
　　食蔗居¶
本以東來得此名兹従西降失其實(山荘内西北巖壑/深邃蹊徑繚曲庚)¶
(辰來此信馬得之因搆是居辛巳落成遂取顧長康漸/入佳境意顔此額其後復搆秀起碧静諸堂更在其西)¶
(北初以東来得此名兹従秀起堂至此則/又自西而降矣世問名實無定大率類此)因悟名實昌¶
有定萬事萬物同一律山磵瀑聲過昨雨林葉露光朗¶
今日輕寒恰稱(去/聲)袷紗衫却笑摩詰詩若失¶
　　小許菴¶
<pb:KR4f0005_WYG_473-15a>¶
安名豈獨標境迥思義每因窮理岐可識大無不由小¶
吾當絜矩慎於斯¶
　　臺灣提督哈當阿道員楊廷理奏報早稲收成八¶
　　　分有餘詩以誌慰¶
一㕔三縣属却廣早稲八分報有餘(臺灣南北兩路今/春自栽插早禾以)¶
(後暘雨應時禾苗暢發兹據哈當阿等奏本年節候較/早各處早稻俱已成熟陸續刈穫登場除臺灣縣土性)¶
(浮鬆向不種早稲外其淡水一㕔及鳳山嘉義彰化三/縣通計收成共八分有餘現在米價平減市野恬熈等)¶
(語/)魚米鄉仍資内地(臺灣一郡向稱魚米之鄉嵗穫豐/收内地漳泉一帶每年資其撥運)¶
<pb:KR4f0005_WYG_473-15b>¶
(接/濟)閭閻風久靖安居(該處自逆匪林爽文籌就擒之後/數年以來閭閻安居樂業元氣乆)¶
(復綏靖/如常)撫兹海晏年豐彼益切戒盈畏滿予北塞南瀛¶
幸時若(今嵗各直省麥收多在八九分以上迺日巡幸/避暑山荘厯覽塞外農田亦極芁茂自北及南)¶
(雨暘幸俱時若/寸衷益增感惕)惕然方寸敢舒如¶
　　留京王大臣奏報雨並不多大田更資渥潤詩以¶
　　　誌慰¶
闗外虞優繾闗内諭教馳問狀如何(昨因熱河連日雨/水稍多京師相距)¶
(不逺情形得毋相同傳諭留京/王大臣查明覆奏以慰懸厪)下旬屢霽亦非欠三寸¶
<pb:KR4f0005_WYG_473-16a>¶
重霑實不過(兹據王大臣奏京師於五月十八十九兩/日得有㣲雨二十二日得雨三寸以後連)¶
(日晴霽二麥之登場者既資晒晾大田以及雜糧/得此雨澤滋培益見芃茂雨水實不至過多等語)麥已¶
收場資曬晾禾胥潤壠茂婆娑披章慰彼更慰此仍祝¶
連晴豈厭多¶
　　題澄觀齋¶
山荘駐數日出禮竺藍仍例此傳餐憩於焉熈績應是¶
非㕘已克敬怠察心勝每至必留詠謂觀原未澄¶
　　翠雲巖¶
<pb:KR4f0005_WYG_473-16b>¶
巖雖假象實堪稱刻峭偨池疊㡬層翠自固佳無礙攬¶
雲㣲覺厭漫頻興¶
壬纔喜此副名者丑却望斯莫實之(去嵗望澤每盼雲/興幸於五月望開)¶
(得有透雨喜其副名是以來此有設無十日前霖者獨/善於斯何足云之句今嵗甘膏頻被又虞其多顧名轉)¶
(增疑/慮)今昨意中渾弗定巖惟卓立笑予癡¶
　　扎什倫布廟誌事疊去嵗詩韻¶
班禪來駐錫祝夀七旬稱賚予多無算貪侵刼有曽(庚/子)¶
(嵗班禪額爾徳尼自後蔵來山荘慶祝七句萬夀因倣/建後蔵所居扎什倫布廟為其駐錫之所莭次錫賚駢)¶
<pb:KR4f0005_WYG_473-17a>¶
(蕃已極優厚加以䝉古及在京王公大臣等布施之物/約有數十萬金乃班禪阮在京示寂而其徒仲巴呼圖)¶
(克圖嵗唪堪布等回藏後不能酌量施捨各大寺廟及/駐守之唐古特兵畨等以致班禪之弟沙瑪爾巴垂涎)¶
(厚積慫惥廓爾喀侵擾蔵界並至扎什倫布肆行搶掠/佛家本以空寂為教乃竟慳遴居心為盗之招在彼徒)¶
(衆固不能戒貪而蔵中遭此畨/侵奪當亦刧數使然無足恠也)發師問辜直(前次廓爾/喀侵擾後)¶
(蔵邉界濟嚨宗喀等處命鄂輝成徳等率兵進𠞰即當/示以兵威庶彼知所畏懼乃誤於巴忠私自授意喀布)¶
(倫丹津班珠爾許銀賄和飾奏草率了事既而廓爾喀/遣使來京朕因嘉其誠懇封拉特納巴都爾為王爵并)¶
(其叔巴都爾薩野為公爵以示綏懐不意廓爾喀復因/蔵中所許之銀吝不肯給遂至再來滋擾彼時巴忠一)¶
(開此信旋即自戕其孽固由自作惟是衛蔵為厯&KR0449;逹/賴喇嘛班禪額爾徳尼安禪之地康熈雍正年間兩次)¶
<pb:KR4f0005_WYG_473-17b>¶
(用兵俾得安輯至今朕臨御以來振興黄教豈容小醜/頻來侵擾若不大加懲創彼将益無忌憚因特命福康)¶
(安籌統領索倫勁旅及屯練降畨等聲罪致討此事本/出於不得已初無利其土地人民之心而恣為窮黷之)¶
(舉此中曲直朕固䍐度必邀也/  上蒼鑒佑庶㡬迅蕆大功)知罪乞降應(福康安等/於去嵗四)¶
(月間進兵自擦木邦杏濟龍熱索橋協布嚕東覺堆補/木等處七戰皆捷殲戮賊衆四五千人指顧可抵陽布)¶
(於是賊酋望風膽落再三遣大頭目至軍營乞降并一/切恪遵將軍檄諭無敢違抗福康安察其籲懇實出至)¶
(誠然後許為奏請朕既憐其窮&KR1370;復仰體復還上天好/生之徳不為己甚亦即允其所請仍加恩    封號去)¶
(臘所遣陪臣来京瞻覲之下倍形敬畏伐叛𠲒服固属/常經而此次蕆功完善朕實仰邀    鴻貺愈深欣感)¶
(迴思前後籌辦此事之初瞬閲三年今蕆績又将一載/蔵中僧衆得以安禪畨民亦俱樂業予之振興黄教諒)¶
<pb:KR4f0005_WYG_473-18a>¶
(亦同深/欣悦耳)一瞬三年迅黄衣喜氣騰¶
　　敞晴齋¶
向詠敞晴六七月今詠敞晴五月杪大田資潤乃所宜¶
麥逮熟虞發青秒無時無日弗愁農愁固當然吾乆禱¶
屈指七朝連快晴憩山齋畧開懐抱繼而惕然復自責¶
斯得毋又驕之道¶
　　山西巡撫蔣兆奎奏報麥收九分有餘詩以誌慰¶
候寒收晚待查詳(每年各省二麥未經刈穫之先例将/約收分數查明具奏惟山西甘肅二)¶
<pb:KR4f0005_WYG_473-18b>¶
(省地氣較寒遲於他省前據蒋兆奎奏明山西省二麥/約收分數須於五月下旬始能彚齊兹於月杪奏到計)¶
(其桯途/信然)仲月晦欣披報章九府十州雖有别此贏彼闕¶
統稱祥(據奏該省九府十直𨽻州所属各州縣及歸綏/道所属各㕔内約收十分者陽曲等六縣九分)¶
(有餘者太原等三十三㕔州縣九分者岢嵐等三十八/㕔州縣其餘間有為風所傷分數不無稍減八分有餘)¶
(者臨汾等二十九㕔州縣八分者永和一縣七分者綘/州等三州縣然合計通省二麥約收尚實有九分餘)¶
中豐已定登餅餌稺稼惟希若雨暘甘肅麥秋信將近¶
顒然西望祝同慶¶
　　六月朔日作¶
<pb:KR4f0005_WYG_473-19a>¶
七朝連霽已惬心一日究晴尤稱(去/聲)志雖時聚散有雲¶
作却是疎朗無雨意然而踟蹰惕不寧夕陽碧宇暉天¶
際幸符農諺望秋成(農占以月朔晴則一月暘雨調句/現在口外麥田尚未收畢而秋禾)¶
(既被優膏亦最宜晴晴則熱長發更易秋成庶/㡬可望今朝竟日晴朗幸符農諺實足慰懐)始得拈¶
毫吟七字¶
　　林下一首再疊乙未韻¶
石臺石街側來往駐輿便我已欣暢目人皆得歇肩隂¶
従宻(葉/)宻(䕃/)佈風自間(去/聲)間穿昔盼十年逺(乙已曾/一疊韻)今¶
<pb:KR4f0005_WYG_473-19b>¶
知近二年(隔丙辰歸政/祗二年矣)¶
　　題山近軒¶
何處不山近此軒獨得名雖然善有占未免失無争為¶
學戒已意閲人體衆情却看巖壁聳迥立付平平¶
　　古松書屋口號¶
屋誠易致松難得古已云過書夥存四美偶然成一具¶
祗宜黙㑹罷繁言¶
　　簇竒廊作歌¶
<pb:KR4f0005_WYG_473-20a>¶
古松書屋占最髙詰屈棧路延縁下下至其半得敞廊¶
背倚石壁如雲駕其後穹窿萬狀峙其前&KR0706;巘千疊架¶
究之一竒無不竒應付幽人卜為舍脱然塵外弗動心¶
忘筌蹄以静觀化我實憂勞籌治者祇合寓言此境謝¶
　　六月初二日作¶
農諺並懼初二隂(農諺有不怕初一霖只怕初二隂之/語未知所指為六月七月大概此兩)¶
(月乃禾稼長發之候皆可占騐昨初一幸晴明竟日今/日午後雖有陣雨片刻即已放晴似可望其時若也)¶
不知謂六(月/)抑謂七(月/)昨晨喜幸一天晴今日曉晴午¶
<pb:KR4f0005_WYG_473-20b>¶
雲出須㬰落雨地存水西風吹霽片刻畢不成分寸諒¶
無妨夕陽朗照爽籟拂䖍祝若暘更數朝西成或可登¶
豐吉¶
　　㳟詠壺盧罐¶
　　器髙五寸徑三寸通體蟠螭二有盖當底有康熈¶
　　賞玩四字製是器者瓠始生時以木模束之迨其¶
　　長成花紋字體儼若天造命意甚巧而形製渾朴¶
　　較金玉之品似轉勝之¶
<pb:KR4f0005_WYG_473-21a>¶
成器已将百嵗餘¶
康熈賞玩識當(當底之當非/當然之當)初置之白玉青銅側華樸¶
之間意愧如¶
　　七佛偈口號¶
六章具十幻一偈標十法十法即十幻七佛語如是¶
　　題錢穀山水寫生¶
　　春江帆影¶
春山欲緑春波長(上/聲)㡬幅輕帆試水行不識勞勞客舟¶
<pb:KR4f0005_WYG_473-21b>¶
者抑縁為(去/聲)利抑縁名¶
　　　蕉隂文石¶
緑天石徑稱幽賞却訝其間鮮客尋作者應知具别意¶
恐防代紙失清隂¶
　　　疎林烟雨¶
水漲平湖偏隔橋冷風颯颯雨蕭蕭可憐支繖衝行客¶
咫尺家門望若遥¶
　　　夕陽歸牧¶
<pb:KR4f0005_WYG_473-22a>¶
不名師學出手眼騰踔吴徐老沈間(見畫家傳/馮元成集)已慣石¶
田見粉本(石渠寳笈有沈周寫生散牛巻此/幅筆意頗覺相似足見馮語不謬)真成伯仲¶
辨來艱¶
　　　澄湖放棹¶
湖舟何以異溪堂却愛出齋泛野航識得伊人工别譔¶
於流動處恣徜徉¶
　　　秋花蛱蝶¶
翩飛栩栩領花香那論色形紫與黄不失本來瀟灑意¶
<pb:KR4f0005_WYG_473-22b>¶
㡬曽工緻效滕王¶
　　　楓磴擕笻¶
一樹丹楓石磴仄連林奚必笑兹微擕笻緩步契神處¶
别裁(去/聲)原同杜紫薇¶
　　　葡萄鼪䑕¶
珊珠秋熟磊垂枝五枝奚妨偶一施誰曰能縁不窮木¶
試看果腹自嬉時¶
　　　新篁幽翠¶
<pb:KR4f0005_WYG_473-23a>¶
㡬梢烟籜一巻石古趣幽懐不盡尋伯仲九峰石田者¶
何妨偶效老雲林¶
　　　古樹寒鴉¶
繞樹聊棲三匝時紇那誰與動遐思訝他叔寳(錢穀/字)開¶
生面禹錫竹枝換樹枝¶
　　　灞橋詩思¶
風月千秋三界公豈伊獨在灞橋中便教詩思其間得¶
恐亦平平歇後同¶
<pb:KR4f0005_WYG_473-23b>¶
　　　蓼汀風雪¶
風動鯉魚紅蓼花秋光滿目夕陽斜莫嫌幀裏闕名氏¶
精鑒晴嵐自不差(是冊僅有錢穀圖章而未署名氏然/張若靄工畫精於鑒賞定為錢穀手)¶
(筆自當不差/若靄號晴嵐)¶
　　逰獅子園¶
夜熱蒸為薄曙雲須臾雲散麗朝昕敢云適此逰山興¶
實以幸其收麥欣漫擬龍飛誇氣色(用沈佺期/龍池篇意)頻思獅¶
吼越聲聞(我作獅皇考精通禪理如梵典所/云    子吼要自超越一切聲聞)¶
<pb:KR4f0005_WYG_473-24a>¶
聖蹤想像况難學且學惕乾圖政勤¶
　　妙髙堂¶
登山必登髙稱堂乃稱妙一二二而一是曰眺真眺真¶
則欣之外那復有無較空堂寂弗言五字翻招笑¶
　　草房¶
邸園山曲窈而深逺却塵縁足静音¶
名曰草房本無意實符黄屋匪堯心¶
　　松柏室¶
<pb:KR4f0005_WYG_473-24b>¶
往嵗松柏室松殭柏槁兼(室前松柏予㓜時曾見之即/位後以居山荘遂以是園賜)¶
(果親王𢎞瞻王之後人無能經理園遂圮而松柏亦無/存者丙戌來此復命重加修葺仍為御園並補植松柏)¶
(今已髙出/屋檐矣)奉誠重補構(按唐馬燧之子暢進所居為奉/誠園事殊相類世家子孫不能)¶
(保守先業/古今同慨)佳植又齊檐吐子磊成顆(用米芾/意謂柏)出鍼簇射¶
尖(謂/松)静觀興廢處一幻契華嚴¶
　　宜照齋得句¶
邸園逰罷遂言旋風日晴和小試鞭何致仰瞻七萃衆¶
(今日自獅子園回山荘仍乘騎以行左右侍從無不欣/曕若十年以前予出入率常御馬固習而安之無足異)¶
<pb:KR4f0005_WYG_473-25a>¶
(耳/)却忘常御十年前石城進復易筍輦山舍坐因摛藻¶
篇物理人情歸一照幻然中倐撫流然¶
　　含青齋¶
宜照南行復降山南而西一里之間畆平齋舍堪留憩¶
路便棲遲省陟攀萬樹有青皆張王(二皆/去聲)雙眸無色祇¶
幽閒由來事半功應倍近閲玉岑未可刪¶
　　玉岑精舍¶
精舍西北隅以逺不數至兹因至含青(齋名在/此東谷)沿谷西¶
<pb:KR4f0005_WYG_473-25b>¶
行易精舍對嶔岑朗潔誠如玉(叶/)坐即澄心神觸目惟¶
精粹計年三咏斯(向年題句皆以次懸於壁間計自今/嵗至乙夘再留詠三年即屆歸政之)¶
(期擬亦不/再題矣)四壁書胥備¶
　　山東巡撫吉慶直𨽻總督梁肯堂各報雨水田功¶
　　　情形詩以誌慰二律¶
沿河來往督糧艘河水今年勢竟豪扺次迴空兩不悮¶
出東入直早無撓(吉慶奏五月二十七日前赴沿河一/帶督催糧艘所有運河水勢極為充)¶
(裕不日各幫即可全出東境其首進迥/空之船現亦抵東並即催令迅速南下)正殷望澤麥收¶
<pb:KR4f0005_WYG_473-26a>¶
畢即霈優膏黍益髙(又稱經過禹城平原等縣查看田/中髙粱長有二尺七八寸比之省)¶
(南畧次農民望澤正殷兹於二十八日自已至/午大沛甘膏入土二寸秋禾自當日見芃茂)商販疏¶
通濟鄰省鄰當夏熟亦奚勞(又據奏今嵗沂州等府麥/收較稔商民糴販運至直)¶
(𨽻者頗多現飭沿河遇商船扺閘迅即放行俾上年歉/收之處得有接濟所辦俱妥然梁肯堂前奏直𨽻麥收)¶
(九分餘糧價已平雖商販/不至諒亦非所急望耳)¶
麥收倉内霽逾旬頗覺大田盼澤新(梁肯堂奏保定等/属自二麥刈穫之)¶
(後晴霽逾旬均已晒晾入倉而/秋禾又漸望雨澤以資長發)季月翼宵雷雨作省城¶
属縣霈霶均髙禾低黍胥潤頴果實蔬苗普益津(又稱六/月初二)¶
<pb:KR4f0005_WYG_473-26b>¶
(日晚間保定省城雷雨交作至夜半方止查看四郊入/土深透髙粱現長七八尺不等黍稷彌望青葱蔬果等)¶
(類無不津潤並稱此次雨勢滂沛沾被/必廣俟各府属報齋另開清單彚奏)南望寧無為之¶
慰慮過此地却勞神(前因闗外氣候稍遲麥田方屆成/熟頗殷望晴幸自前月廿四日雨)¶
(後晴至旬餘塲功當亦漸畢至秋禾現在霑潤更望暄/曝俾資暢遂乃日内頻有陣雨未免又以過多為慮農)¶
(事闗心正無/時可釋也)¶
　　雨(六月初/六日)¶
朔旦曽欣七日霽翼辰午&KR0584;過一陣屈指復三連快晴¶
意謂時暘已其信朝來四山雲互作雨自西南來以迅¶
<pb:KR4f0005_WYG_473-27a>¶
徐落驟飛直達申暫停三鼓仍繼奮是則連隂勢已成¶
坐卧不寧惕増困大田優潤固無妨麥收難定豈無憗¶
(小雅不憗遺/一老憗即僅)或我近日意鄰驕(近於敞晴齋詩内有屈/指七朝連快晴憩山齋)¶
(略開懐/抱之句)合當展轉酬斯悶(今嵗各直省奏報麥收多在/八九分以上惟安徽省因春)¶
(雨稍多間有歉收之處通計祇七分餘然亦近于中豐/及閲塞外農田芃茂因題臺灣報收早稲詩有句云北)¶
(塞南瀛幸時若又昨吉慶奏東省沂州等府麥收較稔/商民販運至直𨽻可以接濟上年歉收之處予意直省)¶
(麥收亦在九分以上尚可無需又有句云鄰當夏熟亦/奚勞或即此心鄰於驕滿以致連隂不無有妨刈麥乎)¶
(是則日内展轉悶懐/竟亦不為無因耳)¶
<pb:KR4f0005_WYG_473-27b>¶
　　烟雨樓¶
昨因諱樓名駐久未一往(恐致/雨也)既然(謂邇日連/隂已成)何必然¶
艤舟石岸上烟雨旋(去/聲)以消風日清而朗乃知陟趋避¶
不可謂豪爽萬里悟同如五字發竒想咄㢤語復失三¶
曰憂宜享¶
　　詠和闐緑玉龍頭龍尾觥¶
　　魏略華歆邴原管寧三人共逰學時人稱為一龍¶
　　歆為龍頭原為龍腹寧為龍尾内府蔵此式觥最¶
<pb:KR4f0005_WYG_473-28a>¶
　　夥或亦比徳取象之義¶
和闐包貢春秋至呈瑞那論占徳星(禮含文嘉曰玉石/得宜則太白常明)¶
肯付劣工成俗様原多古式倣前型嫩葱細韭同為色¶
捲尾昂頭全具形製器每教弗孤質作人絜矩不遑寧¶
　¶
　¶
　¶
　¶
<pb:KR4f0005_WYG_473-28b>¶
　¶
　¶
　¶
　¶
　¶
　¶
　¶
御製詩五集巻八十二¶
