# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:10.638726
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷七十二
<pb:KR4f0005_WYG_130-1a>¶
欽定四庫全書¶
御製詩二集巻七十二¶
　古今體五十八首(丁丑七/)¶
　　将往徐州閱河命簡親王竒通阿率衆䕶衛¶
皇太后先至山東靈巖行宫駐蹕減從登途八韻紀事¶
　　　(有序/)¶
　　州維禹畫方見雅歌溯開國於大彭指名都於西¶
　　楚聿自澶淵既徙遂當黄水最衝比至邇年益為¶
<pb:KR4f0005_WYG_130-1b>¶
　　險要當怒濤澎湃之際束於地狹則勢激而成危¶
　　迨濁流瀰漫之餘分於力弱則沙渟而致淺中泓¶
　　易阻上㳺受倒漾之災旁出多岐支渠有奪溜之¶
　　患頻年告祲勞負楗於公卿鄰壌不登嗟釋耒於¶
　　黎庻披圖蒿目曽無長䇿之可施覧奏増憂孰則¶
　　成勞之可恃乃者翠華時邁清蹕言旋相望數程¶
　　親臨周視惟是經途沮洳掖¶
輦非宜抑亦繞道遄征輕装取便爰簡親藩而衛從先¶
<pb:KR4f0005_WYG_130-2a>¶
　　駐勝地以憩留民事籌咨計往還者旬日¶
慈顔載覲奉¶
色笑於晨昏律諧八韻事述五言¶
禹蹟久湮廢堯災每大投漢曽通鉅野宋已賦黄樓近¶
嵗益淤墊乗時欲酌籌¶
安輿遵故路減從指徐州永逸誠無術預防要有謀䇿¶
誰陳賈譲佑獨籲陽侯所恃茭兮楗還虞伏與秋未觀¶
愁弗置觀亦祗増愁¶
<pb:KR4f0005_WYG_130-2b>¶
　　欽差工部侍郎夢麟總河白鍾山等奏報荆山橋¶
　　　疏浚工成命議叙董事諸臣詩以紀事¶
去年秋溢孫家集大事茭楗塞决口餘波泥澱荆山橋¶
㣲湖路塞水不受連延數郡被灾沴未涸春田農束手¶
加賑聊以救目前善䇿亟為籌其後冬官之亞適隨鑾¶
相度疏排汝其懋(叶/)南北河臣(江南總河白鍾山/河東總河張師載)胥本¶
責毋分疆界連臂肘集役偹物發帑償守土臣職晋也¶
就(叶安徽廵/  撫髙晋)同心合力勉宣防豈在清塵供奔走瀹濬¶
<pb:KR4f0005_WYG_130-3a>¶
両月工始成荆山水洩四臣奏(叶/)二麥雖已失餅餌大¶
田庻可播畎畆酬勞奨績爾則應消患致和吾益忸¶
　　賜河道總督白鍾山¶
南廵江國周遭厯不使河干負弩朝嘉爾導疏合優叙¶
肯因小節課臣僚¶
　　安瀾¶
　龍王廟六韻¶
皇考勤民瘼¶
<pb:KR4f0005_WYG_130-3b>¶
龍祠建皂河層甍臨聳壩峻宇鎮廻渦¶
毖祀精誠逹安瀾永佑歌彭城将往閱宿頓此經過捍¶
禦方多事平成竟若何所希¶
神貺顯沙刷輯洪波¶
　　舊邳州¶
艾陽遷建¶
聖恩留(康熈己巳年始改/建州城於艾山南)患自羊山初改流一片白波¶
浮故壘土人猶道舊邳州¶
<pb:KR4f0005_WYG_130-4a>¶
　　七壩¶
西來近彭城川狹河益曲曲則名生工搴茭事脩築昨¶
過夏家路七壩兹經復疊葦禦洪濤洞心吁駭目尚聞¶
水工云如此不一足救急固云可經久誠非淑以官為¶
家者方藉資津漉譬如人無疾爬搔偶成毒毒已雜方¶
投禍多鮮見福¶
　　所過示總督尹繼善廵撫愛必達¶
所過沮洳鄉民歎觸目是入疆覘田野大都荒蕪矣髙¶
<pb:KR4f0005_WYG_130-4b>¶
地縱種麥或冀半收耳低地麥復澇青黄将安恃翻犁¶
播禾黍復苦無種子官借雖有例吏胥弊無已罪固孔¶
距心吾豈徒責已方伯日隨鑾爾我同見此設更無實¶
政責又将誰委方靣逮有司如臂之使指其遍厯窮鄉¶
民瘼周詳視開倉貸榖種加賑賙流徙恵必使遍霑仍¶
防螙伇技朂哉各盡心庶俾瘡痏起¶
　　麥田¶
麥田状不一髙下頓爾殊髙可望餅餌災後口聊餬下¶
<pb:KR4f0005_WYG_130-5a>¶
者春即潦根黄苖半枯哀哉㷀㷀民食将近奪乎加賑¶
至夏五倉儲嗟無餘博施古已難况多蠧役徒豈如接¶
青黄各為足食謀見髙固少慰見下増憂吁慰不抵憂¶
多民艱紛蹕塗¶
　　渡黄河駐蹕徐州作¶
畫州思禹績建國緬堯封楚漢惟蝸角山川實地衝澶¶
淵徙以後渤海入無從邇日淤尤甚防秋䇿預供用爰¶
紆六轡都大為三農恬浪徐鳴漿洪流髙指墉驚心斯¶
<pb:KR4f0005_WYG_130-5b>¶
創見著意敢辭慵寧更言多費惟勤救鞠訩石隄築一¶
律(徐州北靣䕶城有石隄而/東西皆土隄命易之以石)葦埽勝千重惟是補偏計¶
曾無永逸庸黄樓讀昔賦宋代即今踪謾詡新沙刷(水/工)¶
(云近日城下黄流/較前刷深三尺許)寅哉兹偶逄¶
　　灾餘¶
灾餘癘必行古人言之矣将為徐州行大吏云宜止去¶
去闗民瘼寧忍復避此銅山莅古邑菜色嗟惄視藍縷¶
鮮完衣踉蹌或無屣實澤果遍及仍然故何以太醫雖¶
<pb:KR4f0005_WYG_130-6a>¶
庸醫玉缺珷玞美四鄉分往救所司撥藥餌(叶/)斯固子¶
産恵應勝魏公指視爾傷曷瘳曰予愧無已¶
　　彭城河復¶
蘇公河復昔非復彭城河復今仍河仍河何以謂之復¶
觧嘲聊爾為斯歌漢唐以來通鉅野燒草不屬無如何¶
侵滛吕沛漸多事川狹濤怒騰盤渦然惟宜合不宜散¶
合資刷沙離渟波斯流雖古有成語徒見其害利則那¶
去嵗奪溜孫家集中泓力緩沙淤多隄旁水誌度分寸¶
<pb:KR4f0005_WYG_130-6b>¶
泥停五尺髙益加桃汛湯湯已拍岸伏秋轉眼難延俄¶
用是切切愁弗置紆程歴覽親研摩下䇿仍惟事脩築¶
易石鞏固周遮羅水工喜稱漸復舊數日頓爾形遷訛¶
三尺沙刷餘二尺誌在敢飾虚言詑此亦偶然慢過頌¶
靈實昭矣感不磨¶
　　遊雲龍山作¶
彭城駐輦厪河防咫尺雲龍戯馬旁本意原非是山水¶
偷閒聊復訪蘇(軾/)張(天/驥)翠峯夏首闗林葉綠野風清泛¶
<pb:KR4f0005_WYG_130-7a>¶
麥芒底事今來艱逈句為民籌濟為民傷¶
　　大士巖¶
峯有飛來像豈無色空空色定同殊普門誠切宏慈願¶
利濟應殷此際夫¶
　　試衣亭用蘇軾韻¶
甕乏黄虀身缺衣民艱露冕訪斜暉祗餘恧若先憂切¶
那有軒然逸興飛¶
　　放鶴亭歌¶
<pb:KR4f0005_WYG_130-7b>¶
木石豈千年羽衣早翩去何來雲龍頂依然有其處疏¶
軒眺逺棲嶙峋階前亦立胎仙羣坡翁公案一重唱爾¶
時更有張山人青山綠野古徐州黄河之水東南流本¶
意登臨豁逺志宣房深計翻增愁¶
　　戯馬䑓用謝靈運詩韻¶
謝客昔攬勝摛藻蜚白雪逸志託邱園皜皜秋陽潔西¶
來為籌河彭城此駐節𨗳浚無良方俾乂資賢哲旋顧¶
灾餘民食乏衣並缺八珍為弗甘寧能暢遊恱雲龍有¶
<pb:KR4f0005_WYG_130-8a>¶
蘇蹟秀色城頭列途便臺頭寺(即戯馬/古臺也)清詞記一闋放¶
鶴已憩驂戯馬慢停轍寄言賡佳作伊人所懐别汲古¶
緬心藏撫今慚治劣¶
　　孫家集¶
去嵗霖為灾漫灘遂奪溜(上年秋汛後黄河漫溢孫家/集是處本無隄工以備盛漲)¶
(例於秋汛後補築水衝溝渠而富勒赫漫視之兩年未/嘗補築遂致成渠奪溜特命尚書劉統勲督工堵禦河)¶
(流始復/故道)先事防少疎禍致不可救非人用鰥官吾過其¶
誰售連延淤荆山齊豫胥澇遘用是深厪懐王臣課奔¶
<pb:KR4f0005_WYG_130-8b>¶
走捍禦築决口疏瀹通下就今來閱崇隄未雨為綢繆¶
(叶/)層層牢闗鍵切切防滲漏此誠燃眉計秋遥奚善後¶
　　登黄樓作¶
岧嶤傑搆俯徐城黄堊還存玉局名作鎮千秋彭與沛¶
祀賢並坐弟和兄(樓中胎塑子/瞻子由像)我詩傑句真無就夫子¶
當年妙獨成(二語櫽括東坡/黄樓詩句意)太守為民猶切意况吾饑¶
溺敢忘情¶
　　再題黄樓用蘇軾韻¶
<pb:KR4f0005_WYG_130-9a>¶
黄樓登不可無說更讀蘇詩引興發上惟青天張幕圓¶
下有洪川流笏滑脫胎髙坐兩賢人便欲拾級嫌塵韈¶
遐想九日勝賓筵痛飲豪歌鸚鵡呷亦未因樂㤀憂民¶
隄築王尊督畚鍤我來黄水雖刷沙灾後饑民景憐煞¶
北瞻豊沛開覇圖南望雲龍羅梵刹城頭曾不淖泥侵¶
河中亦有鳴榔軋即景都弗減愁懐觧嘲險韻聊吟壓¶
泗水無從覔津滴楚山依舊圍&KR1686;齾嗟我羣黎乏衣食¶
那有千村畜雞鴨違議紆程切恫瘝詎同攬結尋苕霅¶
<pb:KR4f0005_WYG_130-9b>¶
(初議至徐州閱河大吏僉以頓次為積雨停潦所侵經/途淖濘多方沮止朕以籌河䘏灾非事遊覧不可中輟)¶
(排衆議登程連日晴明/安驅周覧一如初指)¶
　　渡黄河¶
春廵來往六乗舟總喜風恬濟巨流民務河防予並厪¶
天禧¶
神貺衆䝉庥越山呉水别江國齊郡燕畿指陸郵只有¶
此都人太鞠不堪蹙額望廻頭¶
　　子房山用謝瞻子房詩韻¶
<pb:KR4f0005_WYG_130-10a>¶
揮金報韓侯藉箸翊漢王氛除紫色争運扶火徳昌惟¶
是籌軍帷寧必奮馬槍定䇿都闗中天府開堂皇業成¶
即翻飛赤松白雲鄉過祀仰髙風千秋崇此疆¶
　　荆山橋歌¶
石橋三里許以長如虹蜿蜒飲兩塘南北咽喉形勝控¶
春秋節宣計畫良東接睢邳耕桑野西連豊沛王覇鄉¶
我曾坐照資利渉發帑脩築乃如常(乾隆丙寅發帑數/萬脩橋至丁夘年)¶
(告/成)徐州省方今廻蹕路便因度斯輿梁去嵗孫工河奪¶
<pb:KR4f0005_WYG_130-10b>¶
溜聞道經此東歸洋一百餘孔不足洩其時水過橋面¶
强水過沙停半淤澱㣲山遂壅趨壑方疇咨督課速疏¶
浚即今尾閭纔通航吁嗟民艱觸目是善後之䇿猶茫¶
茫¶
　　入山東境¶
去去雁鴻減行行鷄犬繁一朝渾别省百里易方言對¶
此慰誠切過來愁尚存亂山合㳫處廻首是彭門¶
　　韓荘閘¶
<pb:KR4f0005_WYG_130-11a>¶
韓荘界㣲湖蓄水以濟運猶恐春水弱冬令例疏濬去¶
嵗黄瀆溢壅遏湖流順泛溢連運渠無從辨堤堰即今¶
漫縴道轉漕遲北進荆山近雖剔十未減五分立馬望¶
湯湯播種待數郡艱矣籌河防恧哉念民困¶
　　降㫖截漕十萬石為徐州鳳陽各郡縣倉儲之備¶
　　　詩以言志¶
加賑至夏五民猶未免饑平糶及借種諸政命齊施常¶
平雖積貯展轉将無遺我身縱北來我心毎南馳彭城¶
<pb:KR4f0005_WYG_130-11b>¶
實親歴瘟疫方乗時不待監門圖目覩嗟流離鳳陽所¶
屬縣聞亦同沛徐(叶/)惠但施經見向隅豈其宜夏非截¶
漕時灾重不可泥(叶/)分貯補倉缺緩急可頼之與我共¶
治者寧非良有司體此在抱心推行其善為¶
　　麥色¶
麥色北來日勝前黍禾鋪野潤芊芊含風沃露清和月¶
逭歉希豐齊魯田境不灾荒方講譲户多弦誦自興賢¶
蕭豐均是吾民耳鵠靣鶉衣劇可憐¶
<pb:KR4f0005_WYG_130-12a>¶
　　詣¶
　闕里瞻拜¶
去嵗躬親奠¶
素王廻程重謁¶
廟堂皇誰知獻馘翻成偽(去春以上年平定伊犁親告/  闕里啟蹕時適得擒獲阿)¶
(睦爾撒納之報久之乃知䇿/楞等為賊所紿輕信妄奏)遂致餘氛更搆殃(逆賊既/未就獲)¶
(颺竄哈薩克其餘孽尼瑪等復/與噶爾藏多爾濟紏結為亂)豈礙告成斯定局曰惟¶
聲罪不庭方¶
<pb:KR4f0005_WYG_130-12b>¶
祖功¶
聖徳胥垂佑在泮行歌載戢章¶
　　駐蹕古泮池之作¶
古泮城東在鳴鑾此日停壁詩宛隔嵗(去嵗駐蹕於/此壁間留題)庭¶
柏只常青自較氊廬爽况看石沼渟卑宫近思訓切切¶
志遑寧¶
皇太后車駕至泰安行營問¶
安紀事¶
<pb:KR4f0005_WYG_130-13a>¶
紆程十日徃徐州齊甸言旋傍麥秋趨謁¶
起居倍常敬慘舒民氣¶
奏從頭¶
　　謁¶
　岱廟六韻¶
春廵限定程望¶
嶽寄遥情用趁廻塗便一申肅拜誠震方惟¶
帝出寅徳肇人生仰載無私禱祈年有屏營英雲籠寶¶
<pb:KR4f0005_WYG_130-13b>¶
殿佳氣䕶曾城退憩尋環詠(環詠亭在廟西側四/壁刻歴代遊人詩)詩裁¶
不易評¶
　　登泰山作¶
合雲亭度棧縈紆旬嵗重教履巘途昔日今時渾不隔¶
登封降禪總無須儻來憂樂亦多矣試問山川畧異乎¶
昂首天門三萬尺到因歩歩積工夫¶
　　壺天閣¶
逈閣昔經坐今來無復登攀躋緣未暇攬結識吾曾碧¶
<pb:KR4f0005_WYG_130-14a>¶
水自深澗白雲指上層勒崖多舊句歴歴可明徵¶
　　廻馬嶺¶
昔人廻馬地進馬䟦巖扄夫子有明訓功毋一簣停¶
　　朝陽洞¶
當年題句處洒掃備延停雲棧猶翹白岱峯未改青不¶
教鎮留憩緣是舊曾經率以勞為逸天門即叩扄¶
　　十八盤¶
猶記昔登十八盤坦途髙架丈餘寛曾因過費飭方伯¶
<pb:KR4f0005_WYG_130-14b>¶
率為趨平奉¶
大安(戊辰恭奉成坦皇太后安輿登岱有司架木為棧/道險峻皆    途兹來朕䇿馬以登不令架木)¶
今度揮鞭吟馬上不教倣棧闢雲端石梯拾級千層逈¶
却喜嶤峯本色看¶
　　登泰山三依¶
皇祖詩韻¶
春月南廵限程廹題詩興寄碧嵒頭設如兩度皆空過¶
(辛未及/今丁丑)終覺一心太率浮謁¶
<pb:KR4f0005_WYG_130-15a>¶
聖纔辭曲阜縣登山遂至泰安州乾坤普照¶
天襟廓景仰¶
奎章萬古留¶
瞬息十春巖電影年來憂樂憶從頭誰能石上三生認¶
且看烟中九㸃浮幻矣仙踪謝蓬海憫哉民瘼指徐州¶
雲巢若問前廵事(岱頂行宫名戊辰三月/孝賢皇后得病實於此)　淚灑空庭¶
不忍留¶
　　西峪¶
<pb:KR4f0005_WYG_130-15b>¶
又問靈巖路言從西峪途林隂入夏宻峯翠較春殊詩¶
意常思李畵情詎譲呉時存勤政念一宿豈妨乎¶
　　登玉符最髙峯得四百字¶
春廵氣尚寒有興未登眺清和兹返轡日長况早到宇¶
宙最竒處空過山靈譙設如逄炎暄揮汗亦何要時景¶
值佳㑹况鮮幾務告邂逅不可失一暢智仁樂園北啟¶
便門不必命旌纛肩輿陟崇椒林鳥為前𨗳嶊崣羅疏¶
峯威紆列層嶠陡壁若無路一綫穿林徼或如田見龍¶
<pb:KR4f0005_WYG_130-16a>¶
或如霧隐豹或雄以狰獰或深以窅窱或秀若丹青或¶
壯若廊廟樹抱石為胎泉飛峡成調山花霏細芳山禽¶
逓幽噪歴歴所攬結朗朗開懐抱舍輿還進歩何藉笻¶
屐趠初至半室巖厜㕒似棚窖方牀儼維摩不著天花¶
落(叶/)為想詩僧逸頓息塵緣鬧躡險捫烟蘿洞有白雲¶
號膚寸一脉起澤應三農禱證盟功徳頂調御真古貎¶
巢鶴最髙處仙胎宛可召應接乃無暇竒觀供四照南¶
瞻日觀峯是我昨所造北睇鵲華翠雲中辨隐約其東¶
<pb:KR4f0005_WYG_130-16b>¶
朗公近疑聼錫聲摽惟西乃豁開來路盤崖隩已覺鮮¶
其匹便欲觀其竅設匪片時勞安識無窮妙蒼然日色¶
暮歸路尋蒨峭憶昔可公輩别傳西竺教想亦巢許流¶
林泉寄笑傲侵尋事荘嚴逐末吁可笑其師若有知弗¶
許頭應掉有為法終幻成壊像相詔猶然冀施檀云有¶
福田報松隖坐静觀萬緣信誰覺忘物我未能吟懐且¶
推敲¶
　　恭奉¶
<pb:KR4f0005_WYG_130-17a>¶
聖母懿㫖啟蹕還京紀事(有序/)¶
　　徐方時邁¶
鸞馭暫違曲阜言旋¶
帷宫載覲迨莅玉符之勝境泉石蔚其清凉聿奉¶
鑾輅於名區飲膳調其㫖適廼頒¶
懿訓俾速星言奏小憩以同行未䝉¶
慈允用首途而遄發仰體¶
聖懐中宫率嬪御以承¶
<pb:KR4f0005_WYG_130-17b>¶
顔親藩整師徒而扈蹕稍稽旬日佇侍¶
起居詩紀五言情抒六韻¶
南廵三閱月北至近臨期¶
方澤躬禋際明庭臚選時皇都程尚逺¶
慈馭速非宜况¶
喜名山秀欲¶
留㡬宿頥親藩簡䕶衛宫眷畢追隨¶
懿命闗勤政前驅¶
<pb:KR4f0005_WYG_130-18a>¶
志敬兹¶
　　題倪瓉獅子林圖疊舊作韻¶
誰知獅子林宛在金閶有(舊題云借問獅子林應在無/何有盖彼時不知即在蘇城)¶
(也/)一溪與一峰位置倪翁手(園中㸃綴云/皆雲林自搆)我昨渉其藩¶
安能契授受已覺淨諸品外物不足垢郵巻重題辭尚¶
聞竹籟吼¶
　　開山驛¶
開山向平野東北濟城垂已過十年事惟消片刻思(自/戊)¶
<pb:KR4f0005_WYG_130-18b>¶
(辰至今凡/十年矣)了知如寤夢何必惹清悲朝爽城猶近前旌¶
可慢移¶
　　聞京師得雨誌懐¶
北省春率旱十嵗九憂常今年誠厚幸值我廵南邦奏¶
書每開讀頻報甘膏滂大抵符旬期雨後即宜暘二麥¶
可冀収黍禾苖俱長齊魯一律然額手為民慶惟是西¶
南鄙仍多沮洳鄉荆山亟疏治積水奈汪洋所涸未及¶
半播種不可望為此弗寧居更籌救民方喜音復北來¶
<pb:KR4f0005_WYG_130-19a>¶
二寸沃綠秧驚慰繼以疑行看懐新良憂喜總因農憂¶
多喜每忘嗟此兩髩間安得不㸃霜¶
　　命江蘇廵撫愛必逹馳至行在問以徐州事¶
齊魯如雲麥望秋憂心日夜在徐州亟來更有疇咨事¶
首問吾民畧息不¶
　　過運河¶
一水宛分趙與齊浮橋飲練接長隄去纔弱栁含烟嫩¶
廻看來牟擺浪萋較雨量晴以度耳慰豐愁儉亦紛兮¶
<pb:KR4f0005_WYG_130-19b>¶
僕人惟識皇州近揮䇿誰能惜馬蹄¶
　　浙江督撫奏報時晴應律蠺麥有收詩以誌慰¶
武林風雨送登舟直達金閶勢未休人道常然不足慮¶
我虞過度每緣愁時晴忽報山川朗及節欣聞蠺麥收¶
南望那能無一笑旋因徐沛蹙眉頭¶
　　降㫖免濟寧魚臺等五州縣積欠詩以紀事¶
齊南五州縣去嵗秋霖傷荆山不能洩率因河為殃春¶
廵始知然督課疏濬忙兹來問涸土一半纔播秧其餘¶
<pb:KR4f0005_WYG_130-20a>¶
尚沮洳安可冀秋糧無收則賦艱災黎焉能償亟應籌¶
撫䘏詎可言出疆(是日已/過德州)加脤至夏五更無施恵方廉¶
知負逋賦其數十萬强概與豁徴輸閭閻俾樂康羣赤¶
庶少蘇努力西成望¶
　　紅杏園¶
簾樹罷紅雨庭莎深緑雲去來原未異春夏若為分榭¶
較氊廬爽池饒氷沼文田田出蓮葉龜戯誦清芬¶
　　即事¶
<pb:KR4f0005_WYG_130-20b>¶
奏書披置郵春雨足皇州北徃人恒問南垂澤未優景¶
河遜兩界(自京徃南者皆云河間景州雖已得雨然麥/收及大田播種景象不如京師一帯及徳州)¶
(以南今視/之果然)齊魯抵三秋(諺云一麥/抵三秋)設匪經親覩吾将自¶
此愁¶
　　逄熱¶
舟行兼頓落帆遲率道何湏太急為今日歸途已逄熱¶
始知先是䟎程宜¶
　　免河南夏邑等四縣積欠&KR4521;括其事成詩¶
<pb:KR4f0005_WYG_130-21a>¶
廵省匪遊觀民瘼咨處處春月徃南時舊臣畢覲御家¶
屏(彭/)實豫人問以稼穡故奏稱數載澇蠲賑皆未遇是¶
時彼方伯(圖爾/炳阿)迎鑾正隨路同宣近前席詳告聼莫誤¶
州縣或欺爾爾莫欺黎庶黎庶且勿欺當前可廻䕶挈¶
彼徃細勘改過要應速(叶/)罪汝亦豈難而予更有慮鄉¶
紳汝治下聼彼罪汝遽此風頗有闗所以姑寛恕隔月¶
撫臣報履畝親相度(叶/)米貴則誠然盖緣販糶去只可¶
言借貸未可言賑務聞之為悚然誠未觧吾愫特命賑¶
<pb:KR4f0005_WYG_130-21b>¶
一月稍救溝壑赴廻鑾至彭城乃有道旁諺謂鮮受實¶
恵至今困沮洳因思可使由聖語有精趣加賑反告災¶
毋乃希恩屢復忖頗有人一徃其過怙(叶/)是亦不難辨¶
彭城多瘠苦(叶/)隨來諸部員其状盡親覩(叶/)遴徃四縣¶
察與徐同異著旬日觀保廻(即遴徃之/部員也)備言民痛勮與¶
徐頗無二而苦無恩佈吁嘻有是哉是不宜再顧方伯¶
及方面爾皆為民牧(叶/)我無靳恵心而胡諱災固罷斥¶
示重懲更簡賢才付年來愛民意寧有未盡喻猶然殃¶
<pb:KR4f0005_WYG_130-22a>¶
我民咄哉益知懼¶
　　駐蹕趙北口作¶
萬栁䟦長隄江鄉景重題誰知今趙北大似向杭西魚¶
鳥恱人意蘼蕪惜馬蹄渚宫乗爽到雲水眄清凄¶
徃來三閱月瀟灑一憑窓了識隙隂速未能塵意降風¶
漪青草接沙渚白鷗雙欸乃雲汀外漁舟唱晩腔¶
　　新城道中¶
北來麥益佳黍禾亦日好自此晴雨時西成冀萬寶邇¶
<pb:KR4f0005_WYG_130-22b>¶
來頗炎蒸土燥埋秧小朝露雖畧潤終覺為澤少為之¶
復望霖因以常年考春旱率成例祈至花開棗麥秋恒¶
歉登大田尚可保豈能如今嵗緑野懐新早蜀望人盡¶
同欲速詎非躁(叶/)自觧雖如斯希澤終縈抱江浙晴方¶
佳燕齊雨滋妙(叶/)寰宇九萬里畢願時若報(叶/)慰少憂¶
恒多分應箇中老¶
　　良鄉行宫晩坐¶
停鑾來徃近皇都瞥憶南廵此啟途三月光隂誠迅矣¶
<pb:KR4f0005_WYG_130-23a>¶
百年久暫豈殊乎¶
展義從來重豫遊曰休曰助悉心求觀豐未覺饒同樂¶
視歉惟因切先(去/聲)憂¶
越水呉山攬結餘北來饒得事何如清歡未抵殷憂盛¶
不在蘇杭在沛徐¶
甌香研淨值㡬閒記里詩篇自改刪却我無心戀江國¶
是誰有意賦東山¶
　　隂¶
<pb:KR4f0005_WYG_130-23b>¶
冀天傍晚佈濃隂澤豈辭多望作霖却是舟行常嬾見¶
思量人信鮮恒心¶
　¶
　¶
　¶
　¶
　¶
御製詩二集巻七十二¶
