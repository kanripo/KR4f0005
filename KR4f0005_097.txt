# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.816475
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷三十九
<pb:KR4f0005_WYG_097-1a>¶
欽定四庫全書¶
御製詩二集巻三十九¶
　古今體九十三首(癸酉二/)¶
　　過盧溝橋¶
石梁黒水此鳴鞭前度廽思頓隔年西指¶
橋山程四日繫予心在嶺雲邉¶
驚蟄初臨凌汛過層氷浦溆積嵯峨俯欄識得渾流猛¶
行水思量究若何¶
<pb:KR4f0005_WYG_097-1b>¶
閱隄前嵗歎行墻瓠子随歌惄若傷(庚午春閱永定河/隄知其毎嵗加髙)¶
(河底淤填如以墻束水是夏/渾水決溢因命改濬下口)南徙尾閭賴稍㝎亦惟茭¶
土慎修防¶
無定何如永定乎千秋䟽治仰¶
神謨便将紆轡觀輸尾穡事民生總要圗¶
　　麥¶
雪足麥生早芊芊欲被塍迎人呈喜色先夏望豐登春¶
靄低将合晨霜潤稍凝兆佳雖慶慰惟日勵兢兢¶
<pb:KR4f0005_WYG_097-2a>¶
　　良鄉行宫晚坐¶
又駐行時蹕蕭齋可意清去来時屢易今昔念交縈習¶
武遵¶
前蹟均勞驗衆情春雲傍晚重希澤為新耕¶
　　射¶
弁射由来國俗稱時廵閱衆毎教仍左支右詘斯觀徳¶
貫札穿楊詎炫能所寳惟賢先正直其争君子去驕矜¶
行宫駐莭遑耽逸¶
<pb:KR4f0005_WYG_097-2b>¶
祖烈煌煌勉繼繩¶
　　即事¶
環村有曲水半壁雅堪稱(是䖏俗名/半壁店)暖岸纔生芷新流¶
間帶氷石亭詩勒柱紙牖蠟明燈汲古消清夜行知我¶
未能¶
　　㣲雨¶
春雲昨来濃問夜希無已珠㸃灑凌晨踊慮風威起谷¶
寒欲變雪攅團散花蕊原曠就向陽棼絲作旋止三白¶
<pb:KR4f0005_WYG_097-3a>¶
霑立春覛土膏猶美不雨尚無妨望澤更瞻企顧彼原¶
田毎良農待興耜巽二汝勿逞好生天地理鳴條懶聴¶
間饒愁未遑喜¶
　　拒馬河¶
春氷纔觧水淙淙雨過遥源玊積峰一谷寒風送征轡¶
得毋舉趾遲(去/聲)三農¶
　　秋瀾村¶
憩宇築單椒行旌毎停次村名喜不俗饒有林泉致花¶
<pb:KR4f0005_WYG_097-3b>¶
勒南枝紅松留後凋翠書案故好在躬行審所為細雨¶
飛亷纎藉参秋水意¶
　　望大房山作歌¶
太行連延西南来千支萬派紛紆廽房山扵此獨稱峻¶
拔地秀擁金堂開盧水帶左拒馬右伏流不敢争谿走¶
我從長途直北望蘢䓗佳氣干牛斗梵宫琳宇棲嶔嵜¶
辟邪瓦埋行殿基春風萬樹花張錦憶昔金源全盛時¶
半壁江山蹟始發海陵遷建實唐突至今修葺賸二陵¶
<pb:KR4f0005_WYG_097-4a>¶
其餘荒草尋飄忽行将酹酒臨寢園昭徳懐古予心存¶
聖人穹碑掲日月拱讀義盡休重論(本朝修復金太祖/世宗陵    聖祖)¶
(御製碑文以前者我師克取遼東故明惑於形家之說/疑與本朝王氣相闗天啓初拆毁金陵劚斷地脉又建)¶
(闗廟扵其地為厭勝之術不思修徳勤民而/移咎扵異代陵寝其舛謬實足貽譏千古云)¶
　　夜雨¶
問夜頻稱雨踈行復宻行襲帷風送冷隔牖土生香畿¶
甸均霑否農田繫念常清宵聴刻漏不寐審何妨¶
　　曉行即景¶
<pb:KR4f0005_WYG_097-4b>¶
寸雨纔欣穉麥滋行程農務兩相宜東皇列缺行新令¶
不使髯翁句擅竒(東坡詩云斯人何似似/春雨歌舞農夫怨行路)¶
土生香潤畆南東惜景常教駐玊驄淡靄依山雲縷散¶
一鞭曉日暖通紅¶
山生雲復擘雲開光幻離竒有是哉霧上髙峯忽承照¶
金堂玊室定難猜¶
引水輸田曲抱原栁絲柔緑䕶柴門潤含膏土無塵&KR0381;¶
似過江南水竹村¶
<pb:KR4f0005_WYG_097-5a>¶
　　永慕齋¶
瞻謁宜質眀預宿取近境¶
山陵已咫尺相隔纔一嶺於何覺宵長企望心餘耿嵗¶
月忽云賖¶
提命黙堪省繼述愧仰鑽剛柔協寛猛皥熈致何有怵¶
愓慙衾影永慕詎在兹在茲慕益永¶
　　恭謁¶
泰陵¶
<pb:KR4f0005_WYG_097-5b>¶
駒馳火改訝怱然間嵗来瞻意倍懸痛仰¶
橋山猶自昔撫兹海宇念當前敬繩¶
謨烈百千世忽隔¶
音容十八年奠罷椒漿還復去祇餘心繫嶽雲邉¶
　　閒題¶
今来還昨去厯歴跡成陳易水無端渡燕山不斷春又¶
将遲隔嵗何以副終身廽望¶
橋陵逺怦然意莫伸¶
<pb:KR4f0005_WYG_097-6a>¶
　　口號示直𨽻總督方觀承¶
去年蝗幸不為灾休恃曾霑三白来斥鹵海濵多孽種¶
預防莫待勅頻催¶
　　馬琬溪山深秀小幅¶
鏡水屏山小閣虚平陳棐几意如如有人借問還應愧¶
未讀廿年以内書¶
　　暖¶
積雪在髙峰白雲承其下宵雨夜達晨飛甘潤春野雨¶
<pb:KR4f0005_WYG_097-6b>¶
後却宜晴暖旭烘村社我卜田事豐詎為山光冶行看¶
栁眼舒遲待花心奼最喜沃塍間已有新耕者新耕播¶
種纔膏潤良稱佳夏長而秋穫我思方悠哉¶
　　雁¶
氷泮信鳥知頭鵞翩已至乗風翺雲逵和月宿沙際将¶
謂傷其羣禮稱彼何事習武亦大經水圍行且試¶
　　白海青行¶
海東青育卵海之東旋風絶雲不辨故國踪戢羽少憇¶
<pb:KR4f0005_WYG_097-7a>¶
叢林中乃遭弋獲囚樊籠海東青育卵海之東故為人¶
得者皆已成禽其雛羅網曾不逄青其正色白其瑞千¶
百之中一艱致何来雪羽炯硃睛竒毛詎止少為貴海¶
東青鷙鳥類其性稜稜多秉義毰毸玊立獨馴良不與¶
羣匹争擊摯鷙鳥類海東青禽經何事初無名無名亦¶
何害有名亦何榮不見蒼鶻取鴿為暖足或稱寳觀或¶
稱薦福翻使淆訛増究之其事要屬乾闥城翰林子墨¶
有無悠謬奚足徴¶
<pb:KR4f0005_WYG_097-7b>¶
　　初逰雲居寺二十韻¶
眀發事清逰村烟淡靄浮欲暄春旭麗不冷曉風收歴¶
歴遵原陌行行度野溝杏含紅見逺栁怯緑疑偷近識¶
花原未明看枝已柔問誰開謝墅聞說是菟裘(過一山/村松竹)¶
(瀟洒問之為故/尚書傅鼐别業)入谷蹊偏隘尋逵騎半留村民瞻露冕¶
緹士漫鳴騶恍到琉璃界紛迎雲水儔行營剛廿里古¶
寺閱千秋碑字傳貞觀蓮經悟比邱荘嚴信希有名象¶
許詮不瀟灑坐精舎檐楹掲素幬藉因休衆倦便以縦¶
<pb:KR4f0005_WYG_097-8a>¶
晴眸僧進伊蒲饌鶴彈梵唄喉此来探勝賞詎為訪禪¶
修經洞猶雲表崕途有瀑流要慿窮一覽未便更他投¶
曩者遥瞻企佳哉今取酬佛寜擅獨樂我祇勵先憂¶
　　逰雲居寺即景雜詠¶
　　　香樹林(唐刻湼槃經成山為/三吼因生香樹云)¶
拈花微笑那傳心般湼槃成離(去/聲)古今可惜闍黎多附¶
㑹未知大地是香林¶
　　　概雲軒¶
<pb:KR4f0005_WYG_097-8b>¶
雲居已據勝概雲最佳致疎軒納逺望躋陟得清寄流¶
憩倚文榻屬詠託遐思籟聲泛金石塔影落空翠分付¶
舎利光記予乃初至¶
　　　石井¶
竹樹䓗翠間峰腰滃玊乳山靈泉必靈名言傳自古抱¶
珠守蒼龍雲氣時吞吐流為功徳水香積恱法侣何當¶
合膚寸徧作春郊雨¶
　　　石經洞(隋僧静琬/藏經䖏)¶
<pb:KR4f0005_WYG_097-9a>¶
預慮昌黎論先為二酉藏義都兼半滿世已閱隋唐扃¶
鑰真稱固法輪豈繫常擬方杜元凱猶覺欠周防¶
　　　崖舫¶
空閣凌飛崖虗舟意彌在英英忽滿谷依稀泛雲海¶
　　　聲輪洞¶
絶峭忽畆平牝洞依陽巘何年&KR0132;闍窟中閟三車典空¶
色難為方喧寂信皆善大士坐如如萬刼法輪轉随喜¶
欣始遇於斯㑹不淺¶
<pb:KR4f0005_WYG_097-9b>¶
　　　見春亭(山崖有亭初無名忽見/桃花始開因以名之)¶
摶壁思少徐孤亭恰逄此騁望無端倪棲神㝠議擬春¶
從何方来踪跡無可指忽見桃始華輙以名亭子¶
　　　曝經臺¶
土門通細逕絶頂慿陵髙石經藏洞底將曝毋乃勞天¶
龍不禁笑安名慣爾曹¶
　　山桃花¶
花光如草色遥㸔近尚無□題却見春待客欣相於負¶
<pb:KR4f0005_WYG_097-10a>¶
隂抱陽巘暖律偏吹欨荑蕚綻芳條蜂蝶環瓊株對之¶
意邈然武陵了不殊¶
　　自東嶺取近䟦馬至行營¶
髙乃聴見亦取髙東嶺鳥道分僧寮廽㸔来路固平直¶
紆盤要當十里遼䇿馬搏壁下屴險控鞍何必耽逍遥¶
細流徃徃出石激隂崖強半氷未消近聞雞犬村不見¶
茅棚驀地逢嶒嵺挖煤採石作生計嗟哉民瘼真無聊¶
駐轡東嶺望西巘白雲一谷空迢迢行營卓午倐已至¶
<pb:KR4f0005_WYG_097-10b>¶
車徒落後輿儓嘲大吏前謝未修治待爾修治曷若穏¶
駕輕輿遨馬上得者未可馬上守非馬上守者又當毋¶
㤀馬上勞¶
　　行營¶
紆途非故道取便御行營背指莎題逺遥㸔馬耳迎(金/陵)¶
(為九龍山其/右即馬耳峯)帷居疑矮屋詩思掣長鯨一晌供新㑹春¶
宵暢好清¶
　　謁金太祖睿陵¶
<pb:KR4f0005_WYG_097-11a>¶
開國金源肇自東一時攀附㑹雲風丕承肆伐追遼帝¶
善任知人類沛公史筞鴻猷傳赫奕睿陵佳氣閟蘢䓗¶
建康前嵗猶親奠況復龍興渤海同¶
　　過金世宗陵留句¶
牧擾樵侵不忍言重瞻宰樹鬱陵園(金世宗陵在房山近/始命有司修建享殿)¶
(重加/修葺)事殷不襲三分跡稱姪何殊一統尊君德已臻小堯¶
舜國風每溯舊根源愛民勤政心無斁景仰髙山志所存¶
　　詠古¶
<pb:KR4f0005_WYG_097-11b>¶
滅遼負乗宋取哉一時邊釁童王胎城門閉始言路開¶
凄凉五國輕忘懷渡江稱姪和議諧荆凡又見元明皆¶
埋胔掩骼禮典該厭勝播置誠毒猜¶
聖人大義日月偕椒漿致奠今我纔完顔支族祭許陪¶
聊同白馬有客来修葺略翦蒿與莱翁仲何有華表摧¶
弔古不禁含清哀龍㟏峪水白石堆開闢以来待刼灰¶
　　賈島故里¶
聞説閬仙里依然在范陽不因逢吏部終是託空王幸¶
<pb:KR4f0005_WYG_097-12a>¶
有遺編在難尋宿草荒一家言自就僻瘦定何妨¶
　　月¶
踰弦輪漸滿隔樹影如涵元夕何妨過花朝又試探清¶
詞起李嶠遐憶引何戡烟&KR0334;三千界羣芳待夢酣¶
　　恭奉¶
皇太后閲水圍是日¶
大安輿亦至涿州問¶
安述事六韻¶
<pb:KR4f0005_WYG_097-12b>¶
髙年合頥豫懇止謁¶
橋陵迎奉¶
安輿駕欣舒色養承水禽羣集渚春淀早開氷趙北行¶
将近燕南景尚仍舟圍排緁獵士氣鼓飛騰擬博¶
慈顔笑如川算益増¶
　　琴髙池¶
古蹟是誰徴菁池乍泮氷浮波見赤鯉想像箇人乗¶
涓彭術已就汗漫逰燕趙(叶/)至今風浪聲猶作水仙操¶
<pb:KR4f0005_WYG_097-13a>¶
　　打鴨行¶
涿州城北春水生涿州城南野鴨鳴鳴鴨集水人打鴨¶
我亦因為打鴨行打鴨非繳亦非羅臂鞲鴨鶻沿溪河¶
放鶻旋空鴨避匿長竿敺出蘆叢多鷙鳥下擊纔一瞥¶
水禽落魄腦觜裂爛湘細膾固暢意腥風泣釜何由說¶
我欲試觀淀池澳虞人致詞頗中(去/聲)竅打鴨於河不於¶
淀汪洋竿擊殊難到詭辨善避姑漫論尋思究亦弗觀¶
妙鶻乎鶻乎爾胡不為牛不觧捕鹿為珍羞秃蹄穿領¶
<pb:KR4f0005_WYG_097-13b>¶
服田疇以生百榖無疆休¶
　　新城行宫晚坐¶
環水開行館因心便逺塵波光入窓澹草色護階新清¶
夜誰何静行檠書史親明朝啓前蹕供帳已嫌頻¶
　　題鄒一桂寫生¶
春華秋實萃成圖好尚惟人自㑹夫詎為擕来識山水¶
如斯納善可教無¶
　　趙北口行宫疊前嵗韻二首¶
<pb:KR4f0005_WYG_097-14a>¶
迎隄欣麥好應莭忘花妍(是日/花朝)清蹕不須急行宫宛在¶
前座中一嵗隔忩外半帆懸是我廵江國春流得句船¶
天水相與永金波萬頃眀載舟堪獨㑹鑒物入遥評今¶
昔原無住漚泡底用驚依然空濶意㝡喜滌塵情¶
　　花朝¶
此日剛逢節前朝早見春(近在石經洞側見山/桃因名其亭曰見春)綵旛漫¶
装景唐卉已宜人薄靄輕籠栁微風不動蘋沼宫何所¶
異香艷總無塵¶
<pb:KR4f0005_WYG_097-14b>¶
　　安福艫¶
别館此停驂輕艫泊碧潭又兹来趙北曽與到江南泛¶
景真無盡敲吟向所諳推篷宜夕眺萬頃月波涵¶
　　淀池月¶
湖月江月向曽見淀池月乃今慿之江湖淀池自彼此由¶
来一月無不宜仁者見仁智見智日新富有何窮期晚来¶
瀉影需馮夷静戢駭浪含輕漪金輪團團水瀲瀲佳莭¶
況值花朝時隖桃隄杏縦未放新蒲嫩芷争参差浮光¶
<pb:KR4f0005_WYG_097-15a>¶
幻景互隠見沙汀或露烟村移㑹波寫照仍一碧妙與孅¶
娥為合離江月在流湖在渟(前年詠/湖月句)此兼渟流真復竒¶
　　水圍六首¶
山蒐水獵合兼修欽仰¶
仁皇緯武猷散布聫行皆合度鑿池底藉襲炎劉¶
淀池春水碧於藍鳬雁駕鵞樂意湛集止固佳飛亦得¶
要當臨取戒其貪¶
舟圍創舉合禽漁(水圍古無此制盖我/    聖祖創為之)豈必三虞稽禮¶
<pb:KR4f0005_WYG_097-15b>¶
書比似楊䧺何太陋長楊枉自詡周阹¶
幞頭導中吾常笑懐鴨潛投彼底為(地方吏向有此/風因嚴禁之)我¶
有素心寜未悉於凡務實詎惟兹¶
春氣乍暄還乍冷羽禽時去亦時来空行正復何妨也¶
南史奚稱禇炫才¶
舟奉¶
慈寜春旭和綠蒲白芷漾新波環觀士卒皆鳬藻詎我¶
能因錫類多¶
<pb:KR4f0005_WYG_097-16a>¶
　　放鯉¶
漁舟棹出叢蘆中老漁長跽竹籃把獻芹獻曝古有之¶
吾儕所有惟魚也語質情殷禮不嫻斯民三代言非假¶
跳籃撥剌意乞生去乙何用供烹鮓賜翁金錢令放魚¶
持魚欲放還難捨校人反命驗當前悠然真得殊瀟灑¶
進舟齊衆獵飛鳬笑思此復何為者¶
　　水村¶
屈曲沿沙渚髙低見水村荻蘆編蟹斷舴艋繫蓬門雁¶
<pb:KR4f0005_WYG_097-16b>¶
賦無多子魚租育後昆依稀㑹稽路前嵗景猶存¶
　　端村行宫即事¶
水軒纔數宇亦可號行宫萬頃波無盡三春景莫窮栁¶
隄條欲綠杏隖蕾初紅¶
聖藻檐楣焕當年想像中¶
村喜稱端好吾應有句留人心将士習知嚮更何求未¶
協唐虞化徒懐禹稷憂鄉民瞻露冕因悟水兮舟¶
　　麥¶
<pb:KR4f0005_WYG_097-17a>¶
由来一水地(諺稱一水一麦/毎獲豐收云)毎獲二麰秋灔灔齊團露¶
芊芊早被疇水洳那隠雉傍夏祇敺鷗更是無公賦輕¶
租随分投¶
　　白洋淀¶
瀦水畿南巨浸低曰宣曰受利耕犁一觀形勢浮輕舫¶
乆計修防賴偃隄甓社菱絲詎相譲天光波影總堪題¶
籌民練士無非事詎止瑩鋒為鸊鵜¶
　　夕¶
<pb:KR4f0005_WYG_097-17b>¶
停舟沙渚旁入夕水風凉我縦安深户人多蔽薄裳耽¶
書心不厭屬詠夜猶長開牖時閒㸔金波萬頃光¶
　　即事¶
五更問隂晴雲重報中人朦朧纔攲枕户外雨聲聞須¶
㬰問雨勢又稱花霏銀雨佳雪氣寒踊慮傷麦根或云¶
候已暖凝霙因水村慰言半疑信穡務殷農民晨行風¶
雪兼擬使驅濃雲設雨慎莫驅巽二豈吾臣午餘復棼¶
絲濕潤香生塵慿窓眄㢘纎水天景彌新詎為豁襟抱¶
<pb:KR4f0005_WYG_097-18a>¶
惟是籌耕耘瞥眼六時間一心愁喜紛¶
　　澹對軒¶
際渚開軒齋波光漾席几澹對舊我名重来景逾美春¶
烟泮合間風漪逺近裏鳬雁下長空浮游隠蒲芷眀志¶
莫如斯恱心即在此¶
　　雨窓攬結¶
清晨風雪繼以雨維舟午憩止頓所開窓偶一眄蒼茫¶
颯景紛投訝爾許珠絲玉㸃難形容渚邉㣲雪含泥融¶
<pb:KR4f0005_WYG_097-18b>¶
便従浦口極遥目水天無際連空濛烟中乍覺低雲斂¶
逺樹如薺溪路掩却憶前嵗過嘉禾烟雨樓頭之所覽¶
翦波忽見来孤舟風帆錯&KR1541;㮄人愁眼前勞逸各殊境¶
無心證取惟沙鷗¶
　　春曉¶
春淀宿雨收侵曉雲猶重水風増料峭吹泮烟濛蓊進¶
舟向前川靣迎朝旭擁陽煖而隂寒知從益惕悚水鄉¶
亦事農潤含緑麥壠時莭近清明未花花意動昨来慮¶
<pb:KR4f0005_WYG_097-19a>¶
踟躇釋㢤詩興涌¶
　　水圍旋蹕駐趙北口¶
四日行春淀舟圍習水虞毎因瞻¶
祖烈長此奉¶
慈娱野景供詩句溪鄉總畫圖意宣得言返正用息烝¶
徒¶
　　題鄒一桂雲居寺圖¶
近水閒居筆研擕(水圍減従舟行従臣多留居/趙北口者一桂亦在其内)興来慘¶
<pb:KR4f0005_WYG_097-19b>¶
淡寫招提想因為我㤀山景西峪雲居一再題¶
離合春烟隠現巒石泉飛䖏峽琴寒概雲軒裏㸔如畫¶
今日翻從畫裏㸔¶
　　溪窓夕眺¶
春岸維舟駐渚宫水天閒凭夕窓中扁舟去者誰浮月¶
破席泠然尚受風一縷長隄栁已綠數家野店杏将紅¶
眀朝整轡行遵陸意託烟波渺不窮¶
　　将取路覇州視永定河恭送¶
<pb:KR4f0005_WYG_097-20a>¶
皇太后車駕還宫之作¶
水獵博¶
慈歡春池極暢觀又将遵甸陸為復閱桑乾簡衆清前¶
蹕歸途奉¶
大安吉祥雲擁䖏直北帝都㸔¶
　　登陸¶
水蒐數日足怡情正務觀河此卜程饒是素心喜馬便¶
不無餘興謂舟輕蝸廬蟹舎行行背白叟黄童䖏䖏迎¶
<pb:KR4f0005_WYG_097-20b>¶
頋我㡬曾恩遍逮憐他一例戴由誠¶
　　隂¶
小雨纔經宿春雲復作隂氣暄應斷雪澤潤尚希霖隴¶
麥㸔方茁村烟漸欲深歌豳常切志望蜀又生心¶
　　氊廬¶
憩身便行止可意適暄寒儉矣原非陋居之常得安三¶
春偏覺好十笏已為寛入夜清閒甚芸編攲案觀¶
　　過覇州¶
<pb:KR4f0005_WYG_097-21a>¶
䇿馬經平曲春泥襯馬蹄土城無埤堄淀水下鳬鷖野¶
景行逾逺雲容㸔復低防邉前代蹟徃徃尚堪稽¶
　　郊行即事¶
宿雲猶重曉烟輕䇿馬青郊得得行中酒村翁春社罷¶
好乗潤土課新耕¶
睡醒纔聞霏細雨朝寒又見雪浮浮縦㸔無力霑泥化¶
半為生欣半為愁¶
連朝霧雨潤農田最好風光傍禁烟絶勝昔年春例旱¶
<pb:KR4f0005_WYG_097-21b>¶
黄塵蔽路意怦然¶
駢肩纍跡覲光民老者尢憐命賜銀珍重有司善教養¶
林林皆我意中人¶
　　夕¶
時雨時復雪終朝細細零入夕氣轉寒散漫霏六霙霑¶
泥始猶化結片漸欲凝濡潤非不佳協時逹勾萌情知¶
霽景暄消融仍利耕所慮釀寒重傷麥意為怦猶憶昔¶
嵗春望澤常慣經邇年獨何幸春膏資發生惟幸故益¶
<pb:KR4f0005_WYG_097-22a>¶
懼遥哉待西成患失切患得何怪常人情¶
　　乗舟觀永定河下口之作¶
夜雪忽已收朝霧未云斂䇿馬遵遥隄永定全勢覽下¶
口欲其暢渾流利泛濫前者歎行墻一綫奚歸坎無已¶
籌下䇿讓地稍避險中䖏徙流移向南聴洳漸(乾隆十/五年春)¶
(閱永定河以下口宜畧更移令其易扵趨下且於流涸/時濬中泓引河而流民占居河中淤地者亦勸導徙就)¶
(隄外年来次第脩舉下口益暢/爰取道重閱倐已三載餘矣)今来閱尾閭三嵗驚荏¶
苒舎陸命進舟恬波春淰淰雖遜洪澤濶微山已不減¶
<pb:KR4f0005_WYG_097-22b>¶
蕩漾有餘地巨浸乃澄澹慰兹憂即兹積髙車鑒儼補¶
偏斯不無永逸則豈敢¶
　　隄上¶
有務不妨寒裏去無花漫道霧中㸔(是日/霧)日髙旋轡澄¶
雰翳近墅遥村入覽寛¶
新蒲嫩芷集鴐鳬西淀敺来果信無聞道昔年行水獵¶
毎於近此放黄艫¶
渾流十里去隄遥灘地芊芊茁緑苖䟽易尾閭籌目下¶
<pb:KR4f0005_WYG_097-23a>¶
窮黎或得免漂摇¶
雪融膏潤麥含含馺娑春隄鏡影涵一夜踟躇今慰念¶
况㸔佳景似江南¶
　　沿隄行三十里觀永定河新移下口䖏兼示直𨽻¶
　　　總督方觀承永定河道白鍾山¶
舊時北岸今南岸近舊南隄今北隄(桑乾於康熈年間/築隄之始原就南)¶
(雍正年以河身淤故改従北近又以河身漸淤改従氷/窖南出在兩河之間故康熈年之北隄為今南隄而雍)¶
(正年之南隄/為今北隄矣)遷就向寛資蕩漾已㸔汛過積淤泥¶
<pb:KR4f0005_WYG_097-23b>¶
舊識黄河利不分挾沙東注向瀛濆渾流今有清流亘¶
(黄河全流入海其力較専至清口滙淮攻沙之力益勁/永定下流不能獨行入海有運河鳳河横亘於中因散)¶
(入諸淀水過沙/渟故特易淤)此䇿思量未易云¶
新口䟽通頗吸川安瀾自可保當前都来六十年三改¶
(河自永定皇祖中年始築隄修防/賜名    六十年間已南北三徙)長此經行正未然¶
給資撥地遷村墅讓水還聴一麥耕安土不難事姑息¶
那知深意訓盤庚¶
御製詩二集巻三十九¶
