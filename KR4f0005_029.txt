# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:08.234343
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 初集卷二十九
<pb:KR4f0005_WYG_029-1a>¶
欽定四庫全書¶
御製詩初集巻二十九¶
　古今體八十九首(丙寅一/)¶
　　丙寅元旦¶
攝提首紀月惟寅一嵗甄陶物兩春應律璿樞臨太乙¶
膺圖珠斗奉元辰慶烟糺縵籠青瑣淑景和誾麗紫宸¶
王會千官鏘劍珮敷予膏澤萬方均¶
　　新春試筆¶
<pb:KR4f0005_WYG_029-1b>¶
恊時届震亨運斗當寅指階蓂舒兩葉苑梅㸃千蕊宫¶
壺已賜銀(是日小/宴廷臣)寳勝遲裁綺(是月十四/日始立春)昭蘇賴化工¶
消息欽天紀行令勤布徳南面勵㳟已雲同慰予懐霰¶
集占農喜一年望嵗心綿邈從今始¶
　　正月二日小宴廷臣¶
交泰匪今陛延清振古堂黻屛符出震韶管奏歸昌麗¶
景椒花頌遐年柏子觴螭坳看濟濟鷺序總陽陽燦爛¶
宫袍錦芬馨玉鬲湘九華雞樹燄百和獸罏香佇若嘉¶
<pb:KR4f0005_WYG_029-2a>¶
言進欽哉庻事康瓦鴛棲瑞葉所喜肇農祥¶
　　李廸牧羝圗¶
磧雪風沙大窖涼毳衣非暖酪非香李卿知己休多語¶
試看垂垂漢節長¶
　　錢選秋江待渡圗¶
白葦丹楓兩岸鷗波烟艇中流不肯飄然徑渡憑消望¶
裏清秋¶
秋崖小立斯須一葉扁舟可呼朅詠霅溪詩意邈思天¶
<pb:KR4f0005_WYG_029-2b>¶
水畫圗¶
　　偶摹樂毅論因成¶
換鵞内史突懸針褚相神鋒重背臨展巻古香浮動處¶
黄金却憶禮賢心¶
去國何曽為潔名夷吾事業伯夷清太初果識前賢意¶
豈必區區論二城¶
竈下香聞真蹟無獨傳登善善謄摹㡬餘一室春和永¶
消得臨池作静娛¶
<pb:KR4f0005_WYG_029-3a>¶
休誇内外景黄庭見說猶勝遺教經净几眀窗評響榻¶
十年前事鹿蕉醒(予十年前曽臨樂毅論今重/摹一過覚筆法較前差勝)¶
　　偶為松隂髙士圗幷題以詩¶
獨坐長松下仙籟謖盈耳不作不聞觀會取聞前理¶
髙人無一事徙倚把芳菊孰當青眼㸔邱陵蒼滿目¶
烟雲作供養泉石資吟凭崔氏却無亭陶家原有逕¶
　　題王翬山水畫册¶
樂土無俗事秋山有古姿清暉已三竿髙人出户遲問¶
<pb:KR4f0005_WYG_029-3b>¶
誰㑹此趣作者黄大癡¶
靈山能出雲靉靆滿封中林齋坐對客潤逼冠芙蓉長¶
笑進履人功成尋赤松¶
灌木䕃佳時山中小年夏却似維摩詩詩以無言寫㸃¶
頭聽經輩盡是科頭者¶
有笻倦不支有書慵且置跏趺白晝静翛然無一事鹿¶
苑夫豈遥不出十笏地¶
厓屋枕秋江琴音鎮日淙耳觀一以悟心旌底用降㸔¶
<pb:KR4f0005_WYG_029-4a>¶
竹問主人居士應姓龎¶
近林鎻煙光逺峯濕雲氣重溪渺難即㺯棹豈無謂匪¶
慕熊羆釣為愛蓴鱸味¶
陌頭楊柳色天涯芳草菲凝粧上翠樓王孫歸未歸妙¶
哉詩外意子夜安能妃¶
山窮若無路林豁忽有家磴道接雲關梯巖飛白斜疑¶
在天成閣萬景叅窗紗¶
飛流紛萬派嶤峯矗千狀巘髪與壑鬚一寫天籟放耳¶
<pb:KR4f0005_WYG_029-4b>¶
食恰宜聽目謀不可望¶
白石露齒齒清泉滴泠泠長烟一空白好山四季青略¶
彴無人過可以讀黄庭¶
　　題虞允文晉研¶
撫不留手呵流汁玉蘭堂中曽什襲(研旁篆玉/蘭堂三字)尚傳雍¶
國舊文房(研下有允/文銘識)介紹管城友子墨感深合浦見珠¶
還翊我馳驅三十年(用允/文句)沙塵灰燼幸埋沒未入陳通¶
返棹船離兮何戚合何喜即今此研豈虞氏臨池徒憶¶
<pb:KR4f0005_WYG_029-5a>¶
晉人言後今與昔同一視遐思當日非承平㑹稽棲處¶
胡為情淬妃有靈設相問道媿文家玉帶生¶
　　董邦達孤山縱鶴圗¶
漏洩春光香雪枝髙朋坐待莫嫌遲奚童翹首胎仙下¶
應是逋翁返棹時¶
梅鶴天然稱隐淪危亭湖畔與誰鄰肩輿莫羡陶彭澤¶
此子翩翩亦可人¶
　　張若靄蓮塘浴鴨圗¶
<pb:KR4f0005_WYG_029-5b>¶
擎杯徼露葢承暄作對文鳬漾藻痕最是相關多樂意¶
休誇花底睡雙鴛¶
　　新正奉¶
皇太后乾清宮侍宴得句¶
瑞雪占時慶和風驅臘寒銅鍰仙木麗蘭戺玉華攅爵¶
躍迎仙仗¶
慈寜降葆鸞獻春陳桂醑履嵗尚椒盤淑景欣昭盎祥¶
雲㸔簇團初韶娛愛日長奉¶
<pb:KR4f0005_WYG_029-6a>¶
萬年歡¶
　　詠盆中温牡丹¶
纔破青韶未匝旬盆中爛漫火催春女夷應不禁蕭寞¶
故遣花王饋嵗新¶
堂堂鏤瓣葉娑娑好處惟應喚奈何爾許春光廻照處¶
文筵重得晤東坡(東坡有和述古/冬日牡丹詩)¶
月想丰姿霞想烘重簾不畏妬花風韓湘縱是饒仙術¶
枝上應無兩度紅¶
<pb:KR4f0005_WYG_029-6b>¶
　　新月叠去嵗詩韻¶
白日誰能繋以繩年來年去亦惟應撩人景物聊復爾¶
廻首思量已不勝温室藏鈎金麥穂綵屛題句鏡花綾¶
樊川一語消閒悶紫府仙人號寳燈¶
　　題沈周春草秋花巻¶
　　　蘭¶
春陽入屈畹王香散陶户底須愛霜英即此堪終古¶
　　　芙蓉¶
<pb:KR4f0005_WYG_029-7a>¶
木末騷人興丹青寓意深由來衡泌侣秋水寄遐心¶
　　董其昌關山雪霽圗¶
膝六分明友少男巖關霽色鬰朝嵐千林潤逼雪為雨¶
一巻寒生青出藍(文敏是巻葢/脫胎關仝也)磵道誰人尋活句茅齋¶
有客恣幽探玉壺氷是香光體結習從知此處諳¶
　　董其昌疎林逺山圗¶
平林到秋踈林踈山更逺起伏與髙下(用董/語)妙偈兼半¶
滿何須問迂倪家法傳北苑蕭齋俯滄浪伊誰此肥遯¶
<pb:KR4f0005_WYG_029-7b>¶
　　人日¶
蘭殿韶光轉蓂階淑景移卿雲扶鶴鑰寳字鏤鸞楣西¶
望蟾添魄東鳴鵲立枝讀書欽四為所念在嘉師¶
辛盤先七日(是月十四/日立春)寳勝引初春祈嵗右之佑協時¶
仁者人青旗催律暖銀燕試花新詩思將韶景方來答¶
令辰¶
　　孟春時享¶
太廟㳟述¶
<pb:KR4f0005_WYG_029-8a>¶
卜祥惟穀日脩禴考禋宗¶
太室冠裳肅王春烟靄濃格思聞謦欬鏗若奏笙鐘受¶
福吾何敢穹冥仰¶
聖蹤¶
　　春正幸瀛臺曲宴外藩¶
朗鬯璇霄霽景䨑春回别院栁將稊奉時南面酬東陸¶
来賀西涼與北鞮瑞擁綺霞凝紫葢輝騰珠樹映丹梯¶
一家中外康賔集湛露歌成更輯圭¶
<pb:KR4f0005_WYG_029-8b>¶
　　是日因至補桐書屋¶
梅放香珠草茁芽果然春色㝡仙家恰聽松竹勝韶管¶
適可琴書恱嵗華蜀紙再臨春日帖(宋蘇軾有春/帖子詞帖)越甌¶
一試雨前茶駐年要識無常住次第花櫺旭影斜¶
　　董邦達秋山蕭寺歌¶
憶我前嵗逰田盤巖關颯沓秋容淡嶤峯面面佛頭青¶
踈林葉葉漢子紺髙入天風侵袂寒坐不可久立猶暫¶
孰謂山空無管絃沸聞萬籟鳴噫欠天成閣中小趺憩¶
<pb:KR4f0005_WYG_029-9a>¶
徐無千里歸憑瞰摩挱勒壁活即師諦聴隔岫支那梵¶
燭照秋山蕭寺圗滿目金官㸔不厭招邀田疇友谷神¶
從知蒼老乃真豔邇來六法何寥寥貌工形似神彌黯¶
吾於達也無間然豐不覺緐儉不欠前稱北苑後香光¶
藝林都被卿家占¶
　　丙寅正月十日召諸王臣工集重華宫聫句¶
(御/製)韶年和樂㑹周親麗藻同賡翰墨臣宴借傳柑先令¶
節¶
<pb:KR4f0005_WYG_029-9b>¶
　　俗沿桃菜協良辰矞雲已報三階泰淑序初呈九¶
　　陌春爆竹聲多催臘盡(臣允/祿)梅花香發競時新普¶
　　天共仰昇平慶率土咸霑¶
化育仁撃壤堯衢民氣豫(臣允/祹)¶
(御/製)紐芽禹甸物情誾匪今稔嵗祥為大自古天倫樂是¶
真廻憶文筵歌撒荔(重華宫予舊居也嘗與吾/弟和親王嵗時讌㑹於此)¶
　　久銘¶
帝徳粲雕珉¶
<pb:KR4f0005_WYG_029-10a>¶
九重瑞靄舒佳景六出瓊葩應大鈞絲管清音天上至¶
　　(臣𢎞/晝)琅玕古色座中陳曈曨旭日臨青瑣繚繞祥¶
　　烟護¶
紫宸一徳景行先聖業(臣𢎞/曕)¶
(御/製)同堂嘉叙古風淳欣開錦席酬三叔(是日與宴者荘/親王履親王慎)¶
(郡王皆/朕叔輩)尚記仙詩和四賔(舊嘗與慎郡王倡/和用賔字韻四首)鋪首宜春¶
書吉字¶
　　地衣送暖襲華裀屛開鸞影輝丹宇砌轉鰲峰映¶
<pb:KR4f0005_WYG_029-10b>¶
　　碧峋列坐承¶
恩齊搦管(臣允/禧)分行肅侍儼垂紳光生几研分題徧響¶
　　遏韶鈞¶
得句頻銀漢分支涵¶
雨露(臣福/彭)¶
(御/製)猊煙結篆引璘彬禮陶樂㳤私須克孔思周情道在¶
純何必聫吟誇有過¶
　　也知羣擢願希荀九華枝外依仙島五色雲中仰¶
<pb:KR4f0005_WYG_029-11a>¶
聖人駘盪風㣲騰紫葢(臣永/璜)¶
慈寜福厚錫¶
蒼旻喜瞻隴麥千疇潤恰數階蓂十葉匀魚藻載歌¶
恩似海(臣張/廷玉)¶
龍文健舉筆如神拜颺頓覺詩懐暢衎樂過于酒味醇¶
　　乳液廣沾仙掌露(臣髙/斌)雕盤屢給大官珎寳幡巧¶
　　剪懸雙勝脆縷紛堆薦五辛漸轉晴暉遲藹藹(臣/梁)¶
　　(詩/正)¶
<pb:KR4f0005_WYG_029-11b>¶
(御/製)微生陽氣始礥礥已教彩燕翔珠箔未許青牛迓綺¶
闉歌繼柏梁宗異並¶
　　人来枵詣燕游申爻占雲陸鴻儀漸風咏周南麟¶
　　趾振湑露早叨陪上日(臣汪/由敦)需雲又慶值初旬鏗¶
　　訇仙籟聞鏘珮優渥宫壺捧¶
賜銀祥啟¶
重華光糺縵(臣蔣/溥)班隨羣列禮遵循瑞雲樂奏聲盈耳¶
　　堅齒香浮醴入脣十八數符瀛苑侣(臣張/若靄)大千界¶
<pb:KR4f0005_WYG_029-12a>¶
　　樂化臺民輯圭劍履通重譯獻賮梯航到八閩遍¶
　　覆寰區唯豈弟(臣雷/鋐)¶
(御/製)廸知宅俊在忱恂芬馨饌玉頒緗核皦繹摐金叶磬¶
均豓發唐花嗤羯鼓¶
　　風廻文沼蹙魚鱗丁冬蓮漏来西極錯落珠燈綴¶
　　大秦近傍¶
御牀邀異數(臣𥞇/璜)重揚¶
天藻續前因探源逺溯龍門浪覓韵囏披鳥道榛殿是¶
<pb:KR4f0005_WYG_029-12b>¶
　　集賢傳雅事(臣裘/曰脩)職司簮筆步芳塵¶
詔寬禮數無拘束喜溢¶
天顔展笑嚬嘉㑹恰逢¶
㡬暇頃(臣介/福)¶
寵光兼被嵗寒身暖隨東陸符星指霽豁西山帶雪皴¶
　　敢擬歡娛同宴鎬(臣張/泰開)¶
(御/製)為酬勤動想吹豳庭羅寳樹霞千叠詩擘瑶牋韻㡬¶
廵計日夜珠剛就滿笑㸔瑞葉尚餘津¶
<pb:KR4f0005_WYG_029-13a>¶
　　春正與諸王及内廷大學士翰林等小宴重華宫¶
　　　聫句是日復得詩三首¶
蘭殿辛盤迓早春展親更復洽臣鄰從来盛事成佳話¶
(數年以来新正㡬暇輙與内廷/諸臣聫句宴㑹於此率成故事)況是宗藩與吉人金荔¶
色酣朱乍㸃玉梅香度粉初皴說之燈夕詩如繪花蕚¶
樓前雨露新¶
報道東来風是條鴻龍運斗已旋杓柍桭焕彩春方麗¶
鳷鵲堆銀雪未消五色書雲光燦爛雙葩結燄影招摇¶
<pb:KR4f0005_WYG_029-13b>¶
慶霄半璧懸西宇景物迎人正復饒¶
初韶應律正光昌亶矣春和聚一堂殷鼎調梅惟傅相¶
漢臺賡句有梁王樂調太簇鳴虞磬節煮浮圓勝楚餭¶
同任股肱民社寄朂哉無或負明良¶
　　文徵明温蘭圗即用其韻¶
寫花生動葉倉琅叢下仙男抱夜光楚畹風清佩無斁¶
藍田日暖玉生香逐炎謾誚隨伊去引興應知為爾長¶
珍重停雲館裏客本無身境可相忘¶
<pb:KR4f0005_WYG_029-14a>¶
　　題盛懋長江秋艇¶
秋水浄琉璃蕪葭颭古隄㤀筌樂魴鯉得意友鳬鷖明¶
月清風耳蘭槳桂棹兮兩翁相對處應是話夷齊¶
　　祈穀齋居¶
黍谷氣昭蘇鄒律春廻旋中辛為上日(是月十四日辛/巳立春始為正)¶
(月/節)祈榖陳衷淵國家有與立所頼民之天伊古重兹祭¶
承事敢弗䖍矧予徳滋薄調爕無神權十嵗稔鮮書暵¶
澇或連緜遑云政無玼敢謂朝進賢刑罰固已省詎無¶
<pb:KR4f0005_WYG_029-14b>¶
盆底寃比户縱蠲租富庶何有焉凡此㳟黙思益覺増¶
惕乾齋宫清漏永琴書静且妍朝來布同雲玉戺頻俄¶
延何當六出花尺盈三輔田(自去冬至今春各省皆得/雪澤惟畿輔尚欠霑足今)¶
(日宻布同雲/益切望蜀云)¶
　　正月十四日¶
祈穀壇禮成㳟述¶
祭日逢金穰祈年自古詳¶
埢垣朝色辨薪槱瑞煙颺三滌牲猶潔成端幣已量濟¶
<pb:KR4f0005_WYG_029-15a>¶
蹌羣就列綴兆儼分行¶
景福同春御微忱奉璧將禮成知有慶顒若仰¶
穹蒼¶
　　摹王羲之快雪時晴帖真蹟因題左方¶
丁甲呵持信有之墨池終古法書垂試思走筆明牕際¶
正是吟成栁絮時¶
數来二十八驪珠翥鳳翩鸞有是乎笑我凍蠅叅未破¶
從今擬欲廢&KR0894;&KR1152;¶
<pb:KR4f0005_WYG_029-15b>¶
阿大中郎未足多東山絲竹久消磨何如内史風流筆¶
占盡千秋聴講鵞¶
錦囊樂毅久成煙老子西昇只廓填獨有山隂雙逸士¶
(謂帖中張/侯與義之)尚携海水歴桑田¶
賺得蘭亭蕭翼能無過玉匣伴昭陵賸留快雪公天下¶
一脉而今見古朋¶
　　丙寅春帖子¶
絪緼駘盪暗相催玉㸃山川雪㸃梅東陸乍㸔初律轉¶
<pb:KR4f0005_WYG_029-16a>¶
南郊却帶好春来¶
今朝大地是春音資始乾元黙體尋故事豈徒寬大詔¶
孚衷常奉發生心¶
七日為人七日春宜春綵勝緫宜人鱗塍積潤欣三白¶
脆甲浮香&KR0197;五辛¶
　　上元日宴外藩¶
素娥青帝鬪韶妍三島風光五夜連詎有聲靈威雁塞¶
都遵禮法效鴛聫清時嘉宴還同鎬令節雄詞獨許燕¶
<pb:KR4f0005_WYG_029-16b>¶
今嵗皇州春色好(每嵗上元節圎明園宴賞/居多今嵗乃在宫中云)瑞雲常傍¶
九霄鮮¶
　　偶閱張說集有詠方圎動静示李泌詩口占¶
方如大地圎如昊天動如坤闢静如乾専¶
　　題錢選觀鵞圗即用其韻¶
誓墓髙風有足多獨推書聖却云何行雲流水参神韻¶
筆陣傳来祗白鵞¶
　　題唐寅山居巻子¶
<pb:KR4f0005_WYG_029-17a>¶
幽人結茅處愛在山水間片雲出岫白亂葉當秋殷或¶
望太白瀑或泛顛翁船源中俎豆古池上雞犬閒三復¶
仲長論懐哉白駒篇¶
　　正月十六日奉¶
皇太后瀛臺㸔烟火即景燈詞八首¶
夜珠東望正圎規(是月望在/十六日)南極祥光暎座垂¶
王母瑶樽斟北斗由来西苑是西池¶
鄒陽律裏氣初旋萬嵗山前春欲燃簇簇魚龍紛陸海¶
<pb:KR4f0005_WYG_029-17b>¶
離離瓊玖積銀田¶
誰遣微雲㸃太清(是夕/微雲)銀蜍為讓火蛾明上元此日有¶
餘樂宣徳當年奚比衡¶
賢王列坐賜酥茶中外熈和久一家百道如虹朝貝闕¶
萬條似箭走金蛇¶
雲霞錦繡燦瀛臺花發何須殷七来百子池邉麟卓犖¶
萬年枝上鳳毰毸¶
玉蝀金鼇亘夜光非烟馥郁裊風香殿前底事金蓮徹¶
<pb:KR4f0005_WYG_029-18a>¶
歸第群㸔相是張(大學士張廷玉自雍正年間至今與/上无燈火之觀凡二十餘年故以張)¶
(說故事/比之)¶
火裏開花幻豈真輪中轉法佛兮人乍從上苑觀梅柳¶
葉葉枝枝有脚春¶
瑞葉瓊花鏤上林東風又復作輕陰詩人漫道妒佳景¶
農父多應比好霖¶
　　題倪雲林南峯圗即用其韻¶
藝苑倪黄孰抑揚南峯禪喜叙繩牀已同慧逺開蓮社¶
<pb:KR4f0005_WYG_029-18b>¶
未許山濤作議郎雲去逺天留筍白風来矮屋度楓香¶
王維裴廸工酬唱豈負麻源華子岡(巻後同時和韻/數人詩盡劣)¶
　　王蒙聴松圗¶
松下結軒清可愛眄松不已聴松籟彼禪和者四五人¶
或倚松根或趺對寓目煙嵐作静供謀耳寒濤如梵貝¶
我聞如来如物来無眼乃至無意界聴松者庸詎非松¶
豈伊原在松之外蒼官落落獨無言喬柯&KR1372;㙷拏虬蓋¶
　　燕九日逰瀛臺㳤清院流盃亭諸勝¶
<pb:KR4f0005_WYG_029-19a>¶
青陽過月望谷風習以暄林鳥有佳音勝地無俗縁初¶
正多清暇禁囿滋韶妍㳤清巒谷幽一徑引壺天其潭¶
冬不氷飛泉墜潨然泉石相激越齒齒玉在懸入池原¶
即水誰信履霜堅覩兹變幻竒使我心神蠲脩禊事尚¶
遥漫學永和年虚亭但少憩坐望孤松巔短墻接曲堤¶
氷牀猶可前渡彼琉璃浦来此蓬莱山樓閣五雲中鸞¶
鶴三珠間獨愛書室清補桐我所顔几席無塵氛琴書¶
與静便花櫺蕩晴暉坐久覺旋遷閒聴九市中爆竹餘¶
<pb:KR4f0005_WYG_029-19b>¶
聲喧嵗華惜者誰皇州景物緐百年被熈和因思保泰¶
難此日燕九日白雲盛事傳邈彼鳳城外車馬紛溢填¶
松月忽入懐十笏儼大千物物皆通宻與我相周旋¶
　　郭畀雪竹圗¶
北風吹寒石欲裂膝六剪玉紛飛屑渭川淇澳合層氷¶
獨㸔琅玕挺髙節嵗窮無改倉琅色粉粘綠錯兩竒絶¶
枯梢突兀宻葉扶雪壓氷凝不摧折省郎妙筆擅畫禪¶
始信蘇卿是人傑¶
<pb:KR4f0005_WYG_029-20a>¶
　　趙孟頫浴馬圗¶
碧波澄澈朗見底十四飛龍浴其裏權竒沛艾韻金風¶
俊骨昻藏鬉上指奚官無事出上蘭驪黄牝牡憑區觀¶
飲流齧草適其性誰傳神者趙集賢集賢畫馬身即馬¶
牖中窺之無真假何必晚年罷此枝應是自身不自寫¶
我聞轉物乃如来孰非馬者獨馬哉伯時畫馬繡老勸¶
彼野狐禪何足論¶
　　題静憩軒叠舊作韻¶
<pb:KR4f0005_WYG_029-20b>¶
室是舊書齋一向此習静明道有至訓動定静亦定萬¶
㡬值清暇詎無堪適興義府有餘樂琴軒致虚净玉版¶
頃閒榻吟几仍晚凭會心皆可叅玩物斯為病眀牎駒¶
影過誰識流陰竸昔以忘天倪今以觀物性¶
　　填倉日作¶
光春風物和絪緼日逢晴鬯三農欣粔籹菜甲酬節令¶
禮從其俗古所云憂民之憂樂民樂繄予憂樂因民託¶
底事閒情一惘然自惟此念奚堪著¶
<pb:KR4f0005_WYG_029-21a>¶
　　二月朔日作¶
瓦鴛羃䍥曉烟籠仲月春光漸嬝融柳散麴塵臨曲岸¶
梅携雪色試條風宫中漏永香含篆池北氷酥日借烘¶
嗟我良農真少暇逝将舉趾事南東¶
　　五君子歌題張若靄畫¶
昔日東坡論茶墨貌雖不同取同性苟其氣味本相合¶
黒白異質庸何病妙㢤五君子之圗雅得詩人善比興¶
交柯鏤蕊縱殊致如嬰在齊僑在鄭停雲寓意詔後人¶
<pb:KR4f0005_WYG_029-21b>¶
(此圗創自/文徵明)藝林繼者多優孟儒臣文筆為寫生乃得一¶
脉曺溪正每讀魯論増慕思何當佐予以為政¶
　　題五代刁光𦙍寫生花卉用宋孝宗御題韻¶
　　　桃花蛺蝶¶
元都又值早春開喜綴芳枝惜㸃苔賸有漆園談夢覺¶
前身誰辨菜蟲来¶
　　　寒林乳羝¶
五國城邊雪似塵南冠應憶漢宫春可知廊廟調梅者¶
<pb:KR4f0005_WYG_029-22a>¶
未及氷天乳牧人¶
　　　獨石叢葵¶
一般賦色分叢耳幸得佳名曰向陽試擬本来参面目¶
誰教葉緑更花黄¶
　　　雪坡蹲兎¶
二麥東阡早兆祥坡陀積玉軟莎長卧来毛頴渾難辨¶
蟾窟迷離認白章¶
　　　清風晚節¶
<pb:KR4f0005_WYG_029-22b>¶
春草秋花摠化工碎金偏喜鏤寒叢篔簹㺯影清溪繞¶
却勝漂香萬㸃紅¶
　　　雪猧戯蜂¶
文石芳叢歩縟毛逰蜂引惹忽騰逃當年十八稱李靄¶
底似傳神正午髙¶
　　　瓊雪山&KR1431;¶
膩粉嫣紅摠化城一般春意可憐生非關西蜀無留詠¶
詩客偏饒未了情¶
<pb:KR4f0005_WYG_029-23a>¶
　　　紫薇蜻蜓¶
一片琉璃滿意涼絳雲低拂碧波香蜻蜓蘸影旋成兩¶
試問齊年誰短長¶
　　　仙佩凌波¶
雍京筆底有生姿黄孔曽聞師事之獨寫凌波應有意¶
惜伊曽未入周詩¶
　　　秋浦芙蓉¶
拒得霜華秋鮮雙東籬相望未心降柴桒不羡陪髙節¶
<pb:KR4f0005_WYG_029-23b>¶
錦里權教照碧江¶
　¶
　¶
　¶
　¶
　¶
　¶
御製詩初集巻二十九¶
