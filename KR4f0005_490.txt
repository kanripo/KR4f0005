# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:23.121304
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷九十九
<pb:KR4f0005_WYG_490-1a>¶
欽定四庫全書¶
御製詩五集卷九十九¶
　古今體四十九首(乙夘七/)¶
　　翠雲巖叠去嵗韻二首¶
去年季夏兹仲夏一例喜晴景詎非(去嵗六月下旬慮/此間雨多幸自廿)¶
(六開霽越五日來此有五日快晴畏方釋連朝繼朗願/無違之句今年自昨十八九霑渥俊放晴亦越五日情)¶
(景正復相同惟早去嵗一月/却増一月之懼未免縈懐)却更添彌月之懼實然名¶
乃不妨違(數日内雲開天朗實已晴/定是處翠雲不妨假名耳)¶
<pb:KR4f0005_WYG_490-1b>¶
題句廊檐一剰孤(去年題是處詩尚留餘地因有檐間/留空乙夘耳之句兹成叠韻二首恰)¶
(補其空足/副所期)待今補滿副符吾年週乙夘乙夘至竟得眀¶
年罷詠乎¶
　　對山齋¶
四鄰無處不佳山奚獨書齋對此間偶爾相逄今及古¶
笑兹多事往和還試看觸目依然者莫若無心付以閒¶
老杜名言恒在憶向來題句總須刪¶
　　搴芳書屋口號¶
<pb:KR4f0005_WYG_490-2a>¶
是處山清水復清天然六藝面前呈問誰潄者宜居此¶
合俾吳中陸士衡¶
　　貴州巡撫姚棻報二麥収成九分有餘詩以誌慰¶
黔苗向與楚苖通聞信督臣急定功(此次貴州逆苖石/栁鄧勾結楚省逆)¶
(苖石三保滋事予初閲奏報即意福康安在滇聞信自/必即赴黔省調兵籌剿果爾尚未接到諭㫖已即一面)¶
(奏聞一面馳赴貴州銅仁府先就現到之兵將苖匪痛/加剿殺焚燬寨落無算連解正大嗅腦松桃之圍賊匪)¶
(随即奔竄以此黔省二麥/得以安然種植無誤農功)以此安然二麥種竟臻夏熟¶
九成豐(據姚棻奏黔省入春以來雨水充足土膏滋潤/二麥極為暢茂兹已陸續登場所有通省収成)¶
<pb:KR4f0005_WYG_490-2b>¶
(分數十分者安順南籠黎平三府仁懐一同知清江丹/江二通判定畨等七州修文等六縣九分者貴陽大定)¶
(都勻鎮逺思南石阡思州等七府長寨等五同知歸化/等三通判册亨一州同羅斛一州判廣順等五州貴筑)¶
(等十九縣八分者平越一府都江一通判鎮寧黄平二/州仁懐等八縣七分者銅仁府銅仁縣合計通省二麥)¶
(収成九分有餘現在糧價較之常/年青黄不接之時尚不為昻貴)設非移篆事將敗(福/康)¶
(安久經行陣威名素著此次剿辦苖匪毎戰報㨗惟去/嵗調伊雲貴總督原令其整頓錢法正月間適有逆苖)¶
(滋擾之事福康安就近星赴銅仁剿辦設使富綱仍任/雲貴總督必至誤事此皆    天誘予衷有不期然而)¶
(然者即此可徵事機之/順必能迅蕆大功也)實是無心¶
天誘衷乗勝今當翦巢穴㨗猶未至盼惟怱¶
<pb:KR4f0005_WYG_490-3a>¶
　　游獅子園即事¶
六嵗初來纔讀書(予年六嵗始隨於此皇/考來熱河讀書)倍之¶
恩命禁中居(十二嵗䝉山莊皇祖養育宫中至熱/河即随侍        賜居萬壑松風)月長¶
日引八旬五¶
顯祖¶
承宗拮据予文德武功亦何有山青水緑鎮依如丙辰¶
歸政近符願適百里猶慎盼諸¶
　　妙髙堂詠蘇東坡事¶
<pb:KR4f0005_WYG_490-3b>¶
獅園中此山最髙髙則無不妙之理即景遐想及玉浮¶
賜額書堂蓋以此(金山妙髙臺乃蘇軾所題其名/皇祖當年書賜是額即取)江南¶
塞北一宇内何論兹髙及妙彼偶因憶及昔髯翁江天¶
留題蓋喻已髙則髙矣妙未然入室操戈向程子¶
　　草房¶
綴景無不可山中結草房葱朧界祛俗窅窱徑延長周¶
事夜繼旦¶
堯心屋匪黄(昔年儉是皇考潛邸時建此既以綴景亦/以示    以己亥題此詩有黄屋非堯)¶
<pb:KR4f0005_WYG_490-4a>¶
(垂志早/  之句)愴然對樸室問禮向何方¶
　　樂山書院口號¶
書院坐來年八旬(康熙丙申子随巳八皇考來/此至今嵗乙夘    十年矣)芸編翻¶
手祇如新¶
奎文單舉樂山字(書院額書也/皇祖御)體貼為人重在仁¶
　　宜照齋¶
獅園迴蹕石城入宜照棲遲舊有齋却以面西陶意借¶
(是齋向西額曰宜照盖/借陶潛詩夕佳之意)從無耽乆尹言諧(向入西北門/至此少憩留)¶
<pb:KR4f0005_WYG_490-4b>¶
(句不過辰巳間從未值夕照之時昔年南巡尹繼/善曽有馳驛逰山語正與予寓物不留之意相合)不過¶
片刻前題和(去/聲)孤負夕陽向例皆來去乗輿未䇿騎老¶
哉惟是略慙懐¶
　　詠松癭韘¶
松癭製為韘阿誰意巧新色將擬漢玉質却匪山珉厭¶
矣幻非實吁哉假亂真珷玞魚目外似此又紛陳¶
　　喜雨用前作喜晴詩韻首句即全用前句(五月二/十七日)¶
五日為期六日詹(前喜晴詩以十三日雨後越五日復/雨至第六日猶未止首句因反用采)¶
<pb:KR4f0005_WYG_490-5a>¶
(緑詩句之意今自廿一至廿六正復/六日意亦相仿故首句仍全用前句)不為略缺不為淹¶
炎蒸熾午原當暑(二十一日/過小暑)早晚微涼亦豈嫌昨嵗今¶
年較量處慮多虞少卅朝添(去嵗六月二十日夜雨詩/有云却恐連朝懼作霖惟)¶
(慮雨多也今年初至山莊意畧覺旱又虞雨少農事闗/心固分所應然惟較量晴雨比去嵗早一月似更添三)¶
(十日之/繋念矣)弗能辭也分應爾此苦誰知句以拈¶
　　喜晴¶
未至愁霖詠喜晴可知喜裏懼猶贏分眀遇閏多彌月¶
(今嵗二月遇閏日衍三旬若以無閏之嵗計之則此時/已近孟秋今將屆六月始入初伏秋成尚早較量殷懐)¶
<pb:KR4f0005_WYG_490-5b>¶
(又多彌/月也)望逺登秋始入庚如洗碧霄雲捲盡值閑朱夏¶
爽來輕此時拈筆仍艱句切盼捷音覿面呈¶
　　六月朔日作¶
月朔復初庚¶
天恩賜以晴先寧敢期必後揆祝秋成懼至夕陽朗吉¶
占方寸貞乾乾唯自勵戒滿守謙亨¶
　　山西巡撫蔣兆奎奏二麥収成分數詩以誌事¶
晉省統邉外地涼節候遲所以厯年來麥熟季夏時九¶
<pb:KR4f0005_WYG_490-6a>¶
府十州㕔八分餘穫兹(據蔣兆奎奏山西九府十直𨽻/州及歸綏道所屬二麥約収分)¶
(數九分有餘者忻州一州九分者洪洞等六州縣八分/有餘者陽曲等十八㕔州縣八分者太原等六十七㕔)¶
(州縣七分有餘者興縣等十州縣七分者沁/源等八㕔縣合計通省二麥約収八分有餘)因統計各¶
省中豐幸得之五省報九分此内四有竒(作基讀奏今/嵗各省  麥)¶
(収分數上豐者直𨽻西安四川雲南貴州/五省内四川九分此外四省皆九分有餘)八分者九省¶
其七亦有餘(叶湖中豐者江蘇安徽河南江西浙江福/建  北湖南廣西九省内祗浙江福建八)¶
(分其餘七省/皆八分有餘)廣東弗重麥七分餘匪欺(廣東省向不重/麥収昨報七分)¶
(有餘亦實/在情形也)山東六分耳誠歉恤早施(惟山東以東三府/雨澤未霑麥収歉)¶
<pb:KR4f0005_WYG_490-6b>¶
(薄是以通省牽算収成祗六分有餘已早傳諭撫臣將/歉収之處減價平糶以裕民食然合各省通計則已在)¶
(中豐以上感沐幸/  昊恩實為厚)幸豐¶
恩沐多諱灾我弗為五字表衷腸奕葉慎守斯¶
　　望雨責己¶
喜晴未逾旬望雨纔過五(前月二十九日方喜晴有詩/月朔及次日復喜晴霽有符)¶
(農諺今纔越五日慮田中稍/乾復又望雨亦自愧其煩矣)似此無厭欲子難得之父¶
我恃¶
恩欲得¶
<pb:KR4f0005_WYG_490-7a>¶
昊貺幸每許即今復如兹雲生時散宇山田近雖霑欠¶
優待以佇况兼盼捷音巢穴逼賊所自責心過急宵旰¶
艱寧處静待戒智昬霶霈希¶
賜予¶
　　招涼榭叠去嵗韻¶
去嵗望雨至日雨滌炎早晚致爽涼(去嵗六月初二日/至山荘正值望雨)¶
(喜即得雨早/晚頗覺涼爽)其後喜霖及喜霽中澣臨此詩以彰(其後/既望)¶
(霖得雨而喜復雨過多求晴得霽而喜均有詩過數日/復值熱來此幸得甘&KR0584;因有三朝晴致熱一雨颯湔暘)¶
<pb:KR4f0005_WYG_490-7b>¶
(之/句)邇來酷熱漸似故却先(去/聲)一月愁雨暘(日内炎熱漸/似去嵗望霖)¶
(驅暑甚覺殷懐盖今嵗二月遇閏盼雨盼晴/自五月來山莊已然却早去嵗先愁一月矣)願得雲聚¶
霈優&KR0584;題滿罷詠聽其常(是處題詩書懸柱棟間已遍/而今嵗滿六十年明年歸政)¶
(後游此亦可/不復拈豪矣)¶
　　千尺雪漫題¶
江南名假肖其假彼不務實此務同一之為甚竟三四¶
(辛未南巡見吳中寒山千尺雪愛其名佳因於西苑盤/山及此處皆仿為之並自寫盤山圖而以西苑命董邦)¶
(逹寒山命張宗蒼此處命錢維城各為圖四合&KR0724;而/分貯之毎至一處展巻其餘三處之景皆寓目焉)展¶
<pb:KR4f0005_WYG_490-8a>¶
巻分看合愧衷¶
毎至山莊有此詩到將彌月未成詞望晴望雨兼望捷¶
那有閒情更搆思¶
　　留京王大臣等報雨詩以誌慰¶
山地覺乾問近京(日前以此間自前月廿七八得雨後/連朝晴霽時屆大暑田中正盼雨澤)¶
(因念京城及畿南一帶有無望澤情形即傳/諭留京辦事王大臣等據實覆奏以慰厪念)兹有時若¶
奏章呈(兹據覆奏京城於五月十七十九二十等日節/次得雨深透二十六日又得陣雨一次日内雖)¶
(晴霽一旬土膏積潤不至乾燥本月初六日雲隂四布/初七日子丑兩時大雨傾霔勢甚滂沛入土約有四寸)¶
<pb:KR4f0005_WYG_490-8b>¶
(且雲氣寛廣近畿均可一律普霑/現在荘稼芃茂民情甚為寜謐)月之七日渥霑澤曉¶
即收雲朗放晴前晚此隂對成幻(此間初六日下晚雲/勢亦甚濃密將謂渥)¶
(雨而夜間竟未/霑澤實深慙切)撫躬自責感無誠一欣一愧情難置惟¶
籲優霖蘇夏耕¶
　　紀勝三十韻¶
紀勝非關紀勝遊紀我軍中勝功絫永綏解圍遂進攻¶
蘭草(坪/)黄𤓰(寨/)蘇麻(寨/)壘是均速克各誌詩(福康安和/琳自㑹合)¶
(一路抵楚觧永綏圍後即乘勝直攻蘭草坪黄𤓰寨蘇/麻寨三處所至克捷痛殱賊匪奏報到時均即有詩紀)¶
<pb:KR4f0005_WYG_490-9a>¶
(事/)確知三逆實四矣務皆生獲靖根蘖待之以仲今季¶
是(五月至/六月)一月三捷兹已四嘉我三軍敵愾美邇日心¶
神實弗寧正值望捷兼望雨(叶/)然而早作夜思間萬幾¶
庶政勅勤揣小捷雖曽四度聞分詠無興兹統紀一為¶
克上下西梁首逆巢穴深藏委斷賊後路過前河超岡¶
焚穴奔羣宄是時逆首受傷逃恨致傷輕未即死(此畨/逆苗)¶
(滋事初聞首惡祗石栁鄧石三保吳隴登三人繼而福/康安和琳自攻克黄𤓰寨後拏獲苗匪隴老供隴老向)¶
(訊知又有吳半生自稱吳王現居蘇麻寨石栁鄧等皆/服其管束福康安和琳随即宻跴路逕分兵四路沿途)¶
<pb:KR4f0005_WYG_490-9b>¶
(剿殺務將四逆全數擒獲及攻破蘇麻寨後吳半生等/復逃至上下西梁福康安和琳於四月二十八日先令)¶
(額勒登保等帶兵由雷公山一路預斷賊匪救援之路/達音泰等帶兵由山溝小路過小烏草河直上山梁連)¶
(克賊卡數十處下至濫泥塘後有賊苖數千蜂擁赶到/我兵乗勢下壓賊匪抵死抗拒福康安和琳令達音泰)¶
(等一面與賊對敵一面派令將弁分路抄入上西梁及/中西梁下西梁等處同時放火焚燒賊寨賊匪正在拒)¶
(敵回頋巢穴被焚即時潰散達音泰等督率弁兵尾随/剿殺殱斃賊匪不可勝計額勒登保綸布春等帶兵分)¶
(投設伏賊匪見官兵無多出卡迎撃官兵佯退賊匪追/赶伏兵突起痛加殱戮額勒登保復帶兵由小路繞上)¶
(山梁奪卡七座拏獲活賊三十餘名訊得吳半生所聚/黒苗屢被官兵打敗支持不住吳半生受傷又竄至猿)¶
(猴寨現在傷而未死或其罪惡/貫盈不能倖逃顯戮亦未可知)二為剿大烏草河山險¶
<pb:KR4f0005_WYG_490-10a>¶
巢多峯萃起四甄分路各進發兩督率衆相機使沿途¶
破卡不計數鎗礟聲聞數十里木柴石城剋及百惜逢¶
大雨軍停止(按卡字不見經典查字彚補音雜楚屬闗/隘地方設兵立塘謂之守卡今征楚苖其)¶
(字義恰合又清語卡綸亦分界之義卡讀若喀自係方/言音各不同耳  四月廿九日攻克西梁寨後中間大)¶
(山險峻苗寨極多賊匪或繞抄後路或分撲營卡甚為/詭譎福康安和琳於五月初四日三更派令侍衛色靈)¶
(額等帶屯練降畨為一起總兵達音泰等帶貴州官兵/並鄉勇降苖為一起侍衛綸布春等帶四川官兵為一)¶
(起侍衛巴蘭等帶滇黔官兵為一起額勒登保徳楞泰/帶巴圖魯將弁官兵往來督催福康安和琳帶兵相機)¶
(䇿應於初五日各路官兵將沿途苖寨之賊痛加剿殺/随剿随進數十里内鎗礟之聲相聞不絶賊衆望風逃)¶
<pb:KR4f0005_WYG_490-10b>¶
(竄迨官兵追至懸崖陡坎之上將弁兵丁争先攀陟奮/勇窮追連克大新寨等大小苖寨共六十餘處木城四)¶
(座石卡三十五處鎗箭所到殱斃不可勝計其中豹子/陀雷公寨赤河營一帶為賊人藏貯火藥之地我兵放)¶
(火焚燒烈燄衝天聲振山谷維時對岸聚集賊匪約有/萬餘而大烏草河對岸山梁屯聚者更多福康安和琳)¶
(復挑選勁勇直搶上大樹坡山梁殱斃無算並於田坪/地方排立大礟轟擊賊匪不支紛紛潰散酉戌之間大)¶
(雨盆傾遍山霧氣昬黒不辨人馬/因即於大樹坡一帶拏卡駐劄)三為剗取沙兜坎大¶
烏河西巖峻峙宿將分兵繞道前帥臣正路不旁諉巴¶
圖魯侍衛超羣黔川勁旅率臂指併力奮勇一當百随¶
剗盤喇獨盖址直抵沙兜罙入雄仍拒官兵聚賊匪二¶
<pb:KR4f0005_WYG_490-11a>¶
將繞至力夾攻利箭神鎗賊難抵密林亂石分投竄所¶
剋巢穴都焚燬(大烏草河迤西有大山一道地勢險峻/苖寨更多所有鴨保鴨酉各寨逺近山)¶
(勢約畧可見賊匪俱於沙兜寨聚集福康安和琳随於/二十四日丑刻酌留弁兵駐守大烏草河宻派額勒登)¶
(保等分兵兩路繞道前進而親率達音泰等帶領川黔/勁旅由正路進攻額勒登保等至四路口地方該處山)¶
(坡陡窄賊匪築卡守禦官兵左右圍繞併力夾攻随將/盤囀獨盖等寨石卡悉行攻克福康安和琳直抵沙兜)¶
(寨賊匪呐喊迎拒不下五六千人官兵無不奮勇争先/鎗箭所及殱斃不可勝計適額勒登保等亦即赶至賊)¶
(匪因見聲勢甚大不敢結隊抵敵猶在密林亂石之中/分佈放鎗抵禦官兵用大礟撃斃無數餘匪始行潛遁)¶
(此次約計殺賊三四百名拏獲活賊石老稞等二十七/名審明後均即正法梟示其石老稞一犯石三保封為)¶
<pb:KR4f0005_WYG_490-11b>¶
(軍師亦即寸磔梟示是時花連布所住之葫蘆坪亦有/賊匪攻撲該鎮奮力追剿並將上竹排下竹排各寨悉)¶
(行焚燬諸神保所駐之蘭草坪等/處賊匪間出滋擾亦即随時撃退)四為攻得盤基㘭逆¶
卡固守注力此敢復乗間(去/聲)撲軍營分班設伏伺其至¶
(叶/)賊果虵行曲徑來遇伏蟻散紛奔徙滚崖落坎數難¶
窮火其五寨軍營啟獲俘訊是首逆姪親見受傷幸生¶
耳(二十六日攻剿沙兜寨後見對面又有盤基㘭大山/一座賊匪因大兵注力此間據險設卡乗夜分投來)¶
(撲福康安和琳嚴飭弁兵毋得輕動必須見賊匪將近/看凖放鎗撃打並宻探賊匪出沒往來路徑於六月初)¶
(一日夜間派巴圖魯侍衛綸布春等各帶降畨屯練分/路設伏福康安和琳督同額勒登保等嚴整兵力俟賊)¶
<pb:KR4f0005_WYG_490-12a>¶
(匪遇伏驚竄出其不意併力進攻賊匪果於初二日丑/刻成羣結隊由左右山溝虵行曲折而來將及上坎我)¶
(兵四出鎗箭齊發賊匪彼此不能相顧紛紛逃竄額勒/登保等分兵兩翼超上山梁各卡賊匪正思背負器械)¶
(糧食奔逸不料官兵三面驟至四散驚逃滚崖落坎者/不可勝計巴圖魯侍衛將備等一面追捕一靣將科榮)¶
(科愛仍渥俄戴撒罕五寨概行焚燒官兵随移營於盤/基㘭山梁駐劄此次拏獲活賊吳老壩一名訊係吳半)¶
(生之姪供稱吳半生前在西梁地方打仗左膀右腿兩/處受傷未死等語現在賊勢窮蹙大兵逼近巢穴賊匪)¶
(諒亦無路可竄福康安和琳亦自急欲蕆功以慰懸念/指顧將首逆四人一併生擒以正典刑而揚國威惟盼)¶
(奏章飛逓喜/音速至耳)凡此四戰樹竒勲我兵勞甚休息擬(又據/福康)¶
(安和琳奏官兵駐劄盤基㘭山梁非不思急圖進取惟/日來雨水過大稍晴即蒸熱異常各兵於崇山峻嶺之)¶
<pb:KR4f0005_WYG_490-12b>¶
(上畫夜奔馳雨淋日曬甚為勞瘁宜令稍為休息並查/兵丁帳房衣履因積雨日多亦須另製以資更換俟稍)¶
(加整頓即當設法前進以期早獲渠魁殱除餘黨斷不/致稍有遷延等語批覽之下方深切嘉憐亦何忍更加)¶
(催迫/也)分識合奬揚國威憐弗遑肯催弗已掃穴捉生想¶
近哉佇待飛牋報捷喜¶
　　山東巡撫玉德奏通省甘雨霑足禾苗暢茂情形¶
　　　詩以誌慰¶
麥収早報六分纎稍幸時甘繼被霑各府霶𩃱霏次第¶
(玉德奏濟南省城自五月十六七日得雨之後已經旬/日田禾正需雨澤兹於二十九日自子至已大雨霶𩃱)¶
<pb:KR4f0005_WYG_490-13a>¶
(入土深透並濟南東昌泰安武定兖州沂州曹州等七/府屬臨清濟寧二直𨽻州暨所屬各州縣亦均於五月)¶
(二十四五及二十八九等日先後各得雨/三四五寸及深透不等均已一律霑足)迤東節續膏¶
(去/聲)閭閻(至迤東登州萊州青州三府距省稍逺當即飛/飭查覆旋據各該府陸續報到五月二十二三)¶
(及二十八九六月初一等日先後/亦得雨三四五寸及深透不等)黍禾苖長(上/聲)尺以計¶
(現在各府州所種髙梁已長至四五尺粟穀亦長至二/三尺即東三府得雨稍遲獲此甘霖禾苖亦皆一律長)¶
(發/)六七(月/也)澤優秋可占(又稱東省此次得雨極為普遍/髙下田禾均極暢茂如六七兩)¶
(月再得應時雨澤秋禾可期/豐稔等語覽奏深為欣慰)正值山莊望霖際批章曰¶
慰更慙兼¶
<pb:KR4f0005_WYG_490-13b>¶
　　出麗正門¶
　祈雨觀稼即事有作¶
昨夏此地雨暘時口外田功勝口内今春京畿雨暘時¶
口内田功勝口外到之翼日即霑霖(前月十二日至山/荘即有㣲雨尚未)¶
(滿望次日午後復沛優膏入土四寸旱氣頓解苑中/樹姿草色亦即改觀衆人皆謂随車之雨無不歡恱)衆¶
喜帶來澤深濊樹姿草色胥發蘓鹿多育子領游快(鹿/之)¶
(育麑率待雨後口外之人皆知之山莊内多鹿/雨後見其領子以游真所謂草木鳥獸咸若也)無何荏¶
苒度居諸甫喜利農旋恐最(農家以五風十雨為時若/唯北地夏日又有三日一)¶
<pb:KR4f0005_WYG_490-14a>¶
(小旱五日一大旱之語前月十三日雨後至十八日又/得透雨旋即放晴二十日因有喜晴之作及廿六日又)¶
(雨於農功固大有禆益未免又虞其過是以二十九日/復喜晴有詩幸月朔及次日並晴朗有符農諺不謂今)¶
(已半月不但農田日殷望澤/即居民稠宻亦慮炎熱已甚)即今又復霽旬半依然望¶
澤炎歊逮親詣¶
神祠為(去/聲)民祈山雲冀行施&KR0584;霈調燮無能過自責¶
代¶
天濟物惟¶
神賴迴輿因便閱田功發苖結穂似可待或者地吏飾¶
<pb:KR4f0005_WYG_490-14b>¶
予觀(今日因親詣隄文廟田闗帝廟結城隍廟䖍心祈/禱並乗便沿  閲視  禾現已  穗甚為暢茂似)¶
(尚可待有謂地方官勤加灌溉故能若此是亦/冀慰予懐之心而予之盼切不覺日甚一日矣)未經見¶
者苶必倍靡不宗兮思雲漢心焦待¶
沛恩宥罪過午陣雨不成寸謂誠感哉滋愧大¶
　　陣雨(六月十/三日)¶
昨日不成寸(十二日辰初㣲雨至辰正一刻時作時/止申正一刻復雨惜未乆並不成寸)今¶
朝寸不成(十三日午正三刻作雨旋止申初一刻有雷/雨一陣雲勢頗覺寛廣然至申正一刻即止)¶
(亦未/及寸)謂是誠之感益惟慙愧増廣仁嶺迤西雙塔如盆¶
<pb:KR4f0005_WYG_490-15a>¶
傾持來禾黍穗與翼將尺盈(昨諭承德府慶章馳赴喀/喇河屯一帶查騐是否得)¶
(有透雨兹據覆奏一路訽之土人僉稱從廣仁嶺迤西/至喀喇河屯俱於昨十二日得雨二寸畧接土濕該府)¶
(回至雙塔山大雨如注等情兼稱髙梁穀子等項長發/極為茂盛並摘髙梁穀穂呈騐已長至尺餘其非偽飾)¶
(可/知)設云特飾觀遍野假奚呈嶺東雨膏欠閭閻炎氣蒸¶
雖聞左近霑(又據熱河道全保稱差人由二道河探至/郭果斯台一帶本日未刻得雨二三寸不)¶
(等雨勢濃厚現尚未止又探至中闗一帶昨十二日辰/刻起得雨竟日其東南僧㡌峯至正東紅石欄一帶本)¶
(日未刻亦得雨二三寸不等由紅石欄至六溝八溝一/帶查探亦於十二日得雨竟日是四處俱已霑霈惟此)¶
(間十數里之内尚未/深透不能不為慙切)獨兹澤偏輕是則誰之過腆顔五¶
<pb:KR4f0005_WYG_490-15b>¶
字賡¶
　　曉行(六月十/四日)¶
一再叩琳宇實無神不宗(晴已半月農田亟待雨澤日/昨曽詣札什倫布廟  文廟)¶
(因闗帝廟達城隍廟䖍心祈禱而昨日雨勢甚小今日/  再詣布  拉廟躬叩黙禱可謂無神不宗唯冀仰邀)¶
(霈神恵即/  優膏耳)輕輿曉行爽遍野露光濃(此時田中尚不至/旱旱則無露昨雨)¶
(雖小今晨見草間露/水甚濃為之略慰)昨雨誠可惜今山頓改容(昨日午/刻雲氣)¶
(頗厚所惜雷雨一陣並不及寸而四靣山色/濃青已覺改觀仍得優霖大霈是所盼切)仍希盈尺¶
霈塞畋宥吾農¶
<pb:KR4f0005_WYG_490-16a>¶
　　山西巡撫蔣兆奎報五六月雨暘及麥収禾黍情¶
　　　形詩以誌慰¶
麥已登場(前據蔣兆奎奏山西二麥收成統計八/分有餘其秋禾及雜糧業已佈種齊全)秋稼¶
種仲中季朔得霖頻(該省入夏後節次普霑渥澤兹又/據奏太原等九府屬㕔州縣遼州)¶
(等十直𨽻州併所屬各縣及歸綏道所屬口外各㕔先/後於五月十三至十七十九至廿八並六月初一等日)¶
(得雨自二三四寸及深透不等所有秋禾蕎麥髙梁穀/子豌豆等項得此時雨頻施無不長發暢茂糧價均稱)¶
(中平民情/極為歡忭)府州㕔(謂各/屬)以次第及三四五(謂/寸)饒深透臻¶
遍野新苖無不茂在鄽時價普稱均却知甘澤歸綏欠¶
<pb:KR4f0005_WYG_490-16b>¶
飾稔諱灾仍諭詢(昨聞歸綏道所屬各㕔得雨未能深/透已降㫖詢問該撫兹再諭令查勘)¶
(如有成灾之處務須據實奏聞加恩賑恤不可稍有諱/飾仍令將近日曽否得有透雨及現在情形速即覆奏)¶
(以慰/厪注)¶
　　詠荷二首¶
彌月臨池始詠荷赤曦照以淡婆娑水中之物亦愁旱¶
何况山田黍與禾¶
體不風流意似灰乗時三兩潄芳開譬如君子弗得志¶
豈免對之致慨哉¶
<pb:KR4f0005_WYG_490-17a>¶
　按山莊引武列水為湖植荷他處所無也荷雖水産¶
　亦須雨澤始能盛開今年至早兩旬之内雨澤雖勻¶
　塞中氣涼尚非荷時乃自前月之杪至今晴已半月¶
　未得透雨是以荷花亦遜往年荷以水中之物且然¶
　其山田望澤可知昨命此間道府在左近查探西自¶
　廣仁嶺至喀喇河屯一帶東北自二道河至郭果斯¶
　台(郭果忒䝉古語野韭也斯台乃䝉古即其地之謂/如呼魯斯台什巴爾台之類其地多産野韭因以)¶
　(為名土民訛謂之髙髙思䑓甚無義味/今改從䝉古語書之此處本䝉古地也)及中闗一帶¶
<pb:KR4f0005_WYG_490-17b>¶
　東南自僧帽峯至正東紅石欄及六溝八溝一帶各¶
　得雨二三寸不等皆已接潤惟此間十數里之内於¶
　十三日得陣雨一次惜其未乆然草間露水已多雖¶
　猶可待而較之四鄰未免抱慙至荷花仍依往年成¶
　詩二首但檐壁間厯年書已滿祗餘一幅可書之地¶
　今嵗書畢明嵗歸政後來此亦可不必再吟題矣豈¶
　塞荷竟知將為獲麟絶筆而為此耶¶
　　雨(六月十/八日)¶
<pb:KR4f0005_WYG_490-18a>¶
憶昨旬餘秒閱去嵗詩篇六月十八雨為之心撫然(半/月)¶
(前正在望雨翻閲去嵗詩本自六月十一日雨後旋晴/氣復蒸鬰急思霈雨滌炎至十八日方始得雨深恐今)¶
(嵗亦與去嵗相同但去嵗六月初七十一兩日連次有/雨若今嵗則五月廿八日晴霽後未及一旬田中已覺)¶
(乾燥而炎熱尤甚倘遲至十八日/得雨則廿日之乆當何如焦切)雖望雨而得遲乃十¶
朝延夘(今年/乙夘)恐或似寅(舊年/甲寅)何以滋山田仲夏之廿七¶
喜晴成句便誰知日復日竟致炎暵煽小雨雖屢作(昨/十)¶
(二日以晴幾半月親詣各未神廟䖍心祈請是日辰刻/時有㣲雨至申刻復雨並  成寸十三日午刻雲勢頗)¶
(厚申刻得雨一陣亦未及寸十四日申刻亦僅有小雨/直至十八日自夘至辰雨勢甚濃然亦時作時止未刻)¶
<pb:KR4f0005_WYG_490-18b>¶
(復然至戌正後濃雲四合電光閃掣雷雨大作至亥漸/止初意惟恐待至月半以後不謂日引月長竟與上年)¶
(得雨之日相符今早據地方官報稱髙處入土二寸低/處入土三寸雖未能深透而旱暵之氣頓解唯今嵗有)¶
(閏較去嵗已遲一月尚望優霖繼霈子亦未敢過/於躁急惟有䖍誠黙禱静俟    昊恩渥被耳)不成¶
分寸焉因循今十八去嵗竟符前曉晴忽落&KR0584;霶霈如¶
飛泉倐止逮卓午淅瀝灑庭邊如是斷或續銀竹密晚¶
餐傍夕遂入夜快陣傾盆懸惜弗乆即罷孤坐増憂煎¶
清晨問畺吏劚土潤氣宣髙岡二寸耳低地三寸全依¶
然未深透青苖蘇略旋豈不稍慰衷自戒焦切偏稽首¶
<pb:KR4f0005_WYG_490-19a>¶
謝¶
天佑静祈¶
賚霖䖍¶
　　立秋日作¶
毎嵗立秋必有詩厯遡五年以上止甲寅山雨正慮多¶
入夜仍霏愁不已然霏未至大傷稼其後即晴為幸耳¶
(農諺向以立秋日之雨不雨卜三秋雨多雨少唯雨而/即晴為佳厯數前五年如昨年甲寅六月内雨水甚大)¶
(自山莊至古北口沿途河水長發低窪地方田禾間有/淹浸之處幸消退甚速不至大傷至七月十二立秋日)¶
<pb:KR4f0005_WYG_490-19b>¶
(將曉得陣雨即止竟日快晴/因有止畫農謠意卜祥之句)癸丑夘霔辰即霽節臨秋¶
朔晴堪喜驕陽畏熱思滌暑又恐過甚致霖委(癸丑七/月朔日)¶
(正值立秋農家又以朔日不宜有雨幸是日夘末猶有/㣲雨入辰後即已放晴因有詩云既符立秋吉兼叶孟)¶
(朝/禎)壬子之節誠獨佳京中塞外叶一體雨而即晴農諺¶
合其繼時若嵗功美(壬子六月二十日立秋自初五日/雨後至十九日得雨略為慰望而)¶
(次日又懼雨多向晚即已放晴因有西照晴方定/五言乃誌吟之句是年京中塞外農功一律稔収)辛亥¶
之節頗符貞秋掉秋儍申農㫖所幸各省多報収不獨¶
山莊倉箱纍(辛亥立秋日早晨雨猶未止午前雨止而/雲猶未散傍晚開晴月出秋掉秋儍兩無)¶
<pb:KR4f0005_WYG_490-20a>¶
(所忌是以有農諺幸他兩無蹈庶幾萬寶慶西/成之句而是年各省報収亦俱在八九分以上)庚戌則¶
正望宜暘休咎之徵過深揣幸弗敢欣乖則愁六十年¶
來可勝紀(庚戌六月廿七日立秋自十二日雨後逾旬/未雨幸節前連朝霈&KR0584;而是日申刻旋即晴)¶
(霽因有昨晚放晴曉復霔/逮申大霽節符秋之句)何意今年竟愁旱(大率前五/年值立秋)¶
(日惟慮雨多皆以晴霽為幸而今年乃值晴逾兩旬兹/立秋日正殷望雨不能似常年之望晴而徹日無雨益)¶
(増焦急又自責焦急非/正道竟不知所云矣)民本食天益慎此稽首惟祈¶
天赦過(去/聲)靜俟¶
甘霖錫恩履¶
<pb:KR4f0005_WYG_490-20b>¶
　　兩江總督蘇凌阿山東巡撫玉德同日奏至各報¶
　　　雨水禾苖情形詩以識慰¶
齊東路近發摺遲到以下澣二十五江南界逺馳章早¶
至日不期同東撫五六兩月雨暘調梁八穀四計尺許¶
晚豆雜糧亦復霑一律茂盛青出土(玉德奏東省雖於/四月間雨澤愆期)¶
(繼於四月三十及五月内各屬先後得雨透足至六月/内又復陸續叠沛甘霖自四五寸及深透不等現自入)¶
(伏以後正禾苗含苞吐穂之時屢得及時甘雨髙粱長/至八九尺及丈餘穀子亦長至三四尺不等顆粒俱覺)¶
(飽綻晚豆雜糧亦皆出土青葱/所有糧價較上月更為平減)上下兩江澤更勤甘霖¶
<pb:KR4f0005_WYG_490-21a>¶
叠沛於溽暑禾苖結穂増與翼農民歡慶期豐覩(蘇凌/阿奏)¶
(江蘇清江浦地方於六月初一初六七等日甘霖叠沛/徹夜連朝極為優渥淮安徐州揚州江寧鎮江常州蘇)¶
(州松江太倉等府州屬均於五月二十三四二十九六/月初一初六七等日先後得雨二三寸至五六寸不等)¶
(又上江之安慶池州廬州鳯陽寧國廣徳等府州屬均/於五月二十五六二十九等日先後得雨二三四寸不)¶
(等時屆伏暑正當禾苖長發之時得此嘉澤益覺/暢茂改觀結穂含苞計日可待農民無不歡慶)一朝¶
兩省接佳音豈不西成幸萬寳(叶/)仰望山田籲¶
昊恩䖍兮怵爾方寸憮¶
　　直𨽻總督梁肯堂奏缺雨情形詩以誌過¶
<pb:KR4f0005_WYG_490-21b>¶
去年此際雨愁過(去嵗熱河此時雨已霑足乃復頻值/霪雨雖農諺喜六月連隂而未免以)¶
(過多/為慮)今嵗翻愁旱奈何塞北似兹暵絶少(向來此間雨/澤頗多是以)¶
(毎年此際多有喜晴之作似/今嵗之望雨急切實所罕見)畿南亦覺澤無多(前據梁/肯堂奏)¶
(六月初中兩旬各府州屬均已得雨惟所奏透足者無/多随又馳諭詢問兹據覆奏直𨽻五六月以來尚不缺)¶
(雨惟夏月之雨不能一律即同屬一府一州中或此已/透足而毗連之處仍殷望澤就通省情形而論正定府)¶
(屬冀州深州易州併屬雨澤尤稀現在敬謹設壇祈禱/間得陣雨惜為時不久不成分寸至大田情形雨足之)¶
(處固已結實灌漿飽滿即雨少地方或係上年積水之/區地多腴潤或濵臨河淀灌溉有資並未稍露黄萎六)¶
(月以内得有透雨/仍可同望有収)較斯勝以春膏被(大概京畿以南春/間雨水頻霑為近)¶
<pb:KR4f0005_WYG_490-22a>¶
(年所少有是以軙之此/間尚不至於望澤過甚)設更延將秋稔蹉(即此間田禾/日前令摘穂)¶
(閲視尚覺滋潤日内得有渥澤/似仍可救但亦不能再緩矣)赦過蠲租雖小補(上年/以予)¶
(在位六十年蠲免漕糧普免積欠及將新疆人犯酌量/省釋加恩不啻再三近以望雨焦急或恐此外恩施尚)¶
(有未遍復命再將發遣官犯擇其獲咎稍輕者亦予省/釋並令京城及熱河清理刑獄熱河道府煮粥賑施日)¶
(内又將承徳府及灤平縣被旱地方秋糧概予免征雖/云小補亦惟有盡予加恵之心庶幾    上蒼恩佑憫)¶
(此農民速耳/  賜甘霖)慙惟六幕失調和¶
　　䕶理河南巡撫吳璥山西巡撫蔣兆奎陜西巡撫¶
　　　秦承恩各報雨詩以誌慰¶
<pb:KR4f0005_WYG_490-22b>¶
山東已悉雨霑甘左近仍厪省有三河北河南胥澤被¶
種遲種早卜秋堪(吳璥奏豫省大河南北開封歸徳彰/徳衛輝懐慶河南南陽汝寧陳州等)¶
(府屬許州汝州陜州光州等州并所屬各於五月初三/初七至初十十三十七十九日十二十四至二十九等)¶
(日得雨二三四五寸至深透不等早/晚田禾及一切雜糧無不發生暢茂)十州六府屬均報¶
嘉&KR0584;夏膏禾普含(蔣兆奎奏山西太原平陽潞安汾州/澤州蒲州等府属遼州沁州平定忻)¶
(州代州保徳解州絳州霍州隰州等直𨽻州并所屬各/於五月十三至十七十九二十二十二至二十八並六)¶
(月初一初五至十二十九等日俱頻霑雨澤其闗外之/清水河㕔和林格爾㕔歸化城托克托城亦均於六月)¶
(内得雨二三四寸及深透不等秋禾豌豆荍麥一律長/發至朔平大同寧武各府所屬雨水亦不至短缺民情)¶
<pb:KR4f0005_WYG_490-23a>¶
(極為/安貼)最逺西秦告時若(秦承恩奏陜西自四月二十八/九暨五月十二三等日得雨後)¶
(西安延安鳯翔漢中榆林同州興安各府屬商州邠州/乾州鄜州綏徳等直𨽻州并所屬各於五月二十六至)¶
(二十八六月初五至初八等日得雨三四五寸及深透/不等秋禾長發暢茂糧價平減民情歡忭地方俱各寧)¶
(謐/)暵愁京縣獨懐慙(惟京畿左右六月内雨澤尚未霑/足披覽三省得雨情形欣慰之餘)¶
(愁懐/益切)¶
　　直𨽻總督梁肯堂報雨詩以誌愧¶
正值心殷望澤時督臣驛逓獲甘馳長河伏汛安瀾慶¶
(前據梁肯堂奏在長安城查勘永定河工程現在伏汛/已過水勢安瀾即屆秋汛仍飭工員加意巡防務保無)¶
<pb:KR4f0005_WYG_490-23b>¶
(虞等/語)緑野濃膏四寸滋(兹又奏二十六日夜間永定河/工次隂雲密布得有陣雨二十)¶
(七日辰刻復得甘雨勢甚滂沛至午刻入土已有四寸/雨尚未止並稱民氣濃厚各屬沾被之處必廣俟查報)¶
(到日再/行續奏)王土那分彼此界民天益切旰宵孜披章把筆¶
艱成句欣以為慙祇自知¶
　　雨(六月廿/九日)¶
過午日方淡(昨廿/八日)入宵雲密鋪三更霏細㸃清曉&KR0034;加¶
濡霶&KR3168;厯辰巳悠揚起槁枯¶
昊恩蘇萬彚謝罪益欽吾¶
<pb:KR4f0005_WYG_490-24a>¶
　　署福建巡撫魁倫奏早稲収成八分米糧價減詩¶
　　　以誌事¶
昨嵗漳泉被水灾糧空盜甚勢虺隤(去秋閩省漳泉一/帶猝被水灾米糧)¶
(昻貴兼之洋盜竊發當令地方大吏一面加/倍賑恤一面飭令文武員弁捕盜以靖地方)㢘知大小¶
官方弊(前據福建將軍魁倫奏閩省糧價之貴固由昨/年歉收亦由地方官吏治廢弛各縣倉穀任意)¶
(侵虧大半皆非實貯以致未糧價貴之時不能出糶以/平市價而客販米船又率被洋盜搶刼竟有盜船近在)¶
(省城十餘里之外肆行攘奪文武各官並不上𦂳捕獲/實堪痛恨各省督撫受朕委任察吏弭盜是其専責乃)¶
(總督伍拉納巡撫浦霖莅任數年並不實心察訪加意/整頓倉貯則任其虧缺洋盜則聴其刼奪吏治營伍皆)¶
<pb:KR4f0005_WYG_490-24b>¶
(不可問其何以除弊蠧而安閭閻是該二人大負朕簡/用之恩已降㫖將二人革職拏問交與長麟魁倫嚴加)¶
(審辦用/示懲創)漸至閭閻民氣摧道政齊刑不得已(近年閩省/吏治營伍)¶
(廢弛已極總由伍拉納浦霖等負恩昧良不能正已率/屬至於如此是二人之罪較之從前富勒渾雅徳更重)¶
(若仍事姑息不大加懲治將來各省效尤成何事體不/得不道政齊刑懲一儆百使各督撫及地方官等共知)¶
(警畏幸而早即敗露尚不至激成事端得以速為/整頓以飭官常即此豈非    上蒼之眷佑耶)風凋¶
俗敝實堪哀中穰稍救食艱困(兹據魁倫奏閩省上半/年米價漸貴至毎石四)¶
(五千文及八九千文不等現在早稲登場約計通省収/成分數九分者長樂等十一縣八分有餘者閩縣等二)¶
(十四縣八分者福清等二十六州縣七分有餘者南靖/一縣七分者侯官一縣合計通省早稲収成實在八分)¶
<pb:KR4f0005_WYG_490-25a>¶
(有餘内地新米既已充裕而臺灣商販到處流通民間/有榖之家亦皆出糶現在各處未價毎石自二千餘及)¶
(三千餘文不等較前實為大減/雨水亦極調勻民情甚為寧謐)南望閩疆愧滿顋¶
　　留京王大臣報雨詩以誌慰¶
畿南初報澤(日前梁肯堂在永定河防汛奏報長安城/工次於二十六日夜間得雨一陣二十七)¶
(日自辰逮午/又得雨四寸)塞北繼霑¶
恩(此間於二十八日夜半漸聞雨聲滴瀝及廿九日自/寅至已勢甚滂沛午後尚霏細㸃入土極為深透因)¶
(思此次雲勢寛廣南北既已均霑京師居中自必同邀/渥澤何以未見留京王大臣奏報甚為縣念復又馳㫖)¶
(詢/問)京奏却未至心懸不可言今晨馳驛逓優&KR0584;遍郊原¶
<pb:KR4f0005_WYG_490-25b>¶
先後時雖異(今早接到留京王大臣奏始知京師已於/廿八日午刻得雨而發報則在已刻是以)¶
(未及具奏按其得雨時刻此次之雨實由西南而來長/安城在京南京城又在熱河西南是以得雨先後次第)¶
(畧/殊)髙低稼普蕃(據奏京城於六月初七日得雨後已逾/兩旬雖節次得有㣲雨不成分寸至二)¶
(十八日午刻微雨時作時止入亥後雨勢漸宻連宵達/旦入土已有四寸餘廿九日辰刻勢尤傾注可冀透足)¶
(一切莊稼得此優霖立見長發芃茂其/隙地並可赶種荍麥農民實深歡忭)轉旋¶
天地佑乾惕旰宵敦又恐心微放夔夔敬亹存¶
　　江西巡撫陳淮奏報早稲収成九分有餘詩以誌¶
　　　慰¶
<pb:KR4f0005_WYG_490-26a>¶
江右雨暘春夏宜報來早稻穫成時幸逢一省都無歉¶
統計九分尚有竒(陳淮奏江西省春夏以來透雨頻霑/田禾滋潤現在早稻登場所有各屬)¶
(収成分數十分者寧州等十九㕔州縣九分者南昌等/六十㕔州縣通省牽算秋成實共九分有餘比户豐盈)¶
(民情甚/為歡忭)食足自當衣足矣富加應識教加之雖然此語¶
誠非易救弊補偏恒愧斯¶
　既富而教洵為治之至要然苟非其人則教未行而¶
　小民先受其害栁宗元郭槖駞傳云雖曰愛之其實¶
　害之其言不為無見夫小民足食自必足衣衣食足¶
<pb:KR4f0005_WYG_490-26b>¶
　而㢘耻生亷耻生而教化行道固然矣顧世代人心¶
　風俗譬之江河日下為吏者不以為獲利之區即以¶
　為立名之地民果䝉其教澤否耶且道之以德齊之¶
　以禮豈易言哉吏之能以身教者有幾人乎不務其¶
　實而循其名誠有如宗元所言長人者好煩其令小¶
　民輟饔飱以勞吏且不得暇何以蕃其生而安其性¶
　哉為今之治惟是補偏救弊俾小民不至迫於飢寒¶
　足矣向屢著之論識兹復為繹其義云¶
<pb:KR4f0005_WYG_490-27a>¶
　　觀瀑口號二首¶
雨前觀毎罷何曽雨後觀翻覺遜能前日&KR0034;&KR0034;溶㵝者¶
目中應笑此非朋¶
詠荷遲矣瀑尤遲(往嵗駐蹕山莊作詠荷觀瀑詩多在/六月望前今嵗以六月内雨澤愆期)¶
(荷既遜往年而瀑亦弗如是以詠荷詩尚惜其/旱而觀瀑則以廿九日得透雨之後更較遲矣)餘月飛¶
光瞥眼斯倩爾洗將愁意盡泠然者却付無知¶
　　孟秋即事¶
孟朔畏雨翼畏隂(農家以七月朔日宜晴又有不怕初/一霖只怕初二隂之語總占是月雨)¶
<pb:KR4f0005_WYG_490-27b>¶
(水調勻前月廿九日既得優霖/幸月朔連朝晴霽有協農占)兩朝怵惕籌農心幸而¶
連霽風日爽迴思夏季旱日深哉生明已踰農忌繼潤¶
盡善但莫霖似此多欲誰能副自猶知厭責庶任洗車¶
待澤仍切呪(洗車雨嵗時雜記謂七月六日荆楚嵗時/記謂七月七日杜牧之詩又云最恨明朝)¶
(洗車雨是又謂七月八日也傳說雖異然此三日/中但有雨即為應節至期果騐亦可以接潤矣)循名¶
可過多難禁¶
　　永恬居¶
厯嵗所必到今年至則新(往嵗駐山莊早來此亦必有/詩此畨駐幾兩月今日方始)¶
<pb:KR4f0005_WYG_490-28a>¶
(至/此)其間愁暘雨(自五月杪得雨後至前月廿九日始得/透雨既雨又慮其多毎年暘雨闗懐似)¶
(覺今嵗/為甚)兼以理絲綸(又以征剿楚南逆苖日盼福康安/和琳擒獲首逆吴半生等㨗音及)¶
(魁倫㕘奏閩省州縣虧空伍拉納浦霖等徇私滋弊現/已令長麟等嚴加查辦此皆非常有之事以此繾念頗)¶
(鮮遊/興)彌月鮮游興霑膏偶試巡永思恬者静此後擬書¶
麟(近日各省奏報雨暘及時収成約俱在八九分以上/即口外近已得雨霑足牽算秋収亦尚可得八分惟)¶
(冀日内速得擒獲逆首捷奏寰宇乂安盈寧普慶永協/養恬之義至明年歸政後來此壁間題詩已滿可無再)¶
(事拈/吟矣)¶
　　素尚齋戲叠癸丑韻¶
<pb:KR4f0005_WYG_490-28b>¶
丑年僂指數(上/聲)百半九猶貪(國䇿云行百里者半九十/予初願期在位六十年至)¶
(癸丑年尚餘兩年是以有數嵗近/餘二之句蓋其時尚未敢自必也)瞬眼祇如一拈鬚今¶
逮三(癸丑詩又有題檐並是三之句今轉瞬已至乙夘/成詩三首題檐已遍明嵗來游可以不湏摛句山)¶
(莊諸景大/率類此)自兹擬絶筆不厭再臨菴儻至黙然去空齋¶
笑信堪¶
　　雨(七月初/六日)¶
洗車之言三日殊(洗車雨有謂七月六日者見嵗時雜/記有謂七月七日者見荆楚嵗時記)¶
(又有謂七月八日者見杜牧之詩/今六日得雨雖為應節實欠優渥)洗車之願一心篤殊¶
<pb:KR4f0005_WYG_490-29a>¶
之孰是奚必求篤之願符則誠促廿九嘉&KR0584;雖云渥前¶
亢暘久賴澤續山齋對雨實傾盆意謂三寸普霑溽出¶
山平野大弗然劚土不過寸餘足仍恐晚種重望澤(是/日)¶
(在含青齋遇雨齋在山荘之北驟雨盆傾勢甚霶霈及/南來甚小詢之地方道府亦云東北一帶之雨約有二)¶
(三寸近處尚不及寸晚種蕎/麥雜糧尚以續霈優膏為望)把筆欲言心復恧¶
　　創得齋¶
晝漏午方中山蹊近可通今年原創得(往年駐山莊覺/雨易得今夏以)¶
(望雨日久殊少意興亦未來此幸前月廿九已得優霖/昨初六日又獲應節陣雨今日至此樹姿草色倍加緑)¶
<pb:KR4f0005_WYG_490-29b>¶
(潤恍與齋/名相副)昔號豈徒空坡草却増緑巖楓尚待紅向來¶
憂慰趣颯爾付秋風¶
　　㫋檀林¶
創得過東嶺㫋檀例憩諸陳言弗屢屢(自創得齋至此/處東西升降之)¶
(故向年題詠言之/屢屢兹不復綴)浄界祇如如有樹皆香體無峯不畫¶
初笑予片時去暖席竟成虚¶
　　處暑日作(七月初/九日)¶
剛欣朔翼農占好(月朔及初二日農占宜晴於七月為/尤騐幸前月廿九日雨後交七月朔)¶
<pb:KR4f0005_WYG_490-30a>¶
(竟獲連/朝晴霽)又惜莭前雨陣微(前廿九之雨不為不優惟六/月内十八雖得陣雨一次未)¶
(為霑足而晴日較多是以此時仍希續霈方可接潤昨/初六之雨東北一帶尚覺稍優及至左近僅可應節惜)¶
(不成/寸)日引月長覺需澤(此時秋禾情形詢之地方道府/及農民大概牽算可得八分再)¶
(得甘澤顆粒當益飽綻乃自初六至今又/隔五朝惟慮日引月長盼望彌加殷切)宵衣旰食總¶
成非今朝暑處(上/聲)明伏盡(初一日庚戌入末伏明日已/未伏盡可以不致炎熱但祝)¶
(晴雨應時不至/有妨秋穫為幸)䖍祝時和秋令微每閲昨編較兹景範¶
憂無刻與心違(上年秋雨過多幸口外山田易消尚稱/有収然檢閲詩本毎多盼晴之作今嵗)¶
(又虞雨少日内即得優/霑中懐庶可稍釋耳)¶
<pb:KR4f0005_WYG_490-30b>¶
　　陣雨六韻(七月十/二日)¶
洗車徒應節(昨初六日雨亦名洗車固已應節惜其不/久即止詎意今日之雨雖然自辰至未疾)¶
(徐相間時作時止/總又不過寸許)倬漢又成空滿擬繼膏霈何期盼澤¶
窮&KR0034;&KR0034;纔片刻荏苒竟消風乾土剛及寸晚田那救叢¶
山西尚雲黒舂下變霞紅落莫終朝望拈豪祇鬱忡¶
　　甫田曉秋¶
梵宇詣祈雨甫田厯曉秋(甫田叢樾在苑湖北岸為一/  皇祖所定三十六景之)¶
(額懸萬樹園亭中乃皇祖皇祖御筆也其地曠如翳如/飛走充盈昔年        於此閲習歩圍故有取於甫)¶
<pb:KR4f0005_WYG_490-31a>¶
(田之義今日往普寧寺/拈香出恵廸吉門經此)再三寧避凟沆瀣却看稠(沿路/見草)¶
(間露水甚稠不似未雨之前想田禾亦尚滋潤/不至渇於待澤惟盼一二日内再得優霖為幸)潤草應¶
潤稼曰欣益曰愁西南雲屢佈赦過庶霑優¶
　¶
　¶
　¶
　¶
　¶
<pb:KR4f0005_WYG_490-31b>¶
　¶
　¶
　¶
　¶
　¶
　¶
　¶
御製詩五集巻九十九¶
