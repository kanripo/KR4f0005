# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.906557
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷四十三 
<pb:KR4f0005_WYG_101-1a>¶
欽定四庫全書¶
御製詩二集巻四十三¶
　古今體九十八首(癸酉六/)¶
　　中元夕即景¶
載月新秋夜漾船𨚗如今夜最初圓碧霄無際雲輕歛¶
太液有波星倒懸露掌三危貯天酒湖心萬朶撒金蓮¶
無邊風物供吟眺誰解閒叅法喜筵¶
　　望瀛洲亭子¶
<pb:KR4f0005_WYG_101-1b>¶
驟雨過河源碧天爽氣來落景照東宇赤城赩崔嵬非¶
煙亦非雲如樓復如臺虹橋若可躡佺羨相追陪亭子¶
琳池西望瀛名久哉今朝乃領要儼然見蓬萊可望不¶
可即勞者非仙才¶
　　題張宗蒼畫¶
長松如翠雲飛瀑如白雪箕踞共談元人境兩清絶語¶
雖不可聞應是還丹訣¶
　　待月(七月十/九日)¶
<pb:KR4f0005_WYG_101-2a>¶
過望月應遲臨秋天似洗攬景復乘涼停舟聊徙倚已¶
欣暝煙蒼猶帶嶺霞紫星辰上下涵燦爛波紋裏東林¶
忽辨色一縷金絲委絲䋲䋲而縆眉葉形迤邐吴鈎更¶
半鏡晶明露全體須臾出樹杪朗照山河綺其他難為¶
光熠燿何足擬入秋厯厯看三五踰四矣今夕騐片刻¶
萬狀幻無比待之乃覺遲對之翻憐駛寄言玩愒人害¶
不視乎此¶
　　玉泉山雜詠十六首¶
<pb:KR4f0005_WYG_101-2b>¶
　　玉泉山盖靈境也雖亭臺㸃綴時有晦明而山水¶
　　吐納嵐靄朝暮與造物相終始故一時之㑹前後¶
　　逈異一歩之移方向頓殊吾安能以十六景槩之¶
　　即景雜詠復成十六首¶
　　　清音齋¶
數竿竹是湘靈瑟一派泉真流水琴淨洗聞塵澄耳觀¶
不知何處覓清音¶
　　　華滋館¶
<pb:KR4f0005_WYG_101-3a>¶
竹素園中翰墨筵優游良覺沃心田偶來便爾忘歸去¶
滿目生機總靜妍¶
　　　冠峰亭¶
危亭四柱據層峰擕得峰雲一袖濃恰似梵天花雨裏¶
珠宮每冠玉芙蓉¶
　　　觀音洞¶
何處飛來此落伽黙然不更轉三車設云義諦無餘轉¶
者箇非忘見轉差¶
<pb:KR4f0005_WYG_101-3b>¶
　　　賞遇樓¶
於此賞心遇每多春風秋月周巖阿十年前題綠壁字¶
一彈指頃纔㡬何¶
　　　飛雲㟪¶
豐隆技癢不可止形其竒峰色其綺借問長繩繋得無¶
小試為之旋飛起¶
　　　試墨泉¶
行雲流水定何踪試筆欣當五合逢慙愧㑹稽王内史¶
<pb:KR4f0005_WYG_101-4a>¶
至今猶說墨雲濃¶
　　　分鑑曲¶
曲徑沿堤兩鑑分雲容嵐態總堪欣恰如一月千江印¶
全體徒勞擬議紛¶
　　　冩琴廊¶
曲折迴廊致有情檻依㵼玉靜中鳴靈巖若復相衡量¶
響屧還嫌太艶生¶
　　　延緑㕔¶
<pb:KR4f0005_WYG_101-4b>¶
㳫嶂威紆列繡屏每當過雨便來青畫家欲擬真粉本¶
嵐靄何曾有定形¶
　　　犁雲亭¶
綠甸髙低繪麥禾犁雲鋤雨較如何一年最是闗心處¶
憂為茲多樂亦多¶
　　　羅漢洞¶
何年駐錫應真羣坐席霏微花雨芬試問維摩著也未¶
辨才到此竟難分¶
<pb:KR4f0005_WYG_101-5a>¶
　　　如如室¶
金剛如者都稱六梵帙原來更有三(金剛經四句偈乃/鳩摩羅什譯本其)¶
(他譯及西竺梵/文皆作九如)三亦非多六非欠本無一物箇中函¶
　　　層明宇¶
絶頂平凌下視雲水村山郭望中分以斯朗照通為政¶
何慮人情物理紛¶
　　　迸珠泉¶
青蒲㦸㦸石磷磷錯落傾來萬斛珍最是松風蘿月下¶
<pb:KR4f0005_WYG_101-5b>¶
夜深仿彿見鮫人¶
　　　心逺閣¶
山中樹古不妨蒼閣裏夏深還覺涼寥天大野何空濶¶
襟袖之間意與長¶
　　玉泉山西¶
秋來尚未陟香山清蹕聊乘一日閒縱是畫屏常在目¶
不如佳處自躋攀¶
玉泉小憩路由西禾黍一溝秀欲齊銅雀喧鳴兆已好¶
<pb:KR4f0005_WYG_101-6a>¶
教防蹂躙紫騮蹄¶
早田晚田一律佳曰暘曰雨近真諧半年飽識厪農苦¶
今日方㸔略慰懷¶
午熱欣縁催榖熟蒸為雨亦潤畦蔬慰餘翻自生憂惕¶
時若毋忘待澤初¶
　　秋日香山¶
巖扉林隖小徘徊幾縷雲閒碧宇開清興不期因地逈¶
好山端合入秋來汲泉磯畔魚知樂試墨松邊鶴喜陪¶
<pb:KR4f0005_WYG_101-6b>¶
最愛虚牎延野綠西成近矣望悠哉¶
　　靜室¶
摶壁上層椒心與碧虚廣颯然山風來吹我襟懷爽靜¶
室纔數楹俯臨含萬象敢辭幾務勞偶結煙霞想¶
　　碧雲寺¶
不闗禮佛不叅僧為愛秋來嵐翠凝坐我虛軒縱遥目¶
碧天如洗正空澂¶
　　試泉悦性山房¶
<pb:KR4f0005_WYG_101-7a>¶
徳水堪方性澄渟見本初每來試汲綆便以擬澆書五¶
字片時就千峰一牖虛松門章奏鮮適可恱幾餘¶
　　早桂¶
山中早桂芳繠繠綴枝黄羞逐繁華艶愛饒清淨香潤¶
惟承露潔放為趂晨涼(桂花性喜涼遇/熱反開遲也)真是臯塗品人¶
間得未甞¶
　　逰寳珠香界諸勝即景得二十韻¶
當秋山色淨趂曉夜涼舒玉魄依河澹金曦出海徐雲¶
<pb:KR4f0005_WYG_101-7b>¶
莊發䍐罼嶺路邁﨑㠊蘿露霏煙細松風韻籟踈寺低¶
臨法海峰背指蟾蜍蟲響聞荒坂鷄鳴見逺墟據髙懸¶
照普得要觸懷虛厯厯非紆彼摐摐盡起予招提看宛¶
宛調御坐如如又是經年别真成方外居遵蹊再攀陟¶
摶壁且趑趄隨歩來新㑹尋思忘舊於琴書原好在軒¶
榭試慿諸詎慕逺公社誰停元度車梵香空色相真界¶
靜鐘魚便以傳餐罷因之廻蹕初林颸鳴轡勒澗瀑濺¶
衣袽大野欣多稼西成近可書三時望匪易一意略為¶
<pb:KR4f0005_WYG_101-8a>¶
紓景惜粗踈過詩題攬結餘¶
　　處暑日二首¶
秋入已半月暑退逮斯晨午來婪熱劇清暉懸碧旻譬¶
彼春後寒又如老健人寧復厭煩歊惟益覺逡巡況乃¶
利田功催熟萬寳均樹杪動微風颯然爽頓新¶
半夏愁望雨雨足且及時早禾並晚榖髙田復下陂均¶
轉歉為豐非予意所期方當慶逢年吾民庶免饑閩中¶
報夏旱淮下漲南涯嗟嗟惸獨哀何由拯墊危丁寧命¶
<pb:KR4f0005_WYG_101-8b>¶
撫恤不待成灾題喜近而忽逺淺衷吾不為¶
　　詠玉韘¶
牙角徒傳古璆琳復見茲虛中離象卦圎外月盈規詎¶
止佩環用兼成弓矢資誰能連命中差不愧瓌竒¶
　　張宗蒼松隂水閣圗¶
身披松下風心印波中月纎塵何處著縁在水精闕¶
　　昆明湖上作¶
朝隮靉靅含輕雨秋光湖上夫幾許恰因幾暇一憑臨¶
<pb:KR4f0005_WYG_101-9a>¶
不是金風將玉宇雲容波態連蒼茫泠然衣袂生微涼¶
蟲聲益壯訴不歇蓮花欲老呈餘芳金官似重惜寥廓¶
别開颯景為溟漠牙檣錦䌫漫迴翔湖上䟽軒興所託¶
玻瓈忩朗無纎埃宣毫江硯供清陪香界寺山如畫意¶
我昨適從箇裏來¶
　　玼瓐¶
　　紫玉曰玼碧玉曰瓐此玉内碧而外紫故名之曰¶
　　玼瓐而系以詩¶
<pb:KR4f0005_WYG_101-9b>¶
未辨于闐貢居然荆國倫藴中碧水澹彰外紫雲斌一¶
握光騰室三璑采暎旻不藏我何有永佩此堪珍¶
　　鳯凰墩對雨¶
雨來西山西涼送北牎北佳矣妙煙容時哉識秋徳珠¶
璣有餘光綺縠無定色既以利稼穡因之恱遊陟湖心¶
敞髙樓娱睎停半刻¶
　　舟過萬夀寺¶
經筵禮近事還宫雨棹煙篷一水通時若邇來消息好¶
<pb:KR4f0005_WYG_101-10a>¶
稍酬渇望敢言豐¶
堤畔精藍古樹稠今朝雨裏慢維舟溟濛雅似梁谿路¶
畵裏詩中記往遊¶
露蟲聲裏岸旋移煙意秋聲又一時門外僧人合掌跪¶
企予臨幸者何為¶
　　樂善園六韻¶
路便一舟通教停憩沼宮新聲聞蟋蟀秋色在梧桐細¶
雨霏還止衰荷白間紅憑軒欣颯景開牖受西風鑒古¶
<pb:KR4f0005_WYG_101-10b>¶
心常惕忘機境亦融名園纔兩字萬理藴無窮¶
　　重華宮書室疉舊作韻¶
芸籍依然此緹帷偶來小坐惜流曦知行未逮玉無玷¶
俯仰幾何鬢有絲兩字聖狂銘切凛千秋治亂鏡明披¶
徘徊擬欲賡前詠落茟都成自愧時¶
　　松獅¶
濶顙獰獰雙目深居然厎貢致西琛茸毛猛欲降羣獸¶
鉤爪森還列五鍼鸞鳯騰拏有仙骨狡猊剪拂具禪心¶
<pb:KR4f0005_WYG_101-11a>¶
花前不用金䋲掣仿彿摶毬戱故林¶
　　賦得太液秋風¶
太液漾華舟金&KR1195;爽氣流風來閶闔表景助鳯麟洲縠¶
影明漪日蘋颸颯度秋蓼花剛爛爛蘆穂早浮浮隔岸¶
聽銅雀乘波玩玉鷗心縁劭農慰題任觸懷投¶
　　秋日瀛臺即景¶
髙秋霽景暢登臨山色湖光効靜深遐想貞觀留治蹟¶
也教泉石一娱心¶
<pb:KR4f0005_WYG_101-11b>¶
金碧樓臺學嶠壺假山松檜綠隂扶涵元殿裏天香放¶
勝賞明㸔畫作圗(丙寅秋於此錫讌王公及廷/臣賦詩聨句為圗張於壁間)¶
豐澤當春憶演犁黄雲今幸黍禾齊艱辛稼穡三時望¶
曽未胼胝共兆黎¶
太液波澄鏡影空蘭舟沿泛韻秋風尋常想像稱佳話¶
𨚗似當前體認工¶
瓊島峯巒翠岌峩浮圗尊勝漾明波誰教日下傳春景¶
可識秋光不譲多¶
<pb:KR4f0005_WYG_101-12a>¶
　　經筵即事¶
清暉玉宇寛廣殿集衣冠要欲分隂惜寧同舊例㸔繹¶
思還戒頌切已率知難兩論雖言概(毎進講經書輒各/製論發明之是日)¶
(講論語視其所以一章易/君子體仁足以長人一句)吾斯意未安¶
　　沈周聽蝉圗即用其韻¶
蜩聲最喜玉琴然閉户踈籬月様圎欹枕北牎真傲世¶
客來何足訝貂蝉¶
　　文徴明秋巖聼瀑圖¶
<pb:KR4f0005_WYG_101-12b>¶
晶箔不遮山色螺屏欲逗雲容葉態將踈還宻秋光似¶
澹而濃髙人隔崖小坐伊誰䇿杖過從可許平分幽韻¶
青蓮日照罏峰¶
　　釋奠¶
　先師孔子¶
髙居詎恃九重尊丁祭親承率駿奔山海從來欽出類¶
宫墻何有得其門樂音六奏非鐘鼓禮器千年復簋罇¶
經席昨臨今釋奠躬行未逮敢他論¶
<pb:KR4f0005_WYG_101-13a>¶
　　黒白馬¶
黒簇烏雲白雪皚昻藏峙立信龍媒大宛致貢尋常事¶
漢武𨚗稱天馬徠¶
　　雨¶
髙暴秋陽數日餘朝來嘉霔又堪書宜暘已慶兼宜雨¶
不疾剛欣復不徐微冷頓教襲襟袖潤膏端喜利蕎蔬¶
西成近矣心方慰遥憶江南更惕予(時屆西成各省多/稱豐稔惟江南髙)¶
(寳下㳺水灾特重因亟/命賑䘏有年難遘如此)¶
<pb:KR4f0005_WYG_101-13b>¶
　　下河歎¶
下河十嵗九被澇今年洪水乃異常五壩平分勢未殺¶
髙堰一綫危騎墻寳應髙郵受水地通運一望成汪洋¶
車邏䟽洩漲莫禦河臣束手無良方秋風西北勢復暴¶
遂致衝潰田禾傷哀哉吾民罹昬墊麥収何救西成荒¶
(撫臣奏云今嵗麥収較稔/故遇灾而市糶未涌故云)截漕出帑敕大吏無遺寧濫¶
丁寧詳百千無過救十一何如多稼歌豐穣舊聞河徙¶
奪淮地自茲水患恒南方復古去患言豈易惄焉南望¶
<pb:KR4f0005_WYG_101-14a>¶
心徬徨¶
　　知時草¶
　　西洋有草名僧息底斡譯漢音為知時也其貢使¶
　　擕種以至厯夏秋而榮在京西洋諸臣因以進焉¶
　　以手撫之則眠踰刻而起花葉皆然其起眠之候¶
　　在午前為時五分午後為時十分輙以成詩用偹¶
　　羣芳一種¶
懿此青青草迢遥貢㤗西知時自眠起應手作昻低似¶
<pb:KR4f0005_WYG_101-14b>¶
菊黄花韡如椶緑葉萋詎惟工揣合殊不觧端倪始謂¶
萐蒲誕今㸔靈珀齊(内府藏琥珀中有小草莖葉花蕚/隨冬夏二至以漸榮枯謂之靈珀)¶
逺珍非所寳異卉亦堪題¶
　　髙克恭青山半晴雨長巻歌¶
我曾輕舟直剪錢江水因之越山秀色㸔迤邐㑹稽茂¶
林脩竹果無雙懷哉若耶溪畔雲門寺(叶/)杜翁青鞵布¶
襪真清豪史公厯窮五嶽為雄遨要當讀書破萬巻此¶
風千載之下何寥寥尚書落筆不可當吏隠喜得居錢¶
<pb:KR4f0005_WYG_101-15a>¶
塘酒壺詩册日左右大塊變態呈方方朝雲黯淡入牕¶
户暮雨淅灑過河梁雨晴雲散逺山出忽㸔鴉背翻斜¶
陽隔岸師法參無盡雲林識語存其詳糢糊二米此頗¶
變亦如富春濃冶畧殊煙雨之瀟湘諸公手眼各出長¶
前後倡和多佳章江山本是舊遊厯對之頓忘孰幻常¶
　　泛月¶
秋月無不宜最宜中秋月乃多值塞上林隙延蟾窟今¶
秋御園度時節不可忽生魄光欲流澄池波更活試泛¶
<pb:KR4f0005_WYG_101-15b>¶
木蘭舟真在水精闕岸蟲聲正繁盆桂香偏馞廣寒乍¶
飛來倚吟逸興勃¶
　　秋日漪瀾堂¶
雁塔凌青漢鸞堂枕碧濤色聲歸靜域草木盡仙曹練¶
影牕前飲虹光堤外韜微風㸔太液真覺九秋髙¶
　　聞蘇州得雨誌慰¶
江浙春収今嵗佳米價平為近年少因思無灾而截漕¶
去嵗特行法良好繼聞夏杪頗待澤南望心憂惄如𢷬¶
<pb:KR4f0005_WYG_101-16a>¶
優霑晚稻可卜収此音真吉因紓抱下河潰澇灾已成¶
一江之隔何龍昴孰非吾民忍異視所幸救半事易了¶
飄摇風雨孑遺黎安能比户歌温飽¶
　　偶讀杜甫遊何將軍山林詩因題¶
從來治道戒恬嬉百爾殊途職各司稚子總能文尚可¶
將軍不好武非宜¶
　　中秋帖子詞六疊舊作原韻(有序/)¶
　　瓊樓玉宇天上良霄碧漢銀蟾人間勝賞頻年塞¶
<pb:KR4f0005_WYG_101-16b>¶
　　上對皓魄於幔城昨嵗山莊挹清輝於芝逕月當¶
　　中而正滿景隨地以堪吟惟時鳯闕雲開迓蓬萊¶
　　之紫氣昆池波灔攬太液之秋風況復彩煥蘂珠¶
　　奎部之六星並朗香霏金粟繡塍之萬寳同登瞬¶
　　息流光少延俄已六載㑹心佳節可孤負於今宵¶
　　詩續四章韻經六疊賡來翰苑不誇水調之歌傳¶
　　示藝林欲陋霓裳之曲¶
宫月虛教六載閒今宵慶賞不宜刪扇鸞依舊開青瑣¶
<pb:KR4f0005_WYG_101-17a>¶
輪䨲分明上假山¶
夜夜東瞻壁宿光瑶階恰好發天香今年秋榜應多吉¶
輝暎文昌六戴匡¶
一畝堪稱地水師影娥𨚗可不賡詩玉蟾此夜真端正¶
秋色皇州太液池¶
何須結綵學髙樓甲乙評量沈宋秋獨共詞臣作清賞¶
六畨賡唱數從頭¶
　　藻鑑堂¶
<pb:KR4f0005_WYG_101-17b>¶
碧水周堂中有池廊圍一畝湛華滋來當潭潦欲収際¶
懸值秋蟾方滿時恰喜開匳光上下每因摛藻興淋漓¶
虚明萬物歸澄照翰墨香中得靜怡¶
　　張宗蒼畫杜甫詩意歌(返照入江翻石壁歸/雲擁樹失山村之句)¶
我曾一舸渡揚子浩浩大江雄莫比誰解源從天上來¶
但流地中九萬里瞿唐三峽雖未到於杜甫詩今見此¶
當其中律鬼神驚抉造化竒細摹擬山村忽失樹歸雲¶
石壁欲翻入霞綺此景有自開闢初拈出方知絶妙理¶
<pb:KR4f0005_WYG_101-18a>¶
江邊留滯茒堂貧樂在千秋無悶矣近日宗蒼亦畫史¶
能得詩意斯人耳雲乎江乎磅礴間今兮古兮精神裏¶
　　水精子¶
老氷化石為水精向聞未信今分明崑崙鬱夷誰則到¶
要當凝質資地靈勅使吉林便因致江潭云復多縱横¶
土人瓦礫視不寳𨚗知樸斲為罍缾抱朴語云成百和¶
紀載失實安足憑¶
　　中秋即事¶
<pb:KR4f0005_WYG_101-18b>¶
細雨終朝踈或繁晚來開霽碧雲鶱王僉真有獨工句¶
謝客曾無太失言㸃綴大千増逸趣光明全體露新痕¶
最憐萬古歌吟夕珍重姮娥此意存¶
　　中秋夜再成三首¶
夕陽開霽疊魚鱗入夜全晴朗一輪自是大千同見此¶
當前㑹者越精神¶
初思謝客言猶善究覺王家義獨寛不信今宵風月下¶
請君舉首一廻㸔(反前首/詩意)¶
<pb:KR4f0005_WYG_101-19a>¶
雕𤓰繪餅麗皇京霽後都欣特地明來日玉輪從度節¶
行宫曠望景猶清¶
　　秋蒐木蘭啟蹕之作¶
秋是較蒐天平明啟翠㫋¶
東朝常奉豫武烈每繩¶
先背歛西山霧遥澄北嶺煙沿途㸔寳穡興㑹益軒然¶
　　石槽行宮對月再疊舊韻¶
桂輪昨夜十分妍翼魄偏欣更靜娟野景恰逢將望夕¶
<pb:KR4f0005_WYG_101-19b>¶
(是月十/七日望)清光肯負廣寒天已看妙鬘全収翳欲囑飛娥¶
永駐圓佳節團圞纔過了地廬料是總遲眠¶
　　八月十七日宻雲縣行宫再疊前韻¶
樓雲璧月鬬清妍别館臯塗依舊娟照徹大千華藏海¶
近來尺五塞垣天善推和仲能留節惜景纎阿似閏圎¶
遮莫金吾行漏下中秋兩度且停眠¶
　　即事¶
曉寒一谷欲添衣午熱行宫羽扇揮近塞暄涼渾不定¶
<pb:KR4f0005_WYG_101-20a>¶
與時作止在知幾霜遲頗喜待蕎熟露重兼資沃菜肥¶
雖是年年秋獮路省農每為駐驂騑¶
　　九松山¶
路轉峯廽巖谷清蒼松無數倚崢嶸恰如千古香山寺¶
知者誰傳九老名¶
　　命䇿楞劉統勲詳勘下河灾䘏事據奏較乾隆七¶
　　　年水灾為輕既用稍慰並詩言志¶
下河聞遜七年灾南望中心少慰哉既慰翻因生怵惕¶
<pb:KR4f0005_WYG_101-20b>¶
得毋諱飾自茲開¶
　　長城草¶
離離長城草晞露霏秋煙其下咽語蟲雲中奏管絃埤¶
堄久圮毁蔓葉相牽連白骨纒荒根舉昔死守邊可知¶
牢守日應是已失年¶
　　雨¶
秋暖蒸為雨霏空勢渺茫盡湔婪尾熱忽送打頭涼圃¶
老欣畦潤征夫怨路長人情評度處難得兩全方¶
<pb:KR4f0005_WYG_101-21a>¶
　　四川總督黄廷桂奏蜀省嵗豐榖賤因命轉粟二¶
　　　十萬石賑淮揚被水州縣詩以紀之¶
全蜀欣逢年教開移粟船不因讀漢詔拯溺自應然(水/潦)¶
(移於江南朕懼其饑寒不活方下巴蜀/之粟致之江陵見漢武帝元鼎二年詔)¶
　　灤陽别墅¶
澄澈寒潭潦已収又來巖館坐清秋人家煙見翠微裏¶
天宇晴開碧嶂頭新景髙空明似畫舊題嵗月迅如流¶
也知詩句多何益翰墨因心㑹輒留¶
<pb:KR4f0005_WYG_101-21b>¶
　　小金山¶
灤江固覺非揚子試問金山是異同兩水㑹歸溟海後¶
根源總在大圎中¶
　　雙塔山¶
雙峯聳翠肖浮圗鹿苑當年了不殊入影東西照灤水¶
挿雲南北擬明湖¶
　　駐蹕避暑山莊作¶
山館延縁駐翠旌每來偏值素秋清宜人山色看無厭¶
<pb:KR4f0005_WYG_101-22a>¶
入畫溪聲聼有情間染丹楓出緑樹全教蛩語代蟬鳴¶
今年鹿信虞遲却兩日權停便擬行¶
　　嘉樹軒¶
搆軒就嘉樹樹已百年餘蔚然軒亦古秀䕃籠庭除既¶
因悟所託寧云懷厥居牕户碧紗圓常延月入虚¶
　　不二圗¶
維摩黙然處文殊曰善哉是真入不二不語義已該擬¶
向黙然㑹捉影徒成乖云何儼作圗聲聞笑咍咍¶
<pb:KR4f0005_WYG_101-22b>¶
　　雨¶
臨秋清暇好作雨塞山靈著樹湔紅緑霏空幻色形適¶
當停蹕際便可倚牕聼兩兩沙禽度衝煙落逺汀¶
　　聼瀑¶
瀑聲常認雨雨裏瀑偏竒纔識空摹擬不如真者宜¶
煙絲及珠㸃離竒互上下寄語倪黄流此景若為冩¶
　　永恬居¶
山不厭其深屋豈期其華巖居非雕繪疊樹相周遮恱¶
<pb:KR4f0005_WYG_101-23a>¶
性適因靜㑹心奚必遐命筆戒綺言澹泊以為嘉¶
　　題澄觀齋¶
過水尋幽徑依巖搆逈齋常教鶴守户時下鹿書牌翰¶
墨香為侣琴尊靜者諧澄懷觀道妙益覺此間佳¶
　　八月廿三日作¶
恨以終身誌推遷倐復臨有懷¶
雲日杳無𨚗嵗時深黙處山莊寂閒聼簷雨斟重欽瞻¶
顧命益凛繼䋲心¶
<pb:KR4f0005_WYG_101-23b>¶
　　駐蹕¶
細雨朝仍灑宣傳清蹕留亦因戀佳境何必急鳴騶卓¶
午旋開霽乘涼暢盛遊山靈真解事著我恣吟秋¶
　　尋題¶
尋題得句旋移境乘興為書不擇牋若問山莊殊勝處¶
逢源左右總超然¶
　　聽瀑¶
謂當雨裏無過矣可識晴來更恰然白界翠屛迂緩畫¶
<pb:KR4f0005_WYG_101-24a>¶
律和聲瑟沅湘絃秋心宛在水精域煙色遥開玉塞天¶
今日始知謫仙句妙因霽後對前川¶
　　宿雲簷¶
冩楹纔見一絲鋪近巘遥巒乍有無五里張公真小矣¶
千年米老尚存乎衣衫常慮霑霉潤歩武偏教繞徑紆¶
何必虞臣進歌頌山莊攬結作清娱¶
　¶
　¶
<pb:KR4f0005_WYG_101-24b>¶
　¶
　¶
　¶
　¶
　¶
　¶
　¶
御製詩二集巻四十三¶
