# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:18.474725
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷九十二
<pb:KR4f0005_WYG_371-1a>¶
欽定四庫全書¶
御製詩四集巻九十二¶
　古今體九十七首(壬寅八/)¶
　　出麗正門乗馬沿隄閲稼之作¶
山荘駐踰月屢出率肩輿是或隣乎逸寜不心負初今¶
朝欲閲稼風日良清舒吉驄試躬御沿隄按轡徐暴漲¶
倏流過萬家安閻閭既觀河左右多稼助長如翼翼已¶
結穂庶可期滿車先是為望霖勤祈原未虚登秋期逺¶
<pb:KR4f0005_WYG_371-1b>¶
哉殷念敢懈諸¶
　　上駟(院名司/御馬)¶
上駟有執司殷勤調御馬卿郎分等級僕役亦弗寡天¶
閑數甚多本自殊髙下御馬為最髙尊上禮固也愛之¶
異羣駑盡心䕶珍若(叶/)細秣與生芻勤飼無時舍雖未¶
至筐蜃僕縁實於夏却非掩不意馬喜弗驚訝(叶/)然而¶
習之安過猶弗及惹鞍轡值施乘(平/聲)誰為蠅拂把偶過¶
市以行蚊蠅紛至且他馬故如常(謂扈蹕衆人之馬習/以為常不避蚊蠅也)¶
<pb:KR4f0005_WYG_371-2a>¶
御馬難禁者未免或扺突騎熟原安雅笑而謂上駟此¶
愛可弗假(謂愛/馬也)即事格物理語異荘生冩¶
　按荘子人間世篇云愛馬者以筐盛矢以蜄盛溺適¶
　有蚉䖟僕縁而拊之不時則缺銜毁首碎胸者葢言¶
　蚉䖟&KR0008;馬僕御因而拊之不時也刻本注音僕為普¶
　木反為撲向秀注云僕僕然蚉䖟縁馬稠概之貎又¶
　引崔譔云音如字訓僕云僕御是古本有僕御之説¶
　夫掌馬之官曰太僕御車者亦曰僕音訓甚明縁即¶
<pb:KR4f0005_WYG_371-2b>¶
　因也若如向注僕僕然不特文義支離且拊者屬之何¶
　人葢因刻本以蚉䖟僕縁讀㫁是以強為牽附若韻府¶
　因讀為撲竟直書為撲縁則又訛以傳訛矣今以適¶
　有蚉䖟為㫁句讀則下文僕縁而拊之不時句訓解¶
　了然因詠上駟詩憶及此語郵致内府所藏宋本荘¶
　子詳加核正有此兩説而崔説所云僕御義較明晰¶
　實為先得我心因命改正&KR3608;府本並附識於此¶
　　陜甘總督李侍堯奏報麥收雨水情形詩以誌慰¶
<pb:KR4f0005_WYG_371-3a>¶
地瘠户貧甘省信連稱荒旱却非誠率圖因賑官為弊¶
徒使向隅民受名(甘省地瘠民貧乃向年官吏竟藉報/灾賑濟為名折收監粮其實上下通)¶
(同侵冒分肥小/民未霑實恵)去嵗秋成已過半今年時澤更如情(上/年)¶
(甘省於春夏間屢經得雨秋成頗稔今據李侍堯奏報/通省各屬於本年四五月間陸續得雨深透其地氣較)¶
(暖之處二麥稞豆均已揚花結實並有收穫者即收成/稍晚處所麥豆亦經吐穂含花禾苗滋長民情愉悦等)¶
(語/)驅除惡吏施實恵感名¶
天和福萬氓¶
　　熱¶
<pb:KR4f0005_WYG_371-3b>¶
快晴將逮旬朱明勢騰暑興州人烟輳熱亦較前鼓山¶
荘林木佳原有風凉所却慮扈來人豈盡得廣宇大田¶
縱芃長(上/聲)曝曦葉微俯以此雖自爽念衆為之憮巖雲¶
傍午濃時行庶霈雨¶
　　雨(六月二/十七日)¶
岡坂甫覺乾炎蒸近頗遽常年望晴際轉為望雨處四¶
山蔚垂雲倏忽飛嘉&KR0584;傾倒復悠揚瀰漫亟布濩須臾¶
簷瓦間紛落如瀑布既以湔溽暑亦更利農務旋霽颯¶
<pb:KR4f0005_WYG_371-4a>¶
爽涼兩得欣一遇¶
　　巢翠亭¶
雨濯林枝萬翠交良禽棲木穏而巢虚亭却似不相譲¶
無意其中有意包¶
　　賦得清溪逺流疊去嵗韻¶
今嵗塞中旱初來水惜無月之上澣逮(自六月初四日/十三十五等日)¶
(連得透雨後溪水増長/毎隔數日時有陣雨)雨矣繼霑乎林木菁葱遍山谿¶
高下濡兹臨為一豫衆壑㸔羣輸流則鏡斯異清仍玉¶
<pb:KR4f0005_WYG_371-4b>¶
不殊詞臣原扈蹕為我作新圖(命董誥/為圖)¶
　　含粹齋¶
奎文兩字耀千春善易不言易實真試㸔山清與水秀¶
誰何不是粹而純¶
　　立秋日作(六月二/十九日)¶
立秋無雨恐雨短雨而無止虞雨多短為不及多為過¶
與其過寜不及嘉(叶/)秋愁雨多弗愁短今年况值三白¶
科(俗稱九宫三白落地多雨/是年七月值三白在下)夏行霶霈已霑足時暘實¶
<pb:KR4f0005_WYG_371-5a>¶
幸宜黍禾朝来白藏正入律金風皜日輝巖阿恊時惟¶
是慰為惕七言聊當占農歌¶
　　題秋澄齋¶
昨日立秋時值晚(昨六月二十九/日戌時立秋)今朝即景曉來臨果¶
然一夜分秋夏颯爾八窓暢詠吟喜是滿天開素宇幸¶
猶三伏未愁霖副名合共蕭齊慶澄矣全消芥蔕心¶
　　烟雨樓晴望(七月/朔日)¶
新秋今日逢月朔月朔晴占一月諧便與登樓聊騁目¶
<pb:KR4f0005_WYG_371-5b>¶
可知霽景正開懐錘峯帽嶺縱横影蓮島鴛湖借助佳¶
何必循名曰烟雨八徴洪範註無乖¶
　　題鏡香亭¶
　　戒得堂後廡臨池荷花盛開因名之曰鏡香亭而¶
　　系以詩¶
堂隂半畆方塘鑿此鏡由來不藉磨底事座間香撲鼻¶
知音亭畔籟吹荷馥馡非爇沈檀鼎紅白是鋪錦繡窠¶
設以花中擬君子得之豈合戒其多¶
<pb:KR4f0005_WYG_371-6a>¶
　　詠戒得堂牙刻九思屏¶
書堂接軒廡因敞設清防牙刻鷺乾數(鷺鶿數九盖寓/九思之義也)¶
圖兼蓮萃芳前三詮以補後九寓誠良終曰得思義原¶
同戒義長¶
　　晴爽(七月初/二日)¶
農諺有常談勤農時記心不畏初一雨却畏初二陰昨¶
晚作細雨入夜簷泉斟踴懼明不止為(去/聲)之弗安衾何¶
期五鼓晴詰曉雲歸岑徐觀石挺邉曈曨旭日臨爽氣¶
<pb:KR4f0005_WYG_371-6b>¶
拂素宇輕籟吹宻林新秋景信佳對時開懐襟開襟詎¶
敢驕額手謝為吟¶
　　助夫¶
青龍岡無望因之議改絃(今年四月内因豫省青龍岡/漫工屡經蟄塌勢難收拾命)¶
(大學士阿桂等於上游南岸相度/形勢别議改絃故有無望之作)蘭陽至商邱議将引¶
渠穿南堤外築隄導河可歸川(阿桂等遵㫖於上㳺履/勘請自蘭陽三堡至商)¶
(邱七堡南隄外添建大隄一道内開引渠一百六十餘/里導河水入渠下注商邱歸入正河故道入海雖無可)¶
(如何之計然舍此别無良䇿/因飭大學士九卿議覆准行)舍此别無䇿遑論棄民田¶
<pb:KR4f0005_WYG_371-7a>¶
然此實為(去/聲)民事當輕重權惟是西至東百六十里綿¶
工鉅用夫多大吏刺手難因之思助夫入告飛章連(築/隄)¶
(開渠需人夫較多前據韓鑅富勒渾等馳奏請於隣近/之山東直隸通融撥𣲖夫役以期大工速竣並一面咨)¶
(會該督撫轉飭雇/覔以濟要工等語)而我思長計此事恐未然齊有被灾¶
區工代賑可焉直隸本無灾民謀食弗艱雖與之雇值¶
安土怯往還且有吏押去(豫工用夫雖多但思東省曹/州等處被水居民覔食維艱)¶
(此時以工代賑尚可兾其踴躍從事至直省隣近河南/各屬上年均属豊收小民不藉力作餬口若官為雇偹)¶
(又派員管押赴工恐愚民非所樂從因傳諭鄭大進富/勒渾明興等公同籌酌可已則已不致勞民動衆方為)¶
<pb:KR4f0005_WYG_371-7b>¶
(妥/善)是無罪受愆因憶古興工率用民力全何曽與雇值¶
長城今目前本朝俱動帑愛民¶
家法傳仍猶恐累民人情率重(去/聲)遷亟命相酌商可已¶
則已旃工鉅不可停民勞更所憐不應因愛民却致勞¶
民間展轉反側籌為君難一端更思助夫議葢因期迫¶
煎伏秋迅總過(今年伏秋汛前/總不能蕆事也)何必不可延設再展其¶
期徐為工自堅而亦可減夫隣助庶無煩(隣省助夫非/便屡經降㫖)¶
(訓諭乃該督撫等泥於白露前竣工之限是以屡經凟/奏請資隣省人夫帮助今思伏秋汛前既不能蕆事即)¶
<pb:KR4f0005_WYG_371-8a>¶
(緩至冬間甚或遲至明春桃汎以前開放引河亦無不/可如此則現在豫省夫役可以從容挑築母庸他省撥)¶
(派之煩因命大學士阿桂即往工所㑹同河将臣等通/盤籌畫一面辨理一面奏聞並傳諭鄭大進  直省協)¶
(濟人夫停/止前往)然總頼¶
天恩佑民永安瀾¶
　　題畫¶
皴如荷葉仿王䝉松檜蕭森楓桕紅落澗流泉源自逺¶
滿川秋氣肅於空課無責有依稀是賦色圖形豈在工¶
樓上幽人不言坐孰知其意藴乎中¶
<pb:KR4f0005_WYG_371-8b>¶
　　清舒山舘書懐¶
山館内書堂¶
題額曰承慶有深意存馬即景緬¶
祖聖葢以居儲宫繼䋲慎¶
提命奈何其福薄¶
庭訓弗聰聴去年曽有句期我後人儆(去年題清舒山/館有伊人真福)¶
(薄其儲承慶/愧    之句)然後人視予予其敢不敬¶
先業苟㣲乖兆民或少病予罪其誰諉怵惕恒憂怲是¶
<pb:KR4f0005_WYG_371-9a>¶
用泐長言偶來輙自鏡¶
　　學古堂口號¶
學古由來貴學心典謨終始曰維欽設無凖酌泥(去/聲)陳¶
迹封建井田豈合今¶
　　含徳齋¶
徳有小人與君子含殊致人及在已在已之徳能自含¶
是謂葆光誠善美我施以徳致人含堯舜病諸誠艱矣¶
有孚恵心貴勿問(向嘗為乾清宫五屏風銘有安民若/何莫如恵施恵心勿問元吉易辭之)¶
<pb:KR4f0005_WYG_371-9b>¶
(句葢謂我施徳恵非違道干譽之為而欲天下人之愛/戴此非問乎此非不孚乎且九五為君位亦不應計及)¶
(人之愛戴也因繹含徳二字/之義有㑹於此復申其㫖)期他含徳亦私耳聖人兩¶
語所包廣欽瞻有會申其㫖¶
　　澄霽樓¶
天淡雲間時素宇宜澄霽霽景加以澄秋光美鮮(上/聲)儷¶
而更宜登樓萬里無纎翳乃知謝重誤奚必資㸃綴農¶
功慶時暘茂實結穀穂¶
　　頥志堂作歌¶
<pb:KR4f0005_WYG_371-10a>¶
昔年¶
頥志尋無蹤(頥訓/養也)曽子養志難再同今時頥志殊艱致¶
(頥如/意也)箕疇時若不易逢¶
奎文輝煥猶¶
麗榜敬緬¶
當日兩事亦厪躬敢不聰聴¶
聖訓勵寅恭¶
　　瑩心堂¶
<pb:KR4f0005_WYG_371-10b>¶
塞垣艱致水此處水周堂心喜清波瑩目欽¶
聖藻煌月臨真淡沱風入總文章澄志非無事萬㡬静答忙¶
　　聞蟬¶
秋蟬闗内夥闗外曽未聞山荘所有者綽爾齊之倫(塞/外)¶
(之蟬其聲宏壯與口内清亮者有别䝉/古呼為綽爾齊盖謂胡笳奏曲音也)今朝忽聞蟬其¶
聲逈不羣既亮淒以清訝聴如遏雲風高颺愈逺露重¶
飲益神比似御園噪(圓明園秋蟬甚多反覺聒耳兹數/年皆於山荘度秋今兹偶聞之為)¶
(之心耳/俱爽)濶久喜昤新綽爾齊收聲如慙下里紛吾昔詠¶
<pb:KR4f0005_WYG_371-11a>¶
氣候謂自南北遷(叶/)以今始聞蟬誠有如所云堯夫雖¶
怪語(塞上氣候自南而北向甞為氣候詩云都大廿年/中暖必以漸遷又云邵子天津橋怪語非正詮或)¶
(者人烟輳以致黙轉旋今以所聞蝉音証之益信/至邵子天津橋之語雖非正論要可存為鍳戒云)率應¶
戒為君¶
　　河源¶
惟嶽曰有五惟瀆曰有四四瀆河居一宏功贊¶
天地金隄䕶九曲邇年毎有事(戊戌年儀封十六堡決/口庚子年睢寕之郭家)¶
(渡考城之張家油房掣溜均在南岸昨/辛丑秋儀封青龍岡漫口則在北岸)瓠子計已竭¶
<pb:KR4f0005_WYG_371-11b>¶
靈源致䖍祭因遣侍衛往(豫省青龍岡漫工因屡次合學/龍未就於本年二月内命大)¶
(士阿桂之子乾清門侍衛阿彌逹前往務窮河源告祭/河神事竣復命並據按定南針繪圖具説呈覧所奏星)¶
(宿海情形有舊圖未偹之處星宿海䝉古語鄂敦綽爾/鄂敦即星宿綽爾即海也星宿海有泉千百涌出俱緑)¶
(水惟西南一河名阿勒坦郭勒䝉古語阿勒坦即黄金/郭勒即河也此河實係黄河上源其水色黄從東南流)¶
(更折而西北回旋三百餘里穿入星宿海因㑹諸緑水/黄色微淡自此合流東下屈曲千七百餘里至貴徳堡)¶
(挟沙激浪水色全黄始名黄河向以星宿海諸泉為河/源雖未窮至阿勒坦郭勒之上源而河由星宿海以行)¶
(謂之源亦不至/大相逕庭云)窮源命必至歸來新圖呈舊圖稱未偹¶
舊云星宿海便即河源是(叶/)䝉古語鄂敦鄂敦星宿謂¶
<pb:KR4f0005_WYG_371-12a>¶
此固非差訛然河其南寄因更向西行溯洄川益邃色¶
赤作黄金别流無敢厠詢以䝉古名曰阿(勒字兩字作/一  讀後仿)¶
(此/)坦郭勒(叶/)阿(勒/)坦謂黄金郭勒則河義更西得巨石¶
詢䝉古名字阿(勒/)坦噶達素北極星名意(阿勒坦郭勒/之西有巨石)¶
(高數丈亭亭獨立名阿勒坦噶逹素齊老阿勒坦噶逹/素䝉古語北極星也齊老石也惟此一石峯其崖壁乃)¶
(土作黄赤色更無草木壁上為天池池中流泉噴湧釃/為百道皆作金色入阿勒坦郭勒實黄河之真源也)¶
司水見道經不約今古契再上則赤壁壁端天池積(叶/)¶
釃泉作金色真源信無二山土胥金色更無林木翳東¶
<pb:KR4f0005_WYG_371-12b>¶
南流折北屈注三百里(叶/)穿星宿海東色㣲淡以易東¶
至貴徳堡遂作純黄色(叶/)向稱星宿源亦未大差致集¶
林云有人(未書/其名)見婦浣紗異張騫支機石更述荆楚記¶
或到星宿海傅會傳奇偽統¶
天一所生軒圖旨早示考訂誌其詳惟籲¶
安瀾賜¶
　按班固漢書張騫傳天子使窮河源其山多玉石采¶
　來天子按古圖書名河所出山曰昆侖云而固賛乂¶
<pb:KR4f0005_WYG_371-13a>¶
　謂騫使大夏之後窮河源惡覩所謂昆侖者乎故言¶
　九州山川尚書近之於是鄧展遂謂河源出於積石¶
　是皆拘墟未見顔色之言葢千古以上中國以外紀¶
　載已舛言語不通而欲定其確實何異北轅適越考¶
　元史始有星宿海之名而以為河源元䝉古也鄂敦¶
　即星宿彼時訛譯為火敦則漢人不通䝉古語耳此¶
　為近之今則更溯以上遂得真源然昆侖之語亦不¶
　為無因葢昆侖在今回部中回部諸水皆東注蒲昌¶
<pb:KR4f0005_WYG_371-13b>¶
　海即鹽澤也鹽澤之水皆入地伏流至青海始出則星¶
　宿海諸水皆是也而大河之源獨黄色為靈異更在¶
　星宿海之上非昆侖之水伏地至此以出而挾星宿¶
　海諸水為河瀆而何濟水三伏三見此亦一證矣獨¶
　漢書所云采玉則因昆侖出玉未免牽就詢之阿彌¶
　逹則稱河源皆土山無石無石安能有玉夫非精通¶
　䝉古語及漢書更問之親履其地之人率欲定此事¶
　體大而地逺理博之事不亦甚難乎於甚難而得決¶
<pb:KR4f0005_WYG_371-14a>¶
　疑傳正亦一大快也¶
　　山東巡撫明興奏黄水未入三湖(南陽昭/陽㣲山)情形詩¶
　　　以誌慰¶
青龍岡決後黄水入齊境合龍屢弗成為之心耿耿無¶
已議改絃蕆事時猶永兩嵗伏秋汛率經三湖騁焉保¶
湖弗淤常厪問光景撫臣兹奏報其圖益明炳縁有明¶
舊運三湖迤西並河由此南下直至江南省始與運中¶
會不幸中之幸清水誠㪚漫縴道勤修整(前經明興奏/到南陽昭陽)¶
<pb:KR4f0005_WYG_371-14b>¶
(㣲山等湖圖内水色清澈因降㫖傳詢恐有淤墊兹據/覆奏緣三湖迤西本有前明舊運河一道由湖西直注)¶
(江南始與運中河相會黄水由此直下南注並未入湖/至三湖去嵗積水本旺勢足敵黄是以水色仍清不致)¶
(淤及湖身等語又閲所進圖内黄水在三湖之西中隔/湖面並未入運其運河間有漫沒者乃係湖水接連所)¶
(致現已有新偹縴道漕運/可以遄行無阻為之稍慰)昨據薩載奏下口疏剔併(昨/薩)¶
(載奏廣籌潘家屯六塘河等處去路並開挑㣲山湖下/之頌家庄等引渠分洩通暢下口疏剔各工已著有成)¶
(效/)或弗致刺手河復堪待等額慶不誤運南望稍紓怲¶
　　江南總督薩載奏江南運中河無黄水情形詩以¶
　　　誌事¶
<pb:KR4f0005_WYG_371-15a>¶
明興稱山東三湖無黄水黄依舊運行别入江境裏薩¶
載今奏至運中水清泚是雖略參差詳陳亦降㫖(昨明/興奏)¶
(三湖水色清澈因湖西本有前明舊運河一道黄水由/此直注江南始與運中河相會似黄河被湖水所逼自)¶
(行一路至江南始入運河今據薩載奏並所繪圖其三/湖西邉自金鄉以下即係清水而黄水别無南下去路)¶
(又似黄河於金鄉以上即漸次澄淤以下皆清水矣其/所奏情形略有參差因降旨将薩載等各圖不符之處)¶
(傳諭該督撫等查明湖西舊運河坐落方向/合繪一圖貼説據實會奏勿存回䕶之見)大都俱未¶
淤清水勝而已屢教疏下口循序胥海委(閲明興薩載/前後所奏三)¶
(湖水色清澈未經淤墊自屬實情而下口之潘家屯六/塘河及頌家庄等引河分洩去路均各疏濬深通可期)¶
<pb:KR4f0005_WYG_371-15b>¶
(暢逹/入海)至於縴道廢勤修通漕矣(現在漕船重運北上運/河縴道最闗𦂳要已據)¶
(奏新加修整漕/船可以無阻)伏過秋正臨二汛幸安敉惟待引河成¶
復故宣防起何事不縈懐切要一端此¶
　　題陳書仿王䝉箑頭¶
津水早春羣和(去/聲)詞箑頭其母畫猶遺(尚書錢陳羣進/其母陳書所仿)¶
(黄鶴山樵畫扇其一靣陳羣手書/御製津水早春詞並伊和句)靈空妙筆誠堪詠繾綣¶
深情更可思西墅東村通不逺千峯萬壑狀尤奇老人¶
豈是師王者自有心中天地師¶
<pb:KR4f0005_WYG_371-16a>¶
　　泛月四首¶
塞水風凉秋泛少今秋却暖泛舟逰紓懐豈為(去/聲)資清¶
賞慰在秋長萬寳收¶
月到秋來輝益朗水當潦退色愈清光光相映明明鏡¶
静悟由來胥假名¶
碧宇鶴飛如得意緑林鹿出欲揚聲似兹朗潤清華境¶
不是廣寒亦玉京¶
桂掉金波清景遒銀河一例向西流輾輪等度非無意¶
<pb:KR4f0005_WYG_371-16b>¶
卅日應當端正秋¶
　　仿髙克恭夜山圖因成什¶
一輪碧宇逈髙閒明晦分於向背間米鶻突圖㣲著相¶
别開生面法房山¶
　　題高克㳟夜山圖用巻中高啟詩韻¶
房山夜山圖有兩皆奇状其一已仿為(石渠所弆高克/恭夜山圖有二)¶
(近書厯年夜逰山月各作/畢紙有餘幅因仿其一云)落筆慙豪放略以向背分聊¶
為晦明象(房山前巻學米余所仿略分向背明晦為别/開生面至此巻䧺渾藴藉有高啟五言題句)¶
<pb:KR4f0005_WYG_371-17a>¶
(尤為房/山超詣)此則更超神元氣欝衍瀁可一不可再觀海難¶
為浪䧺渾中具秀藴藉外餘壮渤海題五字詩與畫争¶
王萬松我亦到(萬松嶺畔中秋/夜克恭自題句)春宵聖湖上¶
　　秋光¶
秋光日日深秋氣肅千林露綴枝凝白風翻葉閃金曉¶
寒愛初旭午熱逐濃陰霽景饒旬浹㣲生望雨心¶
　　詠旃檀林鳯尾松¶
鳯尾松棲石作窠邇來生意欝婆娑底須粗細頻等度¶
<pb:KR4f0005_WYG_371-17b>¶
㸔到若何是若何¶
　去年詠此松有七年凡三詠再詠期十嵗之句兹再¶
　撫玩偶爾㑹心輒書巻中至五言長律固應待以十¶
　年也¶
　　登四面雲山亭子¶
亭據巍巔到不頻秋朝緩陟又檐巡諸峯近逺拜風下¶
一榻高明俯景新緑樹叢中紅㸃畫碧山空外白雲紳¶
去天尺五心寥濶得句應知迥入神¶
<pb:KR4f0005_WYG_371-18a>¶
　　玉岑精舍¶
精舍西北最深處遥而徑仄來不屢毎以四面雲山降¶
取途磵道斯一赴向來䇿馬是所恒近則肩輿徐問路¶
更厪僕御䟦渉險已逸忘人勞乃誤至則暢懐實異常¶
玉岑對我原如故峯姿林態總静真底事鬢霜増於素¶
　　湧玉亭口號¶
雨霑乂過浹旬秋亭下涓涓玉細流四壁題詞略無罅¶
偶来仍復有詩酬¶
<pb:KR4f0005_WYG_371-18b>¶
　　貯雲簷¶
倚壁搆雲簷雲來簷即貯夏雨幸優霑秋霖過斯苦今¶
秋乃殊常踰旬晴以久(叶/)蕎菜亦待澤較量甚農父爾¶
簷應放雲施作甘膏溥¶
　　晚雨(七月二/十二日)¶
傍晚山雲四面生細絲䧺竹一時傾庭前㔉土剛成寸¶
再霈為佳更繾情¶
　　題王淵秋塘立鷺巻¶
<pb:KR4f0005_WYG_371-19a>¶
郭王畫法各師良(見巻後鄭/元祐䟦)獨撰寫生尤出常細膩中¶
仍饒古樸經營外别見蒼凉一雙白鷺蘆花立半朶紅¶
蓮秋水茫作者分明註論語再斯可矣味猶長(鷥與思/同音巻)¶
(畫雙鷺鷥盖取再思/之義適可而止也)¶
　　張照之孫鑑來謝恩呈進其祖墨蹟賜之帛並題¶
　　　是什¶
華亭入志沛新綸來謝兼呈手蹟真日下却思談徃事¶
雲間那可闕斯人(館臣進呈一統志松江府人物/内闕張照名諭令補入志書)箑書¶
<pb:KR4f0005_WYG_371-19b>¶
士孝要之道幀詠梅花逸以神(張鑑呈進照所書孝經/士章扇一題僧一泉畫)¶
(梅花/幀一)鑑也毋忘朂家學昌乎祗恐怯前隣(謂董/其昌)¶
　　詠官窑温壺¶
通體純青纈細紋用圜旅食古攸聞難為兄固有其事¶
生二精陶實出羣(見春風/堂随筆)¶
　　題王世貞涵星硯¶
大海涵星沈不沈式如玉亦式如金設云何故珍鸜眼¶
藉用文房鑑古今¶
<pb:KR4f0005_WYG_371-20a>¶
　　喜雨(七月二/十七日)¶
秋愁雨滯弗愁稀今嵗無端望雨霏三白方虞兆霪沴¶
(俗稱九宫中三白落地為多雨今嵗七月/值之方虞雨多乃多晴望雨亦稀事也)旬餘却畏熾¶
炎暉族雲四宇乍濃佈嘉&KR0584;萬行旋暢飛蕎菜迴蘓應¶
勃發拈吟惟是切民依¶
　　爽¶
秋孟月將盡秋炎嵗所稀幸因一雨滌合有五言揮午¶
熱辭廣厦晨寒欲袷衣復虞霜早降(塞外地寒恐八月/降霜亦礙晚稼又)¶
<pb:KR4f0005_WYG_371-20b>¶
(為厪/念)君子貴知幾¶
　　留京王大臣及順天府奏報雨詩以誌慰¶
昨覺山莊乃望霖京畿何若更縈心誰知問澤纔馳信¶
遂有霑膏來報音(昨因晴霽日久恐京師望雨馳諭詢/問留京王大臣及順天府兹據奏報)¶
(二十七日京城得有雷雨勢甚綿宻城外約入土五/寸秋禾得此甘&KR0584;結實倍為堅好蕎菜均有禆益)重¶
穋晚禾栗資飽壠蕎圃菜頴蘓森吉占祈嵗能無慰慰¶
即虞驕祗益欽¶
　　詠王淵秋塘立鷺¶
<pb:KR4f0005_WYG_371-21a>¶
秋水芙蓉桞葉稀横柯鷺立獨忘機再斯可矣昨吟巻¶
(鷥與斯同音昨題王淵雙鷺鷥巻有作者分明註論語/再斯可矣咏猶長之句若祗畫一鷺則不知其寓義於)¶
(何為一/思矣)減一難叅思所依¶
　　題和闐玉廬山瀑布(圖/)¶
梵宫遺愛介嶙峋(遺爱匡盧峯寺名/見白居易草堂記)尺計三千垂玉紳¶
借問坐觀者誰氏青蓮合是箇中人¶
　　炯雨楼秋望¶
玉露金風爽素秋騁懐更上一層樓千林日閃畫初展¶
<pb:KR4f0005_WYG_371-21b>¶
五榖雲黄寳逮收鶴意喜髙駐空唳(山荘之鶴清曉毎/飛鳴雲際而翔集)¶
(不離本處盖鶴性喜/高空而棲止有定也)鹿聲試朗出巖呦贏他㰎李惟春¶
望豈識山荘澄景遒¶
　　翼亭¶
山頂有亭臨翼然取名遂與額楣懸由來惡㫖殊六一¶
却以樂深擬智仙¶
　　山心精舍¶
仄逕盤迴下輿人亦已勞憇言有精舍遊目值秋髙閟¶
<pb:KR4f0005_WYG_371-22a>¶
始豁隨現放彌巻宻韜山心我心得無物此中撓¶
　　藴竒齋偶爾有㑹口號因成¶
窗前萬景納無遺即景因之額藴竒竒正自應殊甲乙¶
竒惟宜藴正宜施¶
　　古俱亭作歌¶
山實太古有喬松亦如之境雖荒略亦自有人居於兹¶
其人何徃而惟松及山也恒如斯亭實搆乎今山兮松¶
兮與之俱古夫何疑吾欲冺名象忘今古漠然對坐謐¶
<pb:KR4f0005_WYG_371-22b>¶
神思¶
　　静賞室口號¶
　　室中以圓玻璃嵌忩外對喬松一株夭矯古茂致¶
　　可爱率爾得句¶
玻璃一片中規匡體以静為用以光設使居然擬月宇¶
喬松應作桂枝香¶
　　詠弋鳬玉韘¶
夫婦警雞鳴弋鳬勤力并朱(注/)譽毛(序/)曰刺誰定是公¶
<pb:KR4f0005_WYG_371-23a>¶
評¶
　　陶成蓼花鴛鴦¶
雙依沙渚不相離紅蓼垂風秋仲時小鳥棲招飛就者¶
别開生面妙如斯¶
　　秋熱¶
秋雨今年遲秋熱今年永雨遲稼長慢熱永稼熟等秀¶
實頴而栗有穫農家幸早晚原爽凉山莊實仙境食苹¶
鹿漸肥物亦知時景¶
<pb:KR4f0005_WYG_371-23b>¶
　　題沈周秋山圗即用其韻¶
過雨登樓納曉凉遥看有客度橋梁應緣問字來相詰¶
早是芸編發古香¶
　　中秋日作(是日/月食)¶
早是靈臺算法呈時前節供例申誠(欽天監奏八月十/五日亥時月蝕是)¶
(日為中秋節應修供祀於月初/上時以在初虧時前以例行之)不書詎可若無事月姊¶
謂當同日兄(此次月食禮部以時值中秋節奏請文武/各官朝服救䕶余以日月薄食非經行常)¶
(度向於宫中皆素服拈香行禮百官亦應素服将事因行禮/降㫖嗣後遇此等事雖當應穿朝服之時亦仍用素服)¶
<pb:KR4f0005_WYG_371-24a>¶
(著為/令)更(平/聲)過何妨喻君子修刑兼以憶齊卿須㬰端正人¶
皆仰鏡水屏山倍朗明¶
　　雨(八月十/八日)¶
侵曉四山薈蔚皆辰過風雨遂湝湝濯枝潤葉非雄放¶
苗菜秀蕎正渥諧且罷乗輿入深樾恰宜㸃筆坐虚齋¶
解灾灑道真稱吉(今年八月十五日月食欽天監奏按/占書八月月食秋㣲旱魚鹽貴又曰)¶
(三日内有雨則解兹十八日得雨恰符三日/之占又明日木蘭啟蹕洒道清塵尤為便利)適可還應¶
止更佳¶
<pb:KR4f0005_WYG_371-24b>¶
　　啟蹕木蘭之作¶
霽景川原麗曉晴撰辰恰喜發虞旌自強一已乗仍馬¶
扈蹕諸藩衣是鶯(隨駕衆䝉古賜黄袷/者多真一朶黄雲也)幾曲野橋新漲¶
則滿空清籟嫩涼輕秋收非稔亦非歉三鬴差堪慰細¶
氓¶
　　至波羅河屯行宫作¶
筆架逺瞻峯(在行宫/之東山)行行别館逢風開林逕曲露茂菜¶
田濃最是心之賞(室懸山泉賞額得之皇祖/御筆也向有賦    句)寜惟膝所¶
<pb:KR4f0005_WYG_371-25a>¶
容青城譯舊語(波羅河屯䝉古語/譯漢則為青城)懶惰問仙蹤¶
　　陜甘總督李侍堯奏報甘肅収成八分詩以誌事¶
吏蠧弊以去民和召有應雨霑諸郡普秋穫八分増(李/侍)¶
(堯奏甘肅今嵗夏澤頻霑六月中旬後二麥先後登塲/近復屡獲甘霖各種秋禾得雨滋培益見暢遂通省各)¶
(府州属呈報田禾/収成共八分有餘)自昔荒區慮而今稔嵗膺叮嚀仍致¶
嘱莫視此為恒(甘省自清釐積弊後年來雨暘時若収/成豊稔但該處素稱瘠土設将來偶遇)¶
(偏灾地方官㫁不可因連嵗豊収稍存諱餙昨藩司福/崧陛見時已面加訓誡兹李侍尭奏到復傳㫖嚴行諄)¶
(諭令其仰體朕/意時刻留心)¶
<pb:KR4f0005_WYG_371-25b>¶
　　濟爾哈朗圖行宫作¶
癸巳向曽駐壬寅今重(去/聲)臨訝㸔松檜古消幾樂哀心¶
葉自當秋落烏如話别吟九年纔一瞬何以惜分隂¶
　　四照亭口號¶
行館依山圍石墻山亭四照額楣昻雖云遊目宜因迥¶
可識一心遍萬方¶
　　阿穆呼朗圖行宫即事¶
獵蹕又從西十年景迅兮一區山表見千騎路傍徯(䝉/古)¶
<pb:KR4f0005_WYG_371-26a>¶
(行圍者千二百騎舉/成數也以今日來迎)至止成新憇徘徊讀舊題虞人呈¶
初獲覩物益增悽(丙戌年經此獲鹿即馳進慈山莊有/射生獲新鹿使旅獻      寧之句)¶
(今已不可復/得祗増悽感)¶
　　進伊瑪圖口小獵即事得句¶
伊遜(平/聲)弗溯九迴阿(往年從東進本蘭必由伊遜崖口/今嵗從西進故溯伊瑪圖河伊瑪)¶
(䝉古語山羊/伊遜則九也)西進伊瑪(平/聲)圖亦河北向寒黄霏落葉秋¶
長暖緑畱(去/聲)平莎虞人小獵布空谷吉駿(是日所御馬/為端吉&KR3563;)¶
徐馳試廣坡一箭中麅衆皆喜勝他衆畏者誠多¶
<pb:KR4f0005_WYG_371-26b>¶
　　永安湃圍塲作¶
崖口入臨獵塲首東西胥號永安便(東伊遜崖口内首/圍為永安莽喀西)¶
(伊瑪圖内首圍為此永安湃圍塲内地多仍䝉古名惟/此二處則國語永安謂沙莽喀謂岡湃謂處均    皇)¶
(祖所賜名而以漢字書/永安亦恊獵塲吉語也)詔謀¶
家法厪禹蹟式獮塞疆非舜田詠或羣燕天子日所無¶
逸勵古稀年圍中鹿少纔見一一箭中之勝獲千(今日圍/塲多麀)¶
(祗一鹿偶一箭中之䝉古王公札薩克見者無不懽忭/自庚辰臂病久弗步射木蘭藉馬力尚可馬射今年逾)¶
(古稀挽强亦不如前即自亦不知/其何以中盖由自㓜學習資深耳)¶
<pb:KR4f0005_WYG_371-27a>¶
　　木蘭雜詠¶
木蘭¶
皇祖幸髙年䋲¶
武而令勵佛肩設以憲書論甲子亹然中更益悽然¶
進圍崖口路從西今嵗迤西雨澤稽以此林中鹿逰少¶
尋思豈為獲禽兮¶
馬卿諌失詰戎訓文帝馳忘馭朽篇執兩由來在斟酌¶
用中亦欲逹經權¶
<pb:KR4f0005_WYG_371-27b>¶
隨獵諸藩舊與新有宜左右日相親思量致此非容易¶
祖徳勤承告後人¶
　　殪虎行¶
秋獮額勒蘓西那(額勒蘓䝉古語謂沙西/那謂岡是日圍塲地名)麌麌之羣紛¶
其多肩墮腕疲獲已夥乂報虎負崇山阿隔谷擇勝駐¶
馬視佽飛健士週遮羅耽耽猛獸不能出翻陟峭壁沿¶
嵯峨刺矛發矢不能到於莬意謂逃生過虎神鎗合此¶
際用向壁命中時無何堕崖衆進獸已斃頺然横陳荒¶
<pb:KR4f0005_WYG_371-28a>¶
草坡二子竄入攅石窟搜穴易殪祗頃俄魏明不忍寕¶
謂此除惡務盡語豈訛¶
　　戴衢亨獲麅即賜之因成是什並令和韻¶
圍合山原飛走充儒臣扈蹕詠車攻拈毫倚馬本多秀¶
入帳執禽乃獨䧺(九月朔日阿濟格究圉塲於等城待/圍時圍中逸出一麀修撰戴衢亨執)¶
(之以獻因/即賜之)獵騎訝㸔非等類文班喜語共和融状元端¶
是譲前輩(丙申年木蘭行圍時大學士于敏中于行帳/中獲一鹿以獻有獻禽署閣部之句于敏中)¶
(乾隆丁巳/修撰也)大鹿小麅獲則同¶
<pb:KR4f0005_WYG_371-28b>¶
　　出鹿柴門¶
西進令年向東出伊遜(平/聲)仍此渡谿河往還廿日纔一¶
霎仲季金秋消幾多自是龍沙為户闥底須鹿柴費遮¶
羅興來欲問王摩詰較爾輞川竟若何¶
　　木蘭迴蹕至避暑山荘作¶
往還廿日覺無何颯景山荘換幾多已是丹楓贏翠栁¶
却㸔黄菊伴紅荷雀如話别簷頭噪雁觧傳霜嶺外過¶
詩本黄綾頁將滿合觀黙賞閣吟哦¶
<pb:KR4f0005_WYG_371-29a>¶
　　於喀喇河屯作¶
山荘四月住盤桓倏忽深秋氣已寒合矣言歸入京國¶
于焉旋蹕駐濡灤(酈道元水經注云濡水出禦夷鎮東/南按即今灤河也濡水見史傳者凡)¶
(五而惟灤河之濡水源逺流長䧺於其/四詳見向所製灤河濡水源考證文)久晴細雨真稱¶
潤(是日/雨)過去方來率可觀最是宜人繪生面千峯鏤出¶
玉㠝岏¶
　　迴蹕至御園即事¶
宵旰山荘勅萬幾木蘭䇿馬尚行圍古稀薄海厪懐保¶
<pb:KR4f0005_WYG_371-29b>¶
秋季御園旋駕歸無逸所其敢曰老有為以此慎惟㣲¶
往㸔收麥還種麥輒便因之望雪霏¶
　　孟冬時享適重刻¶
五廟册寳告成恭奉尊藏敬成長律誌事(有/序)¶
文謨武烈¶
列聖所以觀成玉檢金䋲¶
在天于焉對越賁龍章於¶
太室¶
<pb:KR4f0005_WYG_371-30a>¶
冊寳重陳鐫¶
鴻績以和闐球圗式煥精㣲徳産致吉蠲於四十七載¶
　　以前孝享靈承殷啟迪於億萬斯年而後于時日¶
　　維甲子幹枝徴長發之祥祀展孟冬函牒麗方新¶
　　之象祗膺¶
餘慶言奉¶
　陪京庶幾¶
陟降於紹庭¶
<pb:KR4f0005_WYG_371-30b>¶
思文克配允矣照臨於時夏¶
景命同昭用告升禋䖍攄長句¶
五廟重陳冊寳䖍珍球精刻致和闐方長色質同一律¶
(冊寳皆隨時敬造玉色長短率未能相符兹賴材一祖造/功    宗徳全有回部和闐産玉之區選致良    律)¶
(成冊寳祭不欲數因以孟冬時享恭奉入既展廟徹出/舊有冊寳即送至  盛京    太廟尊藏    孝思亦)¶
(申殷/鍳)¶
謨烈顯承奉大全¶
太室升新值冬孟¶
<pb:KR4f0005_WYG_371-31a>¶
陪京弆舊溯基先奈何弗監乎二代惟曰欲臻于萬年¶
　　夜雪(十月十/七日)¶
入夜凍雪粘中宵稷霰纎初聞㸃方作既報片徐添颯¶
㳫漸傳牖迷離云羃簷明當小雪節(十八日小雪/為十月中)汜勝¶
叶祥占¶
　　題盛懋雪景¶
破繖孤篷雪積皚寒溪興盡棹而迴家人秉燭相迎處¶
怪問何遲暮夜來¶
<pb:KR4f0005_WYG_371-31b>¶
　　詠姜夔紫端七星硯¶
鵒眼恰存七柱㸔墨卿滴露助文瀾宋明珍此多名士¶
(是硯覆手七柱各有鸜鵒眼宋姜夔為/銘明文徴明祝允明亦俱有題詠云)北斗其人誰似¶
韓¶
　　雨(十月二/十七日)¶
侵曉同雲佈逮辰密雪飛氣暄為雨落澤潤值冬稀夜¶
尚霏濃&KR0584;晨纔放霽暉¶
優恩真罕遇益勵勅惟幾¶
<pb:KR4f0005_WYG_371-32a>¶
　　陜甘總督李侍堯奏報甘省得雪詩以誌事¶
秋收報九分(昨據李侍堯奏報甘肅/通省秋禾收成約九分)冬雪報四寸(兹又/據奏)¶
(蘭州省城於十月初九日得雪四寸且同雲宻布勢甚/寛廣附近州縣業據稟報是日得雪分寸相同農情深)¶
(為歡/慰)甘省所希聞額手慶非分墨吏去深弊赤子蘇久¶
困或因召¶
天和作善降祥信水懦夙自慙法亦弗骩盡甚者率抵¶
罪一綫寛其論(甘省冒賑一案上下通同舞弊侵帑殃/民於法都無可寛但人數衆多不忍概)¶
(予駢誅因命查詢将上年於蘭州有守城㣲勞之謝桓/等三十一犯免死發黑龍江及極邉烟瘴地方至冬前)¶
<pb:KR4f0005_WYG_371-32b>¶
(勾決時又将侵冒銀一萬兩以下之周人傑等一十五犯/亦照  前例免死發遣此案除情罪最重之王亶望蒋全)¶
(迪等五十六犯先後正法外葢已寛四十六人於無可/寛之中求其寛然亦未甞骩法而不嚴貪吏亦可知懼)¶
(矣/)即㸔勾決日亦被甘膏潤(十月二十七日勾/决是日得雨三寸)益欽¶
帝照臨戒滿敢不慎¶
　　題汪承霈嵗寒三益圖¶
松為羅漢開生面恰有相依天竺僧設以美人喻林下¶
楞嚴經裏度摩登¶
　　喜雪(十一月/初二日)¶
<pb:KR4f0005_WYG_371-33a>¶
昨晚㣲雨夜遂雪詰旦繽紛猶未止玉樓十二羃銀葩¶
雞樹萬年綴瓊蕋京兆謄章晨奏披即融即積四寸矣¶
小雪大雪胥應節(十月十八日小雪節先於十七日得/雪十一月初三日大雪節先於初二)¶
(日得雪均在節前一/日實為應候祥霙)瑞兆在農寜不喜旋思喜或隣乎¶
驕曰惟勤敬答¶
天祉¶
　　詠和闐玉龍尾觥¶
相質琢成龍尾觥通身土鏽似雲卿不教俗手為新様¶
<pb:KR4f0005_WYG_371-33b>¶
玩物仍存師古情¶
　　山西巡撫農起奏報得雪詩以誌事¶
迤西頻報雪霑優(昨李侍尭奏報甘省於十月初九日/得雪四寸兹農起奏報十月十六及)¶
(二十五等日各得雪三寸餘山西既被雪則陜西想/亦繼報得雪惟山東河南尚未奏報得雪為之厪念)近¶
日皇都澤亦稠(今年京師已得雪二/次較往年為早而優)祇有畿南及齊豫¶
佳音未至毎為愁¶
　　詠痕都斯坦緑玉𤓰瓣水舀¶
𤓰皮色已奇𤓰瓣製猶宜彼此殊難辨幻真因可思靈¶
<pb:KR4f0005_WYG_371-34a>¶
川應未畫(錢選有/畫𤓰圖)若水却成詩豈弟思君子嘉哉挹注¶
兹¶
　　山東河南巡撫各報雨雪情形詩以誌事¶
保陽晉省都霑澤(大學士署直𨽻總督英亷奏報保定/省城於十月二十七及十一月初一)¶
(日連得雨雪積地四寸并據通省各府州報得雨雪自/三四寸至六七寸不等又山西巡撫農起奏報通省各)¶
(府州於十月二十五六七等日各得雪三/四五寸省城十一月初四日得雪五寸)齊豫還厪澤¶
被麽山左繼聞雪叨普(䕶山東巡撫布政使孫士毅奏報/濟南及登萊各属先後得雪三四)¶
(五寸/不等)河南今報雨滋多(河南巡撫李世傑奏十月二十/五六七八等日省城及各府州)¶
<pb:KR4f0005_WYG_371-34b>¶
(縣禀報俱各得雨四五六寸不等逺近均霑又於十一/月初四日得雪三四寸等語今嵗北省先後報得雨雪)¶
(頗為優普惟陜西尚未/據奏到因傳㫖馳詢)不惟三白占麰麥兼喜大田利¶
黍禾祗有西秦音未至遂教馳驛問如何¶
　　壬寅冬至¶
南郊禮成述事¶
中旬七日復來㣲(是月十七/日冬至)大祀¶
穹壇典弗違萬物於¶
天敢言報一心勅¶
<pb:KR4f0005_WYG_371-35a>¶
命慎惟幾祥垂¶
青幕燈金燄律中黄鍾琴玉徽蕆事不遲䖍視燎瑞烟¶
騰處總光輝¶
　　陜西巡撫畢沅奏報得雪詩以誌慰¶
正念西秦得雪否速教郵命問何如(先是京師近畿及/山西甘肅河南山)¶
(東均已得雪惟陜西尚/未奏報因降旨詢問)飛章早逓披冬曉時玉欣稱被¶
月初(十一月二十日據畢沅奏報西安省城於本月初/三四日得雪積地五寸其同州等各府州属同日)¶
(均霑四五六寸不等逺近優渥又於初十十一十/二等續得雪連三晝夜積地尺餘實數年所未有)以麥¶
<pb:KR4f0005_WYG_371-35b>¶
為秋慰是實遺蝗入地兆非虚幸哉北省胥霑澤(今嵗/直𨽻)¶
(河南山東山西及甘肅均先後得雪/兹陜省復得此盈尺渥澤實堪欣慰)䖍鞏持盈益惕予¶
　　題王翬石泉試茗¶
崇山為障帶清池取水烹茶便且宜著箇胎仙茗鼎側¶
(畫中景/如此)知伊善反魏家詩(烹茶鶴避烟/魏舒句也)¶
　　雪(十一月二/十九日)¶
入夜連朝雲毎同䟽霏密洒雪真充已㸔三白誠符望¶
(今年冬雪遠兹/已霑三次矣)敢曰二麰當告豐祗有持盈心越凛那¶
<pb:KR4f0005_WYG_371-36a>¶
無紀節句由衷掃氷培樹循常例(向例毎雪後𣲖侍衛/督率兵役等於各處)¶
(掃雪培䕶樹根因即按名頒/賞兵役等無不踴躍從事)敷錫¶
天恩與衆公¶
　　伊齡阿進張照字七種皆偽作不堪厠石渠均擲¶
　　　還之並成是什命梁國治書其依稀似者一軸¶
　　　中仍賜彼¶
張照雖成古今人曽與居且休論彼徳實却愛其書好¶
惡(去/聲)可不慎豪釐紛已如廓填呈七種假象乃全虚豈識¶
<pb:KR4f0005_WYG_371-36b>¶
西清昔依然前席初笑斯雖細事未易面欺予¶
　　除夕¶
又值迎年夕宫墻暮景紅綺筵張有例玉琯運無窮柏¶
子帶風馥梅花映雪融寰區幸清宴休養與民同¶
　¶
　¶
　¶
御製詩四集巻九十二¶
