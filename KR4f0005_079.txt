# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.364047
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷二十一
<pb:KR4f0005_WYG_079-1a>¶
欽定四庫全書¶
御製詩二集巻二十一¶
　古今體一百十首(庚午八/)¶
　　過漳河初入豫省即目成詩示撫臣鄂容安¶
一水分燕豫提封制度周當秋廵狩處自古帝王州務¶
本民風厚崇㢘吏計脩益須持後效方足慰先憂休助¶
予常切旬宣汝善求滌場欣遇稔供帳戒從優河水安¶
瀾逺嵩陽瑞靄浖閭閻疾苦隠道左共諮諏¶
<pb:KR4f0005_WYG_079-1b>¶
　　豐樂鎮¶
一橋接兩隄兩省限一水迎者既紛來送者亦旋止守¶
臣有爾我子心何彼此周禆寰海内孰非我赤子中州¶
乃初至按轡咨民事(叶/)夾道老幼填瞻就近尺咫蠲租¶
早頒詔賜金每問齒笑譁奚必禁奔走紛未巳其數無¶
慮萬一一色含喜嗟子有何徳子來乃爾爾寒所衣者¶
布飢所食者米比户日所需直貴固其理既庶而既富¶
曰教思所以擾之愛亦害循之順匪弛是處名豐樂髙¶
<pb:KR4f0005_WYG_079-2a>¶
廪慶亦有(叶/)顧名心倍欣熈世無過是伊洛周鄭間結¶
攬從兹始¶
　　安陽道中覧古¶
翠䍐度安陽秋暄曉露瀼韓陵一片石晝錦數間堂建¶
置相還鄴軍期項與章考尋閒按轡要務讓農桑¶
　　演易臺謁周文王祠¶
洹蕩之間曰羑里演易聖人昔拘此天髙地下皆易理¶
彖辭闡發權輿是天王聖明罪當誅千載而下真知巳¶
<pb:KR4f0005_WYG_079-2b>¶
巍巍之臺近尺咫夙凜師承惟四字(叶如常謂文王視/民  傷四字足為)¶
(千古帝/王心法)無憂其常憂暫耳王季為父武為子牧誓諒非¶
心所喜叩馬村在河之涘夷齊首肯吾斯語(叶/)¶
　　經岳武穆祠¶
翠栢紅垣見葆祠羔豚命祭復過之兩言臣則師千古¶
百戰兵威震一時道濟長城誰自壊臨安一木幸猶支¶
故鄉爼豆夫何恨恨是金牌太促期¶
　　夜雨¶
<pb:KR4f0005_WYG_079-3a>¶
夢廻武帳聽浽溦借助風催峭冷微䟦渉為厪征馬瘦¶
(雨寒則草/衰故馬瘦)滋培亦慶宿牟肥¶
　　曉行¶
雲斂豫天晴塵清鄭野平真成灑道雨不礙省方行疾¶
苦咨民瘼歡娛騐物情徳車憑覧處侯度凛持盈¶
　　淇縣覧古¶
河洛省方初秋遲暖律舒紅橋度淇水緑野紀殷墟綫¶
弱風前柳針長雨後蘧從民每乗騎暫可謝輕車(豫省/覲光)¶
<pb:KR4f0005_WYG_079-3b>¶
(之民益多於直省盖以初至也若多乗車則有/歎不得遂願瞻仰者故每乗騎以從民意云)¶
燕去雁來初閭閻氣象舒古来猶沬土此際已良墟社¶
祀衛公武村傳君子蘧千秋彰癉在何必便廻車(用朝/歌墨)¶
(子/事)¶
　　射¶
省方展休助較射習勤勞繩¶
武心恒切穿楊興共豪流星貫(平/聲)鵠的滿月引烏號觀¶
徳威儀秩其争君子曹¶
<pb:KR4f0005_WYG_079-4a>¶
　　過殷比干墓¶
天地之經君臣之義貴戚異姓同歸一致與社稷共逝¶
將焉避孰丁其難孰丁其易嗟哉斯人遭殷之季罔為¶
臣僕先王獻自披瀝以陳甘於殞棄五畆佳城千秋弗¶
墜夫子適周載經柏隧早許三仁詎惟四字¶
　　謁衛源祠¶
駐蹕蘇門下躬瞻清衛源地靈神以妥派逺物䝉恩百¶
顆珠呈琲一泓月貯痕流淇潤桑土利澤永中原¶
<pb:KR4f0005_WYG_079-4b>¶
　　登嘯臺有作¶
太行秀迤蘇門山宜為隠者所盤桓我來深秋氣蕭霽¶
曠懐以上千年間辭騎屧歩陵崇巒憩藉猗靡之臯蘭¶
謖謖天風吹鳯鸞即遇公和相周旋清激嘯㫖我不解¶
慷慨嘯理我或閑嗣宗猖狂豈能攀詩留片石飄乎仙¶
　　題安樂窩¶
前者周程後者朱同歸何礙却殊途深知天地理數藴¶
不作語言文字儒試想安貧樂道趣常依月到風來湖¶
<pb:KR4f0005_WYG_079-5a>¶
嘯臺近在烟霄裏異世芝蘭結契無¶
　　駐蹕百泉作¶
清蹕來逰衛水源小加構築儼林園洛中名勝山川秀¶
秋杪風光松菊存座俯滄池下鷗侣階含碧蘚育桐孫¶
讀書近溯周程㫖恰喜明忩暖日暾¶
半頃明湖緑竹圍衛詩風景尚依依大珠小珠玉盤落¶
智樂仁樂逸興飛竿綫不期魚受釣樊籠獨惜鶴思歸¶
廵簷更讀前人句却似韓陵可語稀¶
<pb:KR4f0005_WYG_079-5b>¶
　　竒樹歌(有序/)¶
　　百泉多竒樹然不過曲拳轇轕貌古形詭而未始¶
　　離夫木也惟此樹其根盤錯多穴望如淮石亦有¶
　　石子磥磈蒼皮間其上則扶疎老幹依然嘉樹深¶
　　秋葉落不知其名問之云皂莢百泉竒樹無復竒¶
　　乎此者矣既命筆為傳其神復成是歌題於上而¶
　　識之¶
乆竹青寧古或聞異哉此樹非木羣木乎石乎難疏分¶
<pb:KR4f0005_WYG_079-6a>¶
我忽逢之清衛濆下臨流水上干雲盤根錯節如髠屯¶
兩株直聳拏輪囷華清一樹其子孫小試成仙左騎軍¶
興來命筆傳其神¶
　　白雲寺¶
入山秋色佳到寺春陽煦匼匝圍玉屏茈虒張錦樹¶
竹徑穿雲出禪房花草菲階前一泓水去作垂虹飛¶
一庭柏樹青千嶂楓葉紫平原逾月行今朝見山喜¶
静室纔十笏好山具四鄰當年誰結夏無著與天親¶
<pb:KR4f0005_WYG_079-6b>¶
巖凹藏乳竇竹底眄煙郊斷缺唐碑在猶然稱白茅(是/寺)¶
(唐時名白茅/明季改今名)¶
少坐清有餘便去興未巳廻視失招提鐘聲白雲裏¶
　　加免獲嘉等縣今年秋収稍歉者租詩以示地方¶
　　　吏¶
我過直𨽻時蠲租别次第豐收普免三歉収更加二前¶
臨豐樂鎮憑輿覘稔嵗是用生歡顔免三均示恵邇日¶
遵河北觀民每駐轡沙田餘穉苖場圃鮮碩穂問知秋¶
<pb:KR4f0005_WYG_079-7a>¶
雨稀榖價因以貴休助有古訓加蠲亦近例亟頒十行¶
詔更勅一方吏恵民不吝恩施恩善推類¶
　　七賢詠¶
嵇生放逹意真豪嗣宗青眼誇神交啟事吏隠何妨濤¶
沛國豫流形陶陶向秀佐鍜鑪錘操小阮不媿玉樹曹¶
阿戎清爽舞濁醪竹林之遊芳躅髙延之過激由去朝¶
五君成詠寓貶褒我過山陽望古遥土阜惟見横岧嶤¶
猶使逸興軒軒飄¶
<pb:KR4f0005_WYG_079-7b>¶
　　清化鎮¶
清化近覃懐溝渠引丹水頓覺風物佳西成頗豐美䟦¶
馬路無塵熈皥樂井里髙樹柿垂丹疎林楓染紫矮屋¶
曲籬間緑竹黄花綺就溪翻水碓碾出長腰米芃芃麥¶
被隴餅餌明春指前者山田旱切切愁無已加蠲今嵗¶
租庶冀民瘼起都無兩日程稔秋乃異彼老幼多豫色¶
吾亦生歡喜喜愁非無恒因民豈為己¶
　　登月山寳光寺¶
<pb:KR4f0005_WYG_079-8a>¶
月地由來號月山蜿蜒一逕入雲關真成七寳光無定¶
消受三秋趣以閒平野色含菁峭外飛泉聲在翠㣲間¶
心疑開士幽居處欲辨殘碑蘚已斑¶
　　駐蹕竹塢¶
竹塢覃懐勝清秋說六驂筠篁突淇澳風景似江南引¶
水村舂熟垂林野實甘惟應與休息循吏孰龎參¶
盈耳聞蕭籟延睎舞翠虬更無塵可避惟與静為謀疎¶
間黄花放澄臨碧水流氊廬移頓屢是處占清幽¶
<pb:KR4f0005_WYG_079-8b>¶
　　渡孟津河恭依¶
皇祖元韻¶
方舟氣霽潦収天後海先河凛¶
祭川所冀安瀾九曲水永寧率土萬家烟(萬家烟火隨/民便    皇)¶
(祖御製句也太和融盎每/歎以為千古治法無過此)嵩山太少修¶
殷祀澗水東西祝大田芝篆豐碑重捧讀益欽繩繼仰¶
堯年¶
　　渡河舟中作¶
<pb:KR4f0005_WYG_079-9a>¶
惟天有漢地有河其源則一理豈訛時廵嵩洛初渡過¶
清秋浪静暄且和樓船捩柁發櫂歌濤聲砰礚鼓靈鼉¶
黄頭相顧喜色多訝逢希有之恬波我昔澄海縱遐睋¶
此輸彼受均難為(叶/)壯哉大觀抒雄哦¶
　　題洛陽都亭¶
洛陽都亭名自故云是文紀埋輪處豺狼當道置狐狸¶
十五事陳逆當路王家炯鍳何曾悟連踵雲臺身犯霧¶
鳶肩豺目志䟦扈廣陵出守單車去尚勝杜喬及李固¶
<pb:KR4f0005_WYG_079-9b>¶
位至三公乏匡助瘐死獄中應悔誤¶
　　洛陽道中八韻¶
朱暾麗雲罕絳氣拂星旃喜色盈茅屋歡心歴麥田榮¶
光直北望華盖迤南連百雉今雄郡三河古帝廛翻經¶
白馬寺呈瑞玉雞川栁緑摇秋暖菊黄擎露圓山猶圍¶
闕塞荘已失平泉為想衣冠㑹深思治亂縁¶
　　香山寺雜咏¶
華幹西來走嵩嶽龍門中斷放清伊果然佳景無窮盡¶
<pb:KR4f0005_WYG_079-10a>¶
潑眼驚㸔此㝡竒¶
依巖古洞號賔陽乳竇冬温夏却涼龍口噴成珠瀑落¶
逝將學海一川長¶
畵舫撑過伊水平向來小坐白雲横叢篁深處飛欄外¶
留我敲吟一晌情¶
攀躋直到香山寺尋遍殘碑可惜生内翰書屏猶述古¶
(尋白居易記已無存惟餘近年間翰林/汪士鍠所書居易香山記刻於屏間)一畨讀罷見交¶
情(白居易修香山寺記云予為㣲之作墓誌元氏具銀/幣鉅萬志謝予念平生分堅辭不獲乃廻施兹寺)¶
<pb:KR4f0005_WYG_079-10b>¶
　　題香山寺二首¶
龍門凡十寺第一數香山自古才華地當秋䍐蹕間闕¶
峰迎嶻嶭伊水俯潺湲始見人楓葉霜前三兩殷¶
静室暫周旋興懐每睪然如斯㸔水逝不改是峰連畫¶
意誰能貌吟情祇合蠲慮輸白少傅已著祖生鞭¶
　　登緱山極目¶
緱嶺巃嵸嵩嶽連傳聞子晉此昇仙割來太室三分秀¶
望去清伊一帶綿歡豫民情他閬苑菁芊麥色我芝田¶
<pb:KR4f0005_WYG_079-11a>¶
孜孜求治猶多愧無暇重繙學道篇¶
　　少林寺作¶
少林千載寺少室一房山禪悅偶重叩(雍正年間曾䝉/    皇考指示)¶
(禪宗妙諦而此處又/為達摩靣壁處故云)秋巖此乍攀樹姿紛綺繡澗響静¶
潺湲却見來時路轘轅雲外關¶
　　題面壁石¶
大地那非碧眼僧九年面壁却何曾宋雲道是逢葱嶺¶
五葉原教到慧能片石無端留色相千秋不必考明徴¶
<pb:KR4f0005_WYG_079-11b>¶
我非見布疑黂者畫取由他故事增(石中隠隠具初祖/面壁之相或係偽)¶
(為而神采渾穆特/手為摹本以歸)¶
　　宿少林寺用唐沈佺期韻¶
明日瞻中嶽今宵宿少林心依六禪静寺據萬山深樹¶
古風留籟地靈夕作隂應教半巖雨發我夜忩吟¶
　　雨¶
止頓暮山蒼秋霖入夜長慣經曾塞北初值此嵩陽(塞/上)¶
(山靈者經過必遇雨/雪兹至中嶽亦然)詎止湔塵淨端資潤麥香(途中見/麥苖頗)¶
<pb:KR4f0005_WYG_079-12a>¶
(待澤兹雨實/有益田功也)來朝林外路馬上試新涼¶
　　㑹善寺¶
外方多寳地淨域闢雲關自占山川秀遥㸔花樹殷到¶
來塵念息試坐穉冬閒(時十月/朔日)紺宇怡神静丹梯舉足¶
攀龍池噴徳水雁閣禮華鬘太少無窮奥於兹見一斑¶
　　嵩陽書院¶
書院嵩陽景最清石幢猶紀故宫名(舊名嵩陽宫宫前/石幢載唐明皇求)¶
(仙得/藥事)虚誇妙藥求方士何似菁莪育俊英山色溪聲留¶
<pb:KR4f0005_WYG_079-12b>¶
宿雨菊香竹韻喜新晴初來豈得無言别漢柏隂中句¶
偶成¶
　　漢柏行¶
我曾快讀杜甫詩千秋絶作嘆莫比嵩陽今見漢時柏¶
學歩吟懐不能已乆與公孫並得名潁川嵩岳近尺咫¶
潁川馬鬛尚存無嵩岳龍身猶故爾世人安得如汝夀¶
休論二在一已燬是時雨後涼飇起瀏莅卉歙聲盈耳¶
金幢玉節舞其翩瑞鳯祥鸞集爰止栢下平鋪金粟紙¶
<pb:KR4f0005_WYG_079-13a>¶
寫形要欲寫其理浮丘伯周王子風雨晦暝翺翔是倘¶
更逢之亦圖彼¶
　　謁嶽廟¶
正正堂堂地巍巍煥煥京到來瞻氣象果足慶平生愜¶
我長年願(去年即降/㫖祠嶽)陳兹祈嵗情忽聞鸞鶴韻疑有列¶
仙迎¶
　　嶽廟秩祀禮成有述¶
明禋親舉備宫懸¶
<pb:KR4f0005_WYG_079-13b>¶
徳並髙峯峻極¶
天秩視三公伊古重名尊五嶽匪今然㑹其有極¶
神如在允建于中道豈偏肹蠁願陳心所願篤生申甫¶
佐蕃宣¶
　　登嵩山華蓋峰歌¶
嵩髙峻極周雅談居中鎮東西朔南宇宙以來鮮比參¶
時廵秩祀駐絳縿殷禮蕆事神人忺一登絶頂衆妙探¶
宿嗤丹藥求仙嵒無事登封埋玉函侍臣告我初寒添¶
<pb:KR4f0005_WYG_079-14a>¶
太空黯黕凝雲嵐我笑謂之正所耽不宜返轡山靈慙¶
神區奥壤貴靜恬千乗萬騎紛奚堪䇿馬减從遵路巉¶
異哉所見真不凡二十四峰左右咸中為華蓋尊且嚴¶
俯視羅列如孫男不須僂指其名拈少室三十六峰尖¶
向者背者都包含以河為帶潁為襟(叶/)為唐為宫復為¶
谽隆崇案衍䆾以䆱崒嵂嶻嶭嶊崣嵌丹黄紫翠青碧¶
藍聲兮卉歙氣兮馣博大富有莫不兼幻以雲容技畢¶
覃英英靄靄滃曇曇變逺為近夷為險(叶/)黄山雲海歌¶
<pb:KR4f0005_WYG_079-14b>¶
徳潛(沈徳潛近有/黄山雲海歌)如遇嬙旦矜無鹽泰山昔亦陟巖巖¶
引興未似今兹酣擕來雙鶴其羽毿放去聊任王喬驂¶
(時地方大吏有進仙鶴/者擕至華蓋峰放之)卓午躡景歸驂驔紛迎老幼圍¶
層嵁警蹕不飭任就瞻尊親亦可民情覘呼萬嵗者奚¶
啻三¶
　　新月¶
過雨琉璃潔入冬蝦蟇冷武帳氷(去/聲)夜牕豫天影遐嶺¶
怡神在泬寥流藻契虚静可惜别嵩門(太室玉柱峯東/兩峯夾峙每月)¶
<pb:KR4f0005_WYG_079-15a>¶
(初生正從峽中出志載/嵩門待月為兹山佳勝)未一攬清景¶
　　隂¶
前朝嵩陽雨信靈未及寸邇日歴廣陸堀堁揚塵坋冬¶
麥始茁苖遍野緑鍼嫩三白雖可待豫立言誠信薄暮¶
作輕隂冀灑天漿潤無間為民心不已祈年願¶
　　駐蹕開封示廵撫鄂容安¶
修祀廻登封展義臨祥符翠䍐今駐蹕雄城古建都故¶
蹟徴文獻遺風考輿圖所願濡教化豈因限賢愚惟此¶
<pb:KR4f0005_WYG_079-15b>¶
中州民尚多淳樸徒平康合正直疇陳良非誣¶
　　閱兵¶
伊古廵方重觀民及詰戎金明習戰舊黄幄閱兵同組¶
練光爭耀兠鍪氣益雄從來安不忘至治黙存中¶
　　登吹臺八韻¶
京國探遺蹟豐碑謂已摧何期得古㝡果足暢今來勝¶
日停鑾蹕凌晨陟吹臺傳踪思頡曠作賦羨鄒枚(是地/亦為)¶
(梁王/兎園)風葉梧青落霜花菊白堆尋廊攬郊郭俯楯極崔¶
<pb:KR4f0005_WYG_079-16a>¶
嵬杜子真豪矣梁王安在哉無須命長笛為恐豫雲開¶
(是日薄隂頗/因望雨故云)¶
　　渡黄河¶
一帶黄河經兩度省方中土記初來風平稳過柳園渡¶
雲表廻瞻繁氏臺學海波濤不舍耳拍天氣象實雄哉¶
長隄舄奕金墉固(河自孟津而下地就夷曠水/勢奔放始有兩岸隄工云)疏導常¶
懐大禹才¶
　　掛缾菊¶
<pb:KR4f0005_WYG_079-16b>¶
緩歴多暄地疎篸耐冷花迎風謝蝶粉沿路笑霜華西¶
洛春何在東籬秋尚賒卿雲隨御輦那復畏塵沙¶
　　冷¶
河水分南北寒暄迥不侔風林多落葉曉轡稱輕裘民¶
瘼殷勤問圖經取次諏廪延經古邑塔影出城頭¶
　　題孔子擊磬處¶
荷蕢人過識有心既譏掲淺厲於深知其一未知其二¶
玉振金聲冠古今¶
<pb:KR4f0005_WYG_079-17a>¶
　　嵇紹祠¶
良馬何須急著鞭時遭陽九分(去/聲)身捐應教識闇鳴蛙¶
者解惜忠臣血㸃濺¶
　　大生寺¶
秋月安陽路蘭若經未入小陽廻蹕便意行聊訪及龍¶
宫八部衛雁樓三十級數間静室幽竹隂成小立過眼¶
雲外賞翻覺勞補葺¶
　　渡漳河¶
<pb:KR4f0005_WYG_079-17b>¶
中土周廵一月强浮橋廻首望安陽徃還莭換秋冬候¶
迎送疆分清濁漳拍岸沙痕依次退繡塍麥色較前長¶
時平到處均繁庶益切持盈祝嵗穰¶
　　磁州道中作¶
一道中間柳兩行籠隂障壒鬰蒼蒼徃還覕眼何殊觀¶
(去/聲)霜染長條强半黄¶
引滏澆田宛樂郊劭農良吏尚傳包(明知州包宗逵引/滏水灌田千頃至)¶
(今利/之)欣㸔納稼崇墉積辛苦宵綯與晝茅¶
<pb:KR4f0005_WYG_079-18a>¶
緑水紅橋曲抱原蝸廬蟹舍貌江邨一鞭昨過誠輕擲¶
七字今來好重論¶
　　叢臺覽古¶
主父當年志頗雄覘秦胡服入關中老來慝愛心猶豫¶
禍起蕭墻恨莫窮¶
　　駐蹕梅花亭因繪梅花小幅並紀以詩¶
重吟賦句憶前賢便是無花地亦仙賸有亭名傳故里¶
因教畫意補東川(璟序隨從父/束川所作)宛然疎影臨清水行矣¶
<pb:KR4f0005_WYG_079-18b>¶
明朝隠斷烟俯仰漫須憐徃迹風華爾許在詩編¶
　　隂¶
忩引晨光㣲路分寒墅曉近山多白雲遥宇藏朱鳥英¶
英意始作䨸䨸勢方悄低合墟里烟逺暝郵亭道野况¶
不厭涼冬雪不厭早¶
　　憩趙州栢林寺¶
横川度石橋古郡連平野尋勝憩征鞍得句向蘭若蘭¶
若已清幽祖堂况趙州單提及直指要非庸者流香臺¶
<pb:KR4f0005_WYG_079-19a>¶
已絶登禪佛率弗舉嗟哉風日下何怪優婆侣翠栢籠¶
清䕃南榮懸暖光虞字復吳畫與我相徜徉徜徉旋命¶
馭廻憶秋風曙歴然成徃還底是無來去¶
　　渡滹沱河¶
嵩陽瞻嶽返滹水度橋重岸迥全収潦澌流已栢冬柳¶
黄路隂薄麥緑隴塍封遥見佛香閣疑聞雲外鐘¶
　　登廣恵寺多寳塔¶
髙秋結念屬嵩洛行蹕經過謝登攬省方祠嶽次第舉¶
<pb:KR4f0005_WYG_079-19b>¶
初冬未覺嚴寒犯滹沱廻度入權城道左精藍一到㸃¶
(到即不㸃㸃即不/到為禪宗法印語)住空梵宇青蓮開出塵法相黄金笵¶
千年窣堵髙切雲景概近逺資葆檢大茂峰姿在眼眥¶
四襌天樂鳴軒檻杜老慈恩資佛力果然萬慮消&KR2223;&KR2223;¶
隋唐奚必究根源徃還已復成荏苒豫天趙土指顧間¶
爾許詩情寄閒淡¶
　　命吳應枚圖嵩山華蓋峰仍叠前韻¶
即景不能黙於談昨來瞻嶽洛以南其峯造極愜靜㕘¶
<pb:KR4f0005_WYG_079-20a>¶
華蓋之下停龍驂償我夙願引我忺目所攬結興欲探¶
詎惟一壑與一嵒維嶽與鎮都包函是宜紀詠詩囊添¶
問上問下隔層嵐其呼萬嵗奚足耽無徳登封實可慙¶
不如校景收清恬石磎曲折路尚堪底須鏨鑿屴崱巉¶
下視羣峭知其凡金臺玉鏡(皆峯/名)積翠咸鐵梁大小(皆/峽)¶
(名/)殊森嚴搗衣玉女不嫁男常有雲物供繡拈嵩門待¶
月纔眉尖謫仙人宅萬古含大化㝠合開胸襟如響應¶
聲空谷谽侍臣𢋫韻艱谽䆱磨崖擘窠大字嵌他年誰¶
<pb:KR4f0005_WYG_079-20b>¶
其青出藍莫使薜荔䝉茸馣爾枚闕里歸程兼(應枚奉/差祭告)¶
(曲阜真孔廟歸/程扺  定復命)要當詩畫藝兩覃無舉柱史及瞿曇名¶
教之中樂無險漫云月窟天心潛大羮有味匪醯鹽試¶
走健筆為雲巖鬼神入處氣益酣兩行煙柳踈毿毿燕¶
山趙水迎歸驂長歌還憶陟巘驔題幀何異書崇嵁擕¶
歸温室資吟瞻香光家法待更覘(将亦命董/邦達圖之)是謂舉一¶
乃得三¶
　　真定行宫即景¶
<pb:KR4f0005_WYG_079-21a>¶
升中展義六龍還小息征塵駐此間幽室數楹聊不俗¶
清機片晌恰宜閒漫拈栢子參真諦尚有黄花破笑顔¶
我寄崇情在古月歴恒沙刼照常山¶
　　明忩¶
侵曉驛程登卓午行營駐武帳儼書齋紙忩迎陽煦從¶
來樂三餘奚必拘温樹掛缾菊尚菲睡鴨蘭堪炷晰理¶
固忘機硏精亦得趣明朝覔此情廻首寒烟路¶
　　題蘇軾中山松醪賦真蹟巻¶
<pb:KR4f0005_WYG_079-21b>¶
中山停蹕憶松醪開巻如親書興豪大令漫教誇裹鐵¶
曹郎差可擬持螯文章爛豈驚徽纆拄杖投仍起續騷¶
(二語櫽/括蘇句)雪浪齋前重俯仰髯翁曾此一揮毫¶
　　衆春園雜咏¶
去是深秋來首冬景光爾許異初逢依然只有韓蘓蹟¶
不改長如磊落松¶
嫩日文忩散暖光墨壺硏席小徜徉菊花道負重陽節¶
酣放寒英傍曲廊¶
<pb:KR4f0005_WYG_079-22a>¶
七字題盆柳復顔撫吟樂此片時閒異哉駮石夫何幸¶
得與文昌作硯山¶
盆池半畆假山圍㸃綴軒忩入靜機却喜齋名消息好¶
何當一夜六花飛¶
書院甘棠景創新衆春來駐小陽春朂兹魚雅勤文行¶
莫負崇祠並坐人¶
　　行檠叠舊作韻¶
底羨雙葩及九枝巻舒恰適用為宜愛他武帳光如昔¶
<pb:KR4f0005_WYG_079-22b>¶
對我宵衣念在兹止麗乎明偏利旅繼騰其照正符離¶
詩編强半於中得了不相關景與思¶
　　再題雪浪石¶
駮石纔一拳底是難得貨玉局能㸃金頓使聲價大設¶
其逢堯舜應即臯夔佐牛刀試一州放浪寄吟課硬語¶
强横盤佳句出窮餓(用坡/語)要當如葛天一唱萬人和致¶
我每留連相期賞重過¶
　　過望都懐古¶
<pb:KR4f0005_WYG_079-23a>¶
廽鑾經古縣懐古周道左胡乃堯母同易名始自我(舊/名)¶
(與堯母同予前數/年經此易今名)聖母及聖子相望叢祠妥風雨晦暝¶
中慈孝歡如昔(叶/)蜡臘走鄉農雞豚薦香火三代猶斯¶
民直道終無墮夸大自名門鈎弋遭坎坷其子胡為情¶
行權過險果孝武固寡恩吕雉實肇禍¶
　　望都道中即景雜咏¶
背㸔古邑斷烟蒼十里郵亭不計長為愛寒鴉啼箇箇¶
分明合作閱倪黄¶
<pb:KR4f0005_WYG_079-23b>¶
歸根葉落路隂輕霜氣侵柯靜籟生可識元㝠不相藉¶
傳来峭景先(去/聲)行程¶
古戍寒村農務稀装棉薄具禦冬衣艱難傳語材官㸔¶
裘馬休誇輕與肥¶
一帶疎林碧水邉景光撿校遲(去/聲)垂鞭遥㸔馬耳生雲¶
氣(馬耳山在縣西北其/峯生雲必有雨雪)更擬含毫詠玉田¶
　　題臨漪亭¶
緑沼紅橋畔文疏綺薦低靈源分一畆解澤利千畦餘¶
<pb:KR4f0005_WYG_079-24a>¶
事饒魚鳥天然具壑谿廻鑾重駐䍐觸緒暢吟題¶
日色上簷多初冬風物和緑筠静不籟銀水㶑猶波古¶
砌餘苔篆寒禽擇樹柯蜃忩試憑攬比似畫誠過¶
　　盆梅¶
邇日行郊郭頗識冬意酣保陽今說輦喜對盆梅馣數¶
蕊自饒致萬卉都覺凡忘言如夙契得意惟静耽一氣¶
真不息大哉乾元含¶
　　南城¶
<pb:KR4f0005_WYG_079-24b>¶
道旁古南城城廢存土阜云米拒契丹築此夾河守和¶
金計滅遼唇齒患互受外夷尚知此(謂髙麗對/宋使言)小利目¶
前取詎惟失河北汴亦不能有國勢成積弱况復政多¶
咎方士及權姦豈堪僂指數(叶/)虚内乃貪外屋豐閴家¶
蔀五國固其宜炯戒傳不朽¶
　　曉行過安肅¶
霜重日華明鳴梢過遂城寒村烟靄合野景畫圖横民¶
氣雖非饉秋收底覺盈勞勞常厪念米價㡬時平¶
<pb:KR4f0005_WYG_079-25a>¶
　　雜言¶
潦退地淤肥秋麥已遍布芃芃被千畦生意夾兩路乃¶
知造物恩盈虚無極數額手為民慶敬勤益滋懼近畿¶
景率同明春耕不誤天津原澤國却聞困沮洳昨來苦¶
塵壒望雪為趙豫安得如予意時若均處處¶
　　橅三友軒真蹟各題以詩¶
　　　曹知白十八公¶
問余底事是便宜到處圖書得自隨曹氏五鍼傳粉本¶
<pb:KR4f0005_WYG_079-25b>¶
漢家一樹引遐思(近在嵩陽書院/曾圖漢栢一株)¶
　　　趙雍枯槎寒篠(元人君子林凡七/種竹今祇倣其一)¶
君子林中貌一家石邉老幹故槎枒昨從淇澳觀如簀¶
阿那烟梢指似耶¶
　　　吳鎮老榦梅¶
合巻無須泥宋元(宋元梅花合巻凡/三種兹亦臨其一)小吳風度宛然存¶
廣平故里新留蹟(昨過宋璟梅花亭書其賦/并繪梅花一株勒石壁間)同異誰能¶
下一言¶
<pb:KR4f0005_WYG_079-26a>¶
　　燈忩¶
燈忩我所耽冬夜清更永羣籟一以息周廬四顧靜武¶
帳不受風文疏未覺冷適已安足侈度人亦頗省䇿府¶
在我几千秋法戒炯秉燭匪為逰觸緒常懐警¶
　　霜¶
青女將霏雪嚴霜豫試行未垂千樹玉先放一天晴(諺/云)¶
(嚴霜出/暖日)曉履村橋跡寒鐘野寺鳴鋪原渾有質降宇却¶
無聲著處侵肌冷㸔來照眼明白琅何足羨紫塞獨關¶
<pb:KR4f0005_WYG_079-26b>¶
情¶
　　讀史漢書有感¶
兩人促膝語彼此不洩露所語竟誰傳而史以為據甚¶
至惟一人心跡隐未吐祇恐他或知炳然乃傳後(叶/)發¶
潛信頼史紀訛亦屢屢盡信不如無不求甚解悟此皆¶
非常人卓識有别具固逺不逮遷翻訾有抵捂(叶/)後人¶
復不逮而更妄非固嗚呼聖賢門却成是非路¶
　　過涿鹿¶
<pb:KR4f0005_WYG_079-27a>¶
畿南名郡古稱雄歉後閭閻景尚融未窘幸逢連嵗稔¶
其蘇要祝次年豐冬來比户棉粗具潦退平原麥倍芃¶
老幼迎鑾歡不識爾恒疾苦我心中¶
　　𢎞恩寺小憩¶
花宫旛影颺宗風丈室清幽有路通静試茶經方陸氏¶
笑㕘栢子是從公(趙州從諗禪師示/人㕘庭前栢樹子)果然别洞天人到¶
且喜小陽春景融依舊孤雲和片石每尋色相了無同¶
　　廻鑾奉¶
<pb:KR4f0005_WYG_079-27b>¶
皇太后進宫之作¶
展豫廵嵩洛廻鑾奉¶
夀康三呼¶
遐算祝九曲瑞符彰不狩安知外惟勤所戒荒鳯樓五¶
雲表藹藹萃千祥¶
　　恭送¶
列祖¶
皇考¶
<pb:KR4f0005_WYG_079-28a>¶
實録¶
御容及¶
玉牒至盛京¶
尊藏卜言啟程瓣香致敬¶
豳沛陪京地肇兹王業興¶
二陵欽陟降萬代謹繩承於鑠¶
帝居壯允宜¶
神御憑宗枝綿¶
<pb:KR4f0005_WYG_079-28b>¶
玉牒¶
實録燦金繩齎送垂儀典瞻依矢惕兢皇圖開奕葉¶
家法示孫曾¶
　　命董邦達圖嵩山華蓋峰再叠前韻¶
周禆瀛海逞辯談强分疆界朔與南運諸掌上黙以㕘¶
何須遍歴揚斿縿其間民物戚及忺用懐康乂時籌探¶
省方詎惟賞川嵒曰有深義於中函鼓舌底慮浮議添¶
秩祀嶽廟瞻遥嵐華盖左右飛興耽竟不能登我實慙¶
<pb:KR4f0005_WYG_079-29a>¶
山靈雲物意趣恬投我無報其奚堪仄徑追攀未覺巉¶
造極下視殊仙凡空谷有聲應速咸剛柔合徳均寛嚴¶
大矣時義稱少男盪胸决眥供吟拈無所假藉羣峰尖¶
天中衆羙已畢含百五十里敞神襟虚牝澒洞氣長谽¶
廣生博大穹窿䆱飛泉潄石玲瓏嵌㡬曾㸃綴資精藍¶
道之猶覺齒頰馣應枚小試霜毫兼亦云其可力已覃¶
譬之言佛必瞿曇是理易喻非竒險孰抉窔奥開幽潛¶
如恒河中投升鹽爾達素工為雲巖定當技癢落筆酣¶
<pb:KR4f0005_WYG_079-29b>¶
松忩月影寒毶毶靜觀絶藝誰方驂使我興在驅驪驔¶
曰某層峯曰某嵁一一聚米同親瞻陳迹俯仰頻懐覘¶
快哉長韻賡其三¶
　　恭瞻¶
皇史宬¶
五代神謨秘典垂¶
崇宬扄鑰壯鴻䂓蘭臺令史無慚筆綸閣元臣有職司¶
(内閣/所掌)百世聰聽欽¶
<pb:KR4f0005_WYG_079-30a>¶
寳訓萬年永茂衍宗枝(玉牒並/藏於此)瑶函金匱前朝制殷鍳¶
兢兢念在兹¶
　　偶為梅竹雙清圖用王世貞題王冕吳鎮梅竹合¶
　　　巻韻¶
今秋問俗燕趙以南豫以北頗慰觀民富孳息浮洛祠¶
嵩諸務畢攀躋直攬華蓋峰尖碧駐䍐淇澳前廻蹕廣¶
平後一時餘事寄翰墨却喜携得雙清友旋歸温室未¶
踰旬日日來徃吾心神似欲倩吾寫生靣不須假藉虬¶
<pb:KR4f0005_WYG_079-30b>¶
松鱗因檢石渠寳笈所葆祕恰得吳王合作手蹟真仲¶
圭學得仙人縮地千里為咫尺竟置清淇在几側元章¶
更以文貞鐵石肝腸作胸臆居然鄧尉傳本色明忩日¶
嫩小陽春是一是二煩㕘論後來好事琅琊君雄材麗¶
句驅紛紜我無元美便便經史簏又謝吳王落筆光射¶
屋乃今撫其合作賡其吟翻愧當前對珠玉梅香竹韻¶
總道腴詞壇藝苑有是夫都來薈萃成吾雙清圖忩外¶
十八公省乎相㸔伯仲原不孤¶
<pb:KR4f0005_WYG_079-31a>¶
　　冬至¶
南郊¶
瑞葉霏㣲達曙連正逢陽復祀¶
皇乾益增䖍意升柴燎敢即紓心卜麥田大禮躬親今¶
十五威儀敬慎古三千¶
慈闈明日稱觴慶介夀祥徴亞嵗駢¶
　　夀五弟和親王四十夀辰¶
灰飛緹室應書雲遐算添同刺繡紋邸第良辰欣有慶¶
<pb:KR4f0005_WYG_079-31b>¶
天倫至樂貴無文樽持北斗傾紅友詩擬東坡夀卯君¶
從此每逢開袠嵗棣華歌繼九如聞¶
　　雪後瀛臺即景¶
積素林巒石徑斜和晴纔放早蒸霞三冬望澤憂勤切¶
六出迎年景物嘉圓嶠風㣲花破蕚藍田烟暖玉生芽¶
湖山韶秀清逰適書屋摛毫紀嵗華¶
　　除夕¶
餞臘迎春節宫墻日影斜素梅舒砌萼紅燭巻盤花底¶
<pb:KR4f0005_WYG_079-32a>¶
藉增篇什惟因紀嵗華栢枝勝沉水此是吉祥霞¶
　¶
　¶
　¶
　¶
　¶
　¶
　¶
<pb:KR4f0005_WYG_079-32b>¶
　¶
　¶
　¶
　¶
　¶
　¶
　¶
御製詩二集巻二十一¶
