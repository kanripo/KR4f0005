# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:17.248473
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷五十八 
<pb:KR4f0005_WYG_337-1a>¶
欽定四庫全書¶
御製詩四集巻五十八¶
　古今體三十五首(己亥四/)¶
　　題舊玉圭璧¶
一圭著璧未前聞應為(去/聲)春官誤㑹文(此圭璧中為璧/形上下露圭末)¶
(圭本向未見有此制葢因眷官四圭有邸之注謂圭末/四岀而誤也考宋聶崇義三禮圗其繪四圭有邸中央)¶
(為璧四面各岀一圭剡首長短與肉好稱又繪兩圭有/邸制亦同惟圭首上下出耳至其繪圭璧則下為璧上)¶
(為圭首長短適均其下更不露圭本自為可據此玉質/與色俱舊而制作不合古圗豈琢玉者以意為之未加)¶
<pb:KR4f0005_WYG_337-1b>¶
(深考/耶)却是千年以上物穆然土色蔚蒼雲¶
　　讀韓非説難¶
韓非曽著説難辭世態揣摩竟莫遺寄語聴人之説者¶
破其術祗在無私¶
　　詠永樂雕漆畫景盤¶
坐對健談髙尚趣世間那肯姓名留不知何許人如擬¶
應是野王二老流¶
亦有松風亦有軒但㸔相對不聞言未經宣徳偷官匠¶
<pb:KR4f0005_WYG_337-2a>¶
喜尚年標永樂存(永樂中果園厰制剔紅器針刻大明/永樂年製字比元季作者似為過之)¶
(宣徳時厰器不逮前工屡被罪因私購内藏盤合磨去/永樂針書細欵刀刻宣徳大字濃金填掩之故宣欵皆)¶
(永器也間存永樂原欵則/希有矣見帝京景物畧)¶
　　聞甘肅得雨詩以誌慰¶
旬宣入覲命廽甘雨水沿途達奏函山陜均稱膏&KR0584;渥¶
伊涼亦屢瑞霙覃(甘肅布政司王廷賛陛見回甘奏報/沿途所見情形云山陜連次得雨土)¶
(膏含潤麥隴青蔥既至甘境見麥苖滋長詢之農民僉/稱臘正兩月屢霑瑞雪若再得春雨二麥可望豐收及)¶
(二月二十七日回至蘭州是夜得雨三寸/其餘各屬是否一律均霑現在飛查速奏)仲春到遇三¶
<pb:KR4f0005_WYG_337-2b>¶
寸澤各屬将詢一律堪却是督臣猶未報載咨實况發¶
郵驂(勒爾謹前奏止稱甘省得雪而於二月/杪得雨情形未經奏及因馳諭詢問之)¶
　　文徴明春山夜雨即用其韻¶
夜牕風滿雨來時對坐劇談静掩扉不是巴山秋漲際¶
却同商隱驀思歸¶
　　漢玉素璧¶
玉之古率稱漢耳斯突周姬疑夏姒蒲榖辨等匪所云¶
惟存素質合太始中規而圎尺以盈肉倍其好平如砥¶
<pb:KR4f0005_WYG_337-3a>¶
滄瀛湧出大輪團有雲暈作紅黄紫一㸃精瑩不受遮¶
留照三千萬刼裏¶
　圎規逾尺計積黍之從周古澤留珍詎浮筠之稱漢¶
　繄兹素璧成自良工準瑗環以得中合瑾瑜而比美¶
　蒸栗侔諸至寳四體備書紫章渾若太初長言用識¶
　乾隆已亥御題并識¶
　　宴坐齋中偶爾成詠¶
優霑甘雨暮春時近逺均叨奏牘披(山東河南屢次得/有透雨山西陜西)¶
<pb:KR4f0005_WYG_337-3b>¶
(甘肅亦先後優滋甘&KR0584;畿輔則迤南先被渥澤西東北/以次普霑京城及近甸州縣則於月之十三十五等日)¶
(雨皆深透節經各督撫及京兆奏報僉云三月/之雨有益麥收然為時正長未敢即滿志也)未敢即¶
怡恐心放惟存益敬籲¶
天知原仍禫服逰觀嬾棄置芳園花桞期改浚引河工¶
逮蕆(儀封堵築之工經大學士公阿桂等奏勘於漫口/上游另濬引河即余去冬於圗内標識處昨據奏)¶
(引河已得十之七八此月下旬當相機開枚引溜四月/初即可合龍兹望雨之愁雖釋而盼望河工喜音又甚)¶
(切/矣)合龍又盼喜音馳¶
　　題宋端石重卦硯¶
<pb:KR4f0005_WYG_337-4a>¶
竒偶八含八復重卦成六十四為宗由來天地自然數¶
豈是羲文剏作蹤刻柱令人明著眼不言惟硯宻藏胸¶
玩辭則置斯觀象用者宜誰宜邵雍¶
　　憶昔¶
憶昔年廿五承¶
先踐寳阼在朝文武彦濟濟鴛行布¶
祖¶
考所貽臣乆矣經¶
<pb:KR4f0005_WYG_337-4b>¶
舉措年皆長(上/聲)於予亮功資問顧至今卌四載忽忽居¶
諸度年長於予者却似晨星遇(予初登極時大臣皆年/長於予且多    兩朝)¶
(舊臣今大臣中之長於予者不過英亷永貴徳福曺秀/先蔡新崔應階六人皆予即位後所任用而    皇考)¶
(時之曾為大臣/者已無一存矣)復皆予所用遲任言空慕更思荀息語¶
少長輕之固然予則豈肯惟歎光隂速(叶/)厯厯念故人¶
暇當識吟句既因申眷懐亦用足篇數(暇日欲以曩時/所用閣臣功臣)¶
(詞臣督撫各掄五人舊學三人人系一詩以誌懐舊之/意且尚在禫服中無逰覧即景之作而黄綾詩本以百)¶
(四十頁為一本雖近為七十二侯之詠尚/恐不能滿篇數因覔題賦什以足成之)詩債果有之¶
<pb:KR4f0005_WYG_337-5a>¶
一笑託豪素¶
　　乆任¶
治官在乆任内外胥重兹内欲部務練外欲民情知旋¶
莅而旋遷政那周詳為名言雖如是或艱需次遲十年¶
非太乆不調已含悲用人所以難君責其何辭一利有¶
一弊近事試言之直督方(觀/承)與周(元/理)胥乆任弗移屬員¶
皆素董未免姑息隨方以幸未露周則顯庇滋(昔方觀/承在直)¶
(𨽻年乆頗有言其瞻狥情面於所属倉庫虧缺槩不察/劾及濫應驛馬之事但其時並未發覺余亦不肯過事)¶
<pb:KR4f0005_WYG_337-5b>¶
(搜求今周元理於井陘縣民聚衆抗官之案止擬為首/奸民及濟惡數人重辟而於知縣周尚親短價累民激)¶
(變之事置之不問結案摺内稱其並無不合意在彌縫/余初未嘗有所逆億適其案内竄逸之人在京兩次弋)¶
(獲僉供縣官𣲖累各欵如出一口余始疑之命尚書公/額駙福隆安往勘得實則周元理之袒䕶劣員實非尋)¶
(常狥庇可比若復加寛宥吏治將不可問因罷其縂督/之任然猶念其年老給予三品銜令在隆興大佛寺督)¶
(工自効余非厚於方觀承而曲為之恕亦非薄於周元/理而嚴為之繩并非憎惡周元理而吹求其短乃其事)¶
(已敗露實有闗於政體官方非若方觀承在任之並無/犯案者可比余雖憐惜周元理亦不能廢法姑容此余)¶
(辦理此事/之苦衷也)不得不抵罪雖惜難寛斯然更以自警在位¶
亦乆兮能無以乆懈能無以熟嘻能無以悉忽能無以¶
<pb:KR4f0005_WYG_337-6a>¶
繁遺諸臣皆所進或亦假藉施責人忘責已詎曰公無¶
私¶
　　雨(三月廿/四日)¶
自晨霏細㸃逮未霔棼絲静對悠揚意端宜雅淡詞濕¶
連土本潤慰切已惟寅&KR0927;壠麥疇畔也同農共怡¶
　　賦得山夜聞鐘(得張字八韻/考試差題)¶
静夜深山裏耳根萬籟藏何來清響送盡使俗音忘欺¶
鴈度虚宇發鯨自上方隔林猶晃盪拂席正悠揚未是¶
<pb:KR4f0005_WYG_337-6b>¶
傳更㸃恰宜暎燭光似明因帯月疑冷為含霜許國應¶
相憶楓橋詎足當其聲殊水陸漫擬懿孫張¶
　　吳厯宿雨新晴¶
逺巘歸雲天欲霽喬柯滴露樹澄烟溪村野老厭閒坐¶
新水初生擬放船¶
　　題官窯盆¶
官窯創自修内司爾時外間禁用之即今經六七百嵗¶
猶見一二晨星遺謂猧食盆誠讕語唐宫奢淫何足舉¶
<pb:KR4f0005_WYG_337-7a>¶
井華浄手漾釧金宜贈玉臺新詠侣雖微薜暴無害佳¶
如玉豈得無瑕皆聲聞過情君子恥和光混俗幽人懐¶
　　山東廵撫國㤗復報得雨詩以誌慰¶
仲春霑澤暮春連月半重滋四寸田自北而南遲一日¶
(京城於三月十五日復得透雨頃國㤗奏濟南於三月/十六日得雨四寸較此間計遲一日其雨葢自北而南)¶
(也/)潤麰及&KR0927;賴¶
蒼天麥收已可期齊豫麫價早聞減市鄽(近日市肆麫/麥之價頓減)¶
(固由京城及近畿連渥優膏亦由聞豫東春雨/霑足二麥定可豐收故不復似前此之居竒耳)謙受¶
<pb:KR4f0005_WYG_337-7b>¶
益而滿招損際兹惟更勵寅䖍¶
　　詠舊端石蕉葉硯¶
横文破葉意精含棐几應教置以南設贈藏真書自叙¶
緑天剪處主賔參¶
　　題項聖謨婪尾春圗¶
花本惟争草木差不勝(平/聲)朶重一枝斜便呼婢亦何妨¶
爾應識身名出鄭家¶
　　夜雨(三月廿/六日)¶
<pb:KR4f0005_WYG_337-8a>¶
傍晩東南雲佈隂雷鳴入夕復為霖已欣搴幌峭生冷¶
旋聴垂簷繁注音澤以頻霑驚若幻獲因未望慰難任¶
冬三春二愁來乆(昨嵗三冬盼雪今春復盼雨俱未能/遂願直至此月中旬始連得優霑而)¶
(此次之雨則非因/望而得尤足慰也)幸矣廽思轉不禁¶
　　懐舊詩二十三首¶
　　　三先生三首¶
　　　龍翰福先生¶
　　先生名福敏康熈丁丑翰林¶
<pb:KR4f0005_WYG_337-8b>¶
皇考在藩邸即延其課予弟兄讀雍正初廵撫浙江遷¶
　　湖廣總督嗣以撫浙時過愆罷歸未幾復起用洊¶
　　厯左都御史余踐阼後優禮之尋授大學士先生¶
　　服官政績無所表見而方正嚴憚且能多方誘廸¶
　　於課讀為長余初就外傅始基之立實有以成之¶
　　故每追念不置云¶
今古既殊宜其教亦異施古方教數(去/聲)年今為出閣時¶
(出閣讀書明季諸臣常争之我朝書者家/法皇子皇孫無不六嵗就外傅讀)憶半舞勺嵗¶
<pb:KR4f0005_WYG_337-9a>¶
(六嵗/時也)¶
皇考掄賢師即從師授經詎惟習少儀循循既善誘嚴¶
若秋霜披背誦自幼敏匪曰詡徇齊日課每速畢師留¶
為之辭(余㓜時日所授書毎易成誦課常早畢先生即/謂余曰今日之課雖畢曷不兼治明日之課比)¶
(及明日復然吾弟和親王資性稍鈍日課恒落後先生/則曰弟在書齋兄豈可不留以待之復令予加課俟其)¶
(既畢同散彼時孩氣未嘗不以為怨今思之則實/有益於已故余所讀之書倍多實善誘之力也)以此¶
倍多讀胥益平生資誰知童時怨翻引老日悲不失赤¶
子心能無繾綣思嗚呼於先生吾得學之基¶
<pb:KR4f0005_WYG_337-9b>¶
　　　可亭朱先生¶
　　可亭先生者江西之髙安人名軾康熈甲戌成進¶
　　士由庶吉士改知縣洊陟浙江廵撫所至以清操¶
　　著雍正初擢左都御史晉尚書授大學士¶
皇考為余兄弟擇師四人先生其一也先生究心經學¶
　　著有周易注觧儀禮節畧及厯代名臣名儒循吏¶
　　傳諸書余從學十餘年深得講貫之益學之全體¶
　　於先生窺津逮焉¶
<pb:KR4f0005_WYG_337-10a>¶
皇考選朝臣授業我兄弟四人胥宿儒徐(元/夢)朱(軾/)及張¶
(廷/玉)嵇(叶筠/曽)設席懋勤殿¶
命行拜師禮(我朝成例皇子初就學見師傅彼此皆長/揖    皇考擇此四人為余兄弟之師)¶
(見命於懋勤殿行拜/  之禮示尊重也)其三時去來(徐未乆得罪去張以/書寫    諭㫖事繁)¶
(旬月中偶一至上書房嵇則出為河/督惟先生常至書齋為余兄弟講授)可亭則恒矣時已¶
熟經文每為闡經㫖漢則稱賈董宋惟宗五子(謂周程/張朱)¶
恒云不在言惟在行而已如坐春風中十三年迅耳先¶
生抱病深命輿親往視(乾隆丙辰冬先生病且篤親臨/其第視疾先生知駕至力疾服)¶
<pb:KR4f0005_WYG_337-10b>¶
(朝服令其子扶掖迎拜户外既深/嘉其知禮且甚憐之未幾即易簀)未肯竟拖紳迎謁仍¶
鞠&KR0957;始終弗踰敬啓手何殊爾嗚呼於先生吾得學之¶
體¶
　　　聞之蔡先生¶
　　所從之師雖多而得力於讀書之用莫如聞之先¶
　　生先生名世逺漳之宿儒也由康熈己丑翰林厯¶
　　官禮部侍郎¶
皇考命入尚書房授讀余時學為古文先生謂當以昌¶
<pb:KR4f0005_WYG_337-11a>¶
　　黎為宗且言惟理足可以載道氣盛可以逹辭至¶
　　今作文資其益所著有二希堂集嘗為之序淵源¶
　　所自從可知矣¶
先生長(上/聲)鼇峰(先生嘗為鼇峯書院山/長受葉者多知名士)陶淑學者衆奉¶
命訓吾曹風吟而月弄雖未預懋勤(先生後至書房不/在徐朱張嵇四人)¶
(之/列)八載寒暑共(自甲辰至辛亥從學凡/八年昕夕講誦無少輟)常云三不朽徳¶
功言並重(叶/)立言亦豈易昌黎語堪誦氣乃欲其盛理¶
乃欲其洞是實為學方虚車徒駕覂(叶/)因以書諸紳未¶
<pb:KR4f0005_WYG_337-11b>¶
敢妄操縱徳功吾何有言則企該綜嗚呼於先生吾得¶
學之用¶
　　　五閣臣五首¶
　　　故大學士鄂爾㤗¶
　　鄂爾㤗康熈乙邜舉人官内務府員外郎¶
皇考素知其名¶
登極初¶
特擢江蘇布政使遷雲南廵撫尋晉雲貴縂督兼轄廣¶
<pb:KR4f0005_WYG_337-12a>¶
　　西經理三省苖疆改土歸流其績最著餘亦多惠¶
　　政所在吏民徳之雍正九年授大學士¶
召還入閣辦事兼軍機大臣余踐阼後深加倚任乾隆¶
　　十年卒於位遵¶
遺詔配享¶
太廟入祀賢良祠鄂爾㤗性嚴正且鎮静有古大臣風¶
　　誠亦不可及已¶
業師祗三人其三情向剖(謂徐張嵇見/三先生詩)¶
<pb:KR4f0005_WYG_337-12b>¶
皇考重英賢率¶
命書房走鄂(爾/㤗)蔣(廷/錫)以閣臣蔡(珽/)法(海/)列卿九胡(煦/)顧¶
(成/天)劉(統/勲)梁(詩/正)任(唘/運)邵(基/)戴(瀚/)來先後其時學亦成云師而實¶
友不足當絳帷姓名兹舉偶鄂其中巨擘内外勤宣乆初政¶
命總理(初即位時循例置總理事務王大臣四人莊親王果/親王鄂爾泰張廷玉皆    遺詔中所有人也)¶
顧問備左右具瞻鎮百寮將美恵九有好惡畧失尚性陽隂則否遵¶
詔命配享旌善垂不朽¶
　　　故大學士張廷玉¶
<pb:KR4f0005_WYG_337-13a>¶
　　與鄂爾泰同任閣臣最久者為張廷玉廷玉桐城¶
　　人前大學士張英之子由康熈庚辰翰林直南書¶
　　房洊陟内閣學士擢侍郎¶
皇考御極晉尚書授大學士為軍機大臣余即位每優¶
　　遇之以其為¶
兩朝舊臣小心慎宻有足嘉者乾隆十四年致仕余賦¶
　　詩以寵其行乃陛辭時乞余一言為配享¶
太廟左劵則非臣子所宜請及廷玉卒於家余仍遵¶
<pb:KR4f0005_WYG_337-13b>¶
皇考遺詔行而彼時不得不示以懲戒固亦瑕瑜不能¶
　　相掩也¶
風度如九齡禄位兼韋平承家有厚徳際¶
主為名卿不茹還不吐既哲亦既明述¶
㫖信無二萬言頃刻成繕¶
皇祖實錄記注能盡誠以此䝉¶
恩眷¶
顧命配享行及予之莅政倚任原非輕時時有贊襄休¶
<pb:KR4f0005_WYG_337-14a>¶
哉國之楨懸車廻故里乞言定後榮(余於臣下無不推/誠相待矧朝夕左)¶
(右之大臣何轉不能諒余心乎廷玉配享以此太廟本/    皇考遺詔余曷敢不遵乃廷玉将歸    為請則)¶
(不免於/要君矣)斯乃不信吾此念詎宜萌臧武仲以防要君聖¶
所評薄懲理固當(廷玉雖有過余仍不加重譴即廷議/謂當削爵奪職不准配享並不准回)¶
(籍余猶念其大學士由/享雖屬過分然已恭奉)　　(皇考簡用不忍罷斥至配/遺詔亦不忍改惟伯爵乃)¶
(余所特加彼既忍於負予不宜令其誇榮田里因削去/伯爵仍准以大學士銜休致及其既卒仍令配享)¶
(太廟余於廷玉曲示保全使/彼泉下有知當如何銜感乎)以示臣道貞後原與配食¶
遺訓敢或更求享彼過昭仍享吾意精斯人而有知猶¶
<pb:KR4f0005_WYG_337-14b>¶
應感九京¶
　　　故大學士一等忠勇公傅恒¶
　　傅恒為滿洲勲戚世家¶
　孝賢皇后親弟也初由侍衛侍御前旋授内務府總¶
　　管擢侍郎為軍機大臣遷尚書協辦閣務乾隆戊¶
　　辰經畧金川晉大學士兼程統兵進勦莎羅奔郎¶
　　卡聞而怖讋欵服乞䧏以功封一等忠勇公西師¶
　　之役與余同志襄賛軍務克成大勲圗畫紫光閣¶
<pb:KR4f0005_WYG_337-15a>¶
　　功臣列第一及緬甸逆命傅恒堅決請行己丑春¶
　　授經畧率勁旅往討自戞鳩濟師以後身先士卒¶
　　艱瘁備經遂收服猛拱所至獲勝進攻老官屯時¶
　　已染沉疴猶復力疾督勦逆酋畏懼懇請觧圍而¶
　　余亦因其地水土惡劣豫䧏㫖撤兵庚寅春還朝¶
　　病日危篤至七月中遂不起余親臨賜酹䘮儀視¶
　　鎮國公入祀賢良祠傅恒在綸扉二十三年日侍¶
　　帷幄藎誠素著顧年未五旬鞠躬盡瘁䘮我賢臣¶
<pb:KR4f0005_WYG_337-15b>¶
　　每念及傷且惜焉¶
世臣更近戚丹誠素所信命之習政事幹材亦日進金¶
川往經畧旌旗改觀奮(金川莎羅奔郎卡小醜陸梁初/非難治而督臣張廣泗措署乖)¶
(方老師玩㓂致䑕輩勢益䲭張及遣訥親前往董辦又/復畏葸偷安憚於臨敵以致績乆勿就因各治其罪命)¶
(傅恒率師經畧親履行陣連克堅碉壁壘一新遂/擒戮奸渠梁爾吉逆酋聞而䘮膽始悔罪乞䧏)然其¶
時其勢未宜深入迅郎卡既怖讋特許歸䧏順(郎卡窘/迪投誠)¶
(傳恒尚欲進兵不允所請余察其時勢/祗可如此蕆事乃詔許受䧏即令班師)凱旋贊黄閣章¶
服三錫晉(傅恒既成功賜以紅寳石頂金黄帯四團龍/補以示寵異其後奬賜首功如兆惠等皆視)¶
<pb:KR4f0005_WYG_337-16a>¶
(以為/例)西師兩用兵同心却衆論坐謀無不協用蕆大功¶
建其後征緬甸力請往抒藎猛拱既收服官屯進圍困¶
祗以水土劣兵役多病頓值彼悔罪請爰撤師旅振(傅/恒)¶
(攻老官屯畫夜不輟期在必克逆酋畏懼願納欵懇請/觧圍傅恒却勿許然余念癉鄊水土惡劣又聞軍士多)¶
(病不宜乆居其地先期諭令撤兵傅恒始/奉命還比歸而病入膏肓不可救矣惜哉)然因受瘴深¶
兼悔墮功悶遂以永辭世飾終典空綣嗟我社稷臣所¶
期寜在近年少長(上/聲)於余騎箕惜且恨¶
　　　故大學士來保¶
<pb:KR4f0005_WYG_337-16b>¶
　　來保侍¶
皇祖二十餘年厯官一等侍衛¶
皇考時改内務府縂管余即位授尚書六曹俱遍乾隆¶
　　十二年擢大學士為軍機大臣二十九年卒於位¶
　　入杞賢良祠來保性端謹年躋大耋神明不衰老¶
　　成之度足為庶寮矜式每詢以康熈年事娓娓可¶
　　聼而於¶
廵幸行圍諸典尤悉葢其在¶
<pb:KR4f0005_WYG_337-17a>¶
御前最乆也善相馬余嘗作歌以賜亦其餘事之足稱¶
　　者¶
初供批本職後充侍衛䕶弓矢固所習慤勤更其素止¶
進恒有常不失尺寸處洊陞掌内府亦乆䝉¶
恩遇因命長部曹旋賛絲綸布更踐既已深老成遂獨¶
許(叶/)雖無赫赫名却有休休度讀書通大義萬石猶後¶
歩¶
　　　故大學士劉統勲¶
<pb:KR4f0005_WYG_337-17b>¶
　　漢大學士之足資倚任者張廷玉而後有劉統勲¶
　　統勲山東諸城人雍正甲辰翰林甫授職即直南¶
　　書房官至庶子余即位初擢任詹事旋遷内閣學¶
　　士洊陟尚書為軍機大臣乾隆甲戌協理陜甘縂¶
　　督乙亥冬以罪罷斥踰年復任尚書由刑部調吏¶
　　部辛巳夏授大學士癸巳冬肩輿入直至東華門¶
　　痰忽湧上舁歸而歿余聞其病遣使齎藥馳視已¶
　　無及矣即日親臨奠醊優䘏有加並入祀賢良祠¶
<pb:KR4f0005_WYG_337-18a>¶
　　統勲練達端方秉公持正朝臣罕有其比故凡讞¶
　　大獄督大工悉命往莅事無勿治者惟在陜甘時¶
　　聞阿逆之變議棄巴里坤所見雖謬然書生未嫻¶
　　軍旅且遇事輒抒所見差勝於模稜怯避緘黙自¶
　　全者觀過知仁固宜深諒之矣¶
從來舉大事要欲衆志定小利亦何慶小失亦何病阿¶
逆之初叛衆論已紛競統勲督陜甘儲需任所勝欲棄¶
巴里坤是殆亂軍令治罪易廷桂並命隨軍進(叶妄統/勲  陳)¶
<pb:KR4f0005_WYG_337-18b>¶
(棄巴里坤之議恐其惑亂軍心不可不斥革逮治因發/往軍營令以司員辦理軍需効力贖罪事平後念其心)¶
(本無他復還原職仍加任用祸福/惟視其自取實不稍存成見也)五年大功成釋罪重¶
從政賞罰寓經權順應自取聼十餘年黄閣總兼部務仍¶
(叶/)遇事既神敏秉性原剛勁進者無私感退者安其命¶
得古大臣風終身不失正¶
　　　五功臣五首¶
　　　故協辦大學士一等武毅謀勇公兆惠¶
　　平定西域兆惠實惟首功以傅恒賛襄定䇿準蕭¶
<pb:KR4f0005_WYG_337-19a>¶
　　何不戰之例宜居第一而兆惠即繼之兆惠起家¶
　　中書¶
皇考時初立軍機處兆惠即與舒赫徳同為章京故二¶
　　人皆練習政事余既踐阼知其才可用屢擢至侍¶
　　郎金川之役命往綜理糧餉尋為軍機大臣乾隆¶
　　乙亥我師撫定伊犁而逆賊阿睦爾撤納潛蓄異¶
　　謀煽衆為亂竄身逺遁因命兆惠為将軍駐伊黎¶
　　聞呢嗎等之變整師東旋中途屢殱逆象乃被圍¶
<pb:KR4f0005_WYG_337-19b>¶
　　於鄂壘扎拉圗適余所遣圗倫楚等率師至兆惠¶
　　力戰得出戊寅冬薄葉爾羗城我軍已疲於逺渉¶
　　而逆酋兩和卓木糾衆邀拒時我軍三千人其渡¶
　　河者僅四百乃築堡黒水固守相持三閲月百計¶
　　殱賊己夘春舒赫徳等統兵赴援而余先所遣送¶
　　馬之阿里衮等亦至内外夾擊賊衆披靡遂回駐¶
　　阿克蘇兩酋竄遁追至㧞達克山因各授首獻馘¶
　　回部悉平賜以世襲一等公爵晉協辦大學士並¶
<pb:KR4f0005_WYG_337-20a>¶
　　賜紅寳石頂金黄帯四團龍補悉如傅恒例凱旋¶
　　行郊勞禮錫宴於紫光閣詳見紀事諸詩兆惠長¶
　　余僅三嵗正資倚任遽以甲申冬病歿余親臨撫¶
　　酹即命其子為額駙勅祀賢良祠優加贈䘏每一¶
　　念及悼惜曷能己乎¶
西師厯五年準回兩進討兩討凡兩阻兆惠皆經了(兆/惠)¶
(於捜勦準夷遺孽則有鄂壘扎拉圗之圍進討回部逆/酋則有喀喇烏蘇之圍皆能全師以出厯險而亨由其)¶
(忠誠素篤濟以謀勇故能/邀    天佑而叶師貞也)而皆安然出蕆功荷¶
<pb:KR4f0005_WYG_337-20b>¶
大造設非忠誠篤加以勇畧昭焉能合衆志成城錫箔¶
保(䝉古語錫箔者/即岩堡之謂也)耆定贊絲綸章服元勲表謂當永承¶
恩太平佐有道長予纔三年何不同予老¶
　　　故户部尚書一等果毅公阿里衮¶
　　鈕祜禄為我滿洲大族而額亦都巴圗魯乃¶
太祖¶
太宗朝開國元勲阿里衮其曽孫也乾隆初年為御前¶
　　侍衛擢任兵部侍郎厯授廵撫總督壬申冬還朝¶
<pb:KR4f0005_WYG_337-21a>¶
　　為户部尚書兼管歩軍統領丙子冬命往軍營為¶
　　參贊大臣戊寅冬命偕副都統鄂博什送馬濟軍¶
　　彼時尚未知兆惠等有襲迫之事也阿里衮不憚¶
　　勞瘁遄程而進已邜春㑹舒赫徳赴援賊遮之於¶
　　呼爾滿阿里衮適至觧其圍同趨黑水與兆惠夾¶
　　擊賊衆全師而出命襲果毅公爵圖像紫光閣凱¶
　　旋復為尚書兼協辦大學士戊子春命往雲南辧¶
　　緬甸事與大學士公傅恒分路進勦蠻暮新街之¶
<pb:KR4f0005_WYG_337-21b>¶
　　㨗皆有功己丑冬以受瘴瘍發肩背馳醫治療不¶
　　痊悼惜贈䘏如典禮祀賢良祠阿里衮性誠篤遇¶
　　事力任不避艱阻余以此優眷之¶
昨嵗秋之仲¶
盛京謁¶
陵園三大功臣墓陪𦵏其間存(額亦都與揚古利費英/束並以    開國佐運)¶
(勲臣陪𦵏於曽親福陵功臣昭陵之間昨秋恭/謁    祖陵    臨三    墓酹酒並紀以詩)兹¶
阿里衮者額都(額亦都急呼/之則為額都)四世孫勇豈匹其祖忠實¶
<pb:KR4f0005_WYG_337-22a>¶
一例肫兆惠阻黒水回衆如蜂屯爾時舒赫徳統兵速¶
入援又被狂狙阻進退至兩難適值阿里衮送馬繼進¶
遄率兵亦弗多乗夜賊營掀賊駭自天䧏鹿埵羣逃奔¶
兩軍俱善歸(阿里衮解馬遄進所統之兵無多既觧舒/赫徳等呼爾滿之圍復至喀喇烏蘇夾擊)¶
(賊衆兆惠等並全師而出還至阿/克蘇整兵再進遂以次平定回部)重進鴻功全後復往¶
征緬受瘴惜隕身一再忘軀勞思之輙淚捫幸而子¶
善繼(阿里衮子豐舁額襲公爵擢尚書授副將軍征勦/金川遜克爾宗之捷奮勇奏績以其克紹祖風於)¶
(公爵加繼勇二字凱旋圗像紫光閣復加一等子世爵/方以其年壮可繼父志為國宣力乃未幾以病歿益増)¶
<pb:KR4f0005_WYG_337-22b>¶
(悼/歎)金川建殊勲凱旋以病終悲惜何忍言¶
　　　故雲貴總督將軍一等誠嘉毅勇公明瑞¶
　　明瑞為¶
　孝賢皇后之姪初襲承恩公選充侍衛乾隆丙子擢¶
　　副都統命往伊犂軍營為参贊大臣尋遷户部侍¶
　　郎同將軍兆惠往勦回部於喀喇烏蘇襲迫中悉¶
　　力拒賊己夘春我軍内外夾擊賊衆驚潰兩逆酋¶
　　望風遁明瑞統兵追及之於霍斯庫魯克轉戰三¶
<pb:KR4f0005_WYG_337-23a>¶
　　時斬馘數百復敗之於阿爾楚爾叙功於公爵加¶
　　毅勇字圗像紫光閣晉都統擢領侍衛内大臣壬¶
　　午授伊犂將軍乙酉統兵復定烏什事詳烏什戰¶
　　圗補詠丁亥春還朝值緬匪滋擾楊應琚乖方貽¶
　　誤命明瑞為雲貴總督往代之繼復授為將軍令¶
　　相機進𠞰遂統兵由宛頂進賊於蠻結悉衆以拒¶
　　明瑞身先督戰乗大霧薄賊寨破其象陣斬級二¶
　　千餘生擒三十四人㨗聞加一等誠嘉毅勇公世¶
<pb:KR4f0005_WYG_337-23b>¶
　　爵賜紅寳石頂金黄帯四團龍補以示優異而以¶
　　承恩公爵令其弟奎林襲明瑞復敗賊於天生橋¶
　　由宋賽次邦海取道猛宻轢賊境數千里旋自大¶
　　山移駐猛腊屢戰克㨗㑹参贊額爾登額頓兵旱¶
　　塔廵撫鄂寕十檄促援遷延不進賊偵我孤軍無¶
　　繼蟻聚抗禦明瑞因緑營疲病者多令將領分隊¶
　　䕶之以出而身自殿後接戰次小猛育賊益紛集¶
　　明瑞胸被重創而歿事聞痛惜弗能置因勅從優¶
<pb:KR4f0005_WYG_337-24a>¶
　　議䘏並建旌勇專祠祀之櫬還親臨賜奠&KR2285;額爾¶
　　登額於其前猶不足以紓余恨也¶
凡經百餘戰戰必先衆軍不謂世胄家而有如此人讀¶
書知大義挽勁鮮與倫短身既精悍謀畧兼出羣功難¶
僂指數嘉賚匪因親征緬次猛腊獨入克㨗頻恨遇忌¶
功者逍遥河上陳(明瑞師次猛腊孤軍深入重地應有/繼進之兵時額爾登額分駐旱塔若)¶
(星馳赴援未嘗不可合力奮勦即不能成功亦可全師/而出乃額爾登額忌明瑞獨成大功觀朢不進時鄂寜)¶
(為滇撫十檄敦促轉繞囬銅壁闗遷延半月始逹宛頂/而明瑞以無援助竟至捐軀額爾登額實死有餘辜矣)¶
<pb:KR4f0005_WYG_337-24b>¶
力戰絶後繼終焉捐其身於爾無悔怨於我增悲辛不¶
湏讀杜牧謂過趙使君¶
　　　故大學士舒赫徳¶
　　舒穆嚕亦滿洲大族昔徐元夢以翰林兼通清漢¶
　　文在¶
皇祖時即為衆所推舒赫徳其孫也頗能世其家學雍¶
　　正年間以試繙譯授中書軍機處初立與兆惠同¶
　　為章京故亦通達事體余即位授御史三遷至侍¶
<pb:KR4f0005_WYG_337-25a>¶
　　郎兼歩軍統領戊辰擢都統復遷尚書為軍機大¶
　　臣隨經畧大學士傅恒赴金川辦軍務甲戌以後¶
　　並在軍營再起再罷戊寅冬以白衣留阿克蘇聞¶
　　兆惠黒水事即飛驛奏聞隨簡精鋭馳援仍授副¶
　　都統参贊大臣己邜春擊潰賊衆平定囬部擢尚¶
　　書予世職圗像紫光閣戊子春往雲南籌辦軍務¶
　　以陳奏失當下部議罷職任予都統銜赴烏什為¶
　　参賛大臣辛邜土爾扈特汗渥巴鍚等率全部歸¶
<pb:KR4f0005_WYG_337-25b>¶
　　順調至伊犁經理撫輯事悉協機宜即命為伊犂¶
　　將軍旋授户部尚書及領侍衛内大臣癸巳秋晉¶
　　大學士召還兼管吏部刑部甲午秋率滿洲兵往¶
　　臨清勦捕逆匪王倫等甫六日而蕆事賜戴雙眼¶
　　孔雀翎以旌其能復予雲騎尉世職嗣以平定金¶
　　川圗像紫光閣文武大僚得再與功臣圗贊者不¶
　　過數人而已丁酉夏扈從易州敬襄¶
山陵大典忽遘時疾遣醫診視不數日而歿賜禭賜䘏¶
<pb:KR4f0005_WYG_337-26a>¶
　　　入祀賢良祠並於囬京後親臨奠醊舒赫徳老成¶
　　練達足副任使且纔長余一嵗不意其溘逝如此¶
　　之速曽賦詩惋惜之迹其生平多以功績顯故從¶
　　其著者列為功臣云¶
遇順饒有智逢艱或失算究以從政乆經事實明練屢¶
罷屢復用中心惜英彦踐厯更老成遂掌絲綸渙西師¶
頻建功然職在参贊土爾扈歸順(土爾扈特急呼之則/為土爾扈余初聞渥)¶
(巴鍚等來歸之信恐伊勒圗一人不能經理得宜因命/舒赫徳往治其事舒赫徳至伊犂於一切安汎設偵籌)¶
<pb:KR4f0005_WYG_337-26b>¶
(儲宻備之事無不悉妥故新投之人一/至如歸詳見向所作土爾扈特歸順記)經理實妥善(叶/)¶
六日靖臨清則信資偉幹爕理原未乆勲伐誠可按懐¶
舊不能忘悽然一染翰¶
　　　故四川提督三等威信公岳鍾琪¶
　　漢提鎮中有功可録者雖不乏人而宣力¶
三朝名震諸畨者無出岳鍾琪右故特表之鍾琪陜西¶
　　臨洮人初由同知改武任㳺擊¶
皇祖時已擢四川提督雍正元年授奮威將軍征青海¶
<pb:KR4f0005_WYG_337-27a>¶
　　有功予三等公爵尋遷川陜總督七年授寜逺大¶
　　將軍由西路征勦噶爾丹筞凌十年大學士鄂爾¶
　　㤗劾其玩忽縱賊奏報不實部議革職銜削公爵¶
皇考宥之仍留縂督任䕶大將軍印䧏公爵為三等侯¶
　　戴罪立功張廣泗復劾其怪僻乖方遂罷職削爵¶
　　付法司鞫訊擬以大辟䟽¶
留中余踐阼初命免罪囬籍乾隆十三年以總兵銜勦¶
　　金川逆酋尋授四川提督㑹大學士傅恒經畧金¶
<pb:KR4f0005_WYG_337-27b>¶
　　川軍務畨酋畏懾乞䧏鍾琪奉經畧令輕騎入畨¶
　　巢曉以順逆示之不疑莎羅奔即抒誠乞䧏凱旋¶
　　仍與三等公爵賜號威信並製詩以奨勵之十九¶
　　年赴重慶督緝墊江逆匪陳琨等事竣還卒於資¶
　　州賜䘏如例鍾琪任川陜總督時湖廣逆犯曾静¶
　　遣張熈投逓逆書鍾琪佯與設誓誘其吐實即参¶
　　奏逮治其藎誠既足嘉智畧亦深足取余每以此¶
　　事念之鍾琪弟鍾璜繼為四川提督畨人亦素信¶
<pb:KR4f0005_WYG_337-28a>¶
　　服惜其後無能接踵者¶
三朝師武臣鍾琪為巨擘車騎伐準夷實其算之失(岳/鍾)¶
(琪征噶爾丹䇿凌時議用車戰因設車騎/營肄習之終歸無用未免泥古之失耳)設誓誘¶
張熈忠誠天鍳赤家居十餘年命董金川役(鍾琪釋歸/十餘年以)¶
(金川軍務復召用益切感奮猶能單騎/入畨砦使逆酋畏讋乞䧏誠足嘉也)單騎入賊砦大¶
義示順逆勇而且有謀羣畨讋辟昜受䧏遂凱旋實亦資¶
宣力所見緑營多鮮或踵其迹卓有古將風書勲太常¶
冊¶
<pb:KR4f0005_WYG_337-28b>¶
　¶
　¶
　¶
　¶
　¶
　¶
　¶
御製詩四集巻五十八¶
