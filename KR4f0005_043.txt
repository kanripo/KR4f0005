# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:08.541404
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 初集卷四十三
<pb:KR4f0005_WYG_043-1a>¶
欽定四庫全書¶
御製詩初集巻四十三¶
　古今體九十五首丁夘七¶
　　避暑山荘¶
勝地闢離宫時廵駐蹕同金行邉塞外¶
聖日照臨中翠栢千秋色青嵐四面通洗塵飛好雨傍¶
晚更濛濛¶
隔嵗駐山荘山容鎮似常風來花作態雨過草生香小¶
<pb:KR4f0005_WYG_043-1b>¶
鳥窺簾捲清琴倚壁張¶
含飴叨厚澤觸景那能忘¶
烟容罨翠岑逐處稱幽尋石秀今秋草潭明古月心蘚¶
蛩吟露冷苹鹿度雲深極頂衆山小悠然暢逺襟¶
　　雨中對瀑之作¶
膩雲四合傍峰低借助飛泉繡壁西可是山靈解人意¶
每教秋雨凑詩題(前年駐此亦有/雨中聼瀑詩)琴音上下聴來合雪¶
色繽紛望裏迷石鼎烹雲纔片刻即㸔新水漲前溪¶
<pb:KR4f0005_WYG_043-2a>¶
色色聲聲總淡如悠㳺而眺静聽諸不經意作吟無盡¶
恍可人懐㑹有餘跳沫錦鱗依石岸飲泉蒼鹿下林閭¶
賞觀底事登廬阜妙處當前寔起予¶
　　荷¶
紅霞翦翦艶吳紈閙掃新装鏡碧瀾漫謂遲開縁候異¶
却辭早謝待人㸔風前㺯影還依栁雨裏霏香欲賽蘭¶
芝徑雲堤清賞處(三十六/景之一)㡬多丰韻鬥秋寒¶
　　漢玉赤刀歌¶
<pb:KR4f0005_WYG_043-2b>¶
出匣寳氣騰葱鬰秋水一灣落霞拂㳺刄恢恢豈少&KR1403;¶
疑有丁甲相呵㗵蟠虬之而鼂采蔚當年西序横陳物¶
介紹大訓連朱芾姬室文眀此黼黻遐思成康不可迄¶
　　凉¶
塞雨䏻増冷秋山不障寒馬蹄輕可試鷹羽勁思摶埭¶
草将霏白巒楓欲作丹總催秋稼納農慶築塲寛¶
　　避暑山荘百韻詩(有序/)¶
　　我¶
<pb:KR4f0005_WYG_043-3a>¶
皇祖建此山荘扵塞外非為一己之豫逰盖貽萬世之¶
　　締搆也國家承¶
天命撫有中外于古未有之地盡入版圗未服之國皆¶
　　受封爵而四十八旗諸部落屛蔽塞外恭順有加¶
　　每嵗入朝錫賚燕饗厥有常典但其人有未出痘¶
　　者以進塞為懼延頸舉踵以望¶
六御之臨覲光欽徳之念有同然也我¶
皇祖俯従其願嵗避暑於此鱗集仰流而来者無不滿¶
<pb:KR4f0005_WYG_043-3b>¶
　　志以歸且也三代以上無論矣三代以下享國㝡¶
　　久者莫如漢唐宋眀然四姓皆一再世而變亂生¶
　　焉是豈¶
天心之怠眷亦人事之偷惰寔致之我¶
皇祖有鑒于此故自三逆底定之後即不敢以逸豫為¶
　　念廵狩之典或一嵗而二三舉行耗財勞衆之論¶
　　夫豈不慮然而凜¶
天戒鑒前車察民瘼備邉防合内外之心成鞏固之業¶
<pb:KR4f0005_WYG_043-4a>¶
　　習勞苦之役懲宴安之懐所全者大則其小者有不¶
　　必恤矣使誠以逰冶是尚即深居九重厭見百辟¶
　　恣聲色怠政事誰其禁之而必往来沙塞風塵有¶
　　所不避飲食或致不時以是為樂固未見其樂也¶
　　予小子自十二嵗䝉¶
皇祖㤙養育宫中侍奉左右扈蹕至此親見¶
皇祖髙年鬚白允宜頥養尚且日理萬㡬暇則較射習¶
　　網閱馬合圍雖¶
<pb:KR4f0005_WYG_043-4b>¶
天行之健自彊不息亦¶
聖度之恢與時偕行也故繼序以来敬惟¶
昔日時廵之意更值四方寜謐之時實不敢使文恬武¶
　　嬉以隳¶
聖祖之家法而每駐蹕山荘羹墻之見雲日之瞻惻然¶
　　有不能自己者敬成百韻畧識¶
皇祖巻阿之遺志并申孫臣孺慕之悃誠云爾¶
開國超三代承¶
<pb:KR4f0005_WYG_043-5a>¶
天撫八陲鴻功常有赫¶
厚貺本無私於古亶騰邁而今被皥熈顯承¶
三聖緒底奠萬年基滇海銷兵静王庭納幣馳玉闗閒¶
戍壘銀渤息鯨鬐以守還兼創居安不忘危時廵曽見¶
舜即辟詎惟岐勝境山靈秘昌時造物貽來逰頻可託¶
經始乃於茲土木原非亟山川已獻竒製猶尊土砌巧¶
不尚雕栭掖輦¶
慈顔預揮豪¶
<pb:KR4f0005_WYG_043-5b>¶
天藻摛劭農咨寳穡勤政飭鳩司鳥獸歸咸若天喬總¶
蔚而賢王誠愛戴好爵豈羈縻内外一家合休和百世¶
禆¶
六龍天浩浩四牡嵗騤騤頥養¶
精神健疇咨經緯施故知非適已實以藴深思况匪牟¶
畊地何曽費帑資給支需内府結搆宛蘭錡卓立峯名¶
磬横拖嶺號獅灤河鍾坎秀单澤擅坤夷繚堵依巖迥¶
周廬寫月規陟原量逺近列表度㕘差宛似天城設無¶
<pb:KR4f0005_WYG_043-6a>¶
煩班匠治就山為傑閣引水作神池允矣儉斯稱佳哉¶
奢豈為景標三十六章綴畫圖詩次第聊申咏規模略¶
可窺烟波欣致爽景物首應推(右烟波/致爽)芝徑逶迤接雲¶
隄左右歧(右芝徑/雲隄)延清三伏日(右無暑/清凉)解愠五絃絲(右/延)¶
(薫山/館)巖秀原増夀水芳可謝醫擇宜開牖宇攝静適襟¶
期(右水芳/岩秀)萬&KR0676;松風奏千秋畫坐披(右萬&KR0676;/松風)清温維¶
色養清越合神怡(右松鶴/清越)勝地臨平野髙樓納逺思(右/雲)¶
(山勝/地)雲嵐四面罨斗室幾楹宜(右四面/雲山)北枕巒凌漢(右/北)¶
<pb:KR4f0005_WYG_043-6b>¶
(枕雙/峯)西瞻霞赩曦(右西嶺/晨霞)錘峯長矗矗(右錘峯/落照)雪岫更¶
嶷嶷(右南山/積雪)碧月白梨院(右梨花/伴月)紅荷緑水湄(右曲水/荷香)¶
風泉清聼滿(右風泉/清聼)濠濮素心隨(右濠濮/間想)日監欽¶
天縡雲牕俯玉墀層霄宛可接夐宇暢無涯(右天宇/咸暢)暖¶
溜蒸霛液暄波漾淺漪心神堪澡雪興㑹益淋漓(右暖/溜暄)¶
(波/)石壁泉源邃(右泉源/石壁)青楓緑嶼蕤(右青楓/緑嶼)戴顒聴偶¶
慕(右鶯囀/喬木)周子愛堪師(右香逺/益清)花以金名貴根從佛地¶
移(右金蓮/映日)飛流頻詠李天樂不湏䕫(右逺近/泉聲)月舫浮芳¶
<pb:KR4f0005_WYG_043-7a>¶
沼雲㠶掛翠㕒(右雲㠶/月舫)臨流弄竿綫(右芳渚/臨流)俯水鑑鬚¶
眉(右雲容/水態)繞石鳴琴筑(右澄泉/遶石)澄波叠錦綦(右澄波/叠翠)熊¶
飛寜待夢魚樂或能知(右石磯/觀魚)鏡水風微縐披来若渺¶
瀰雲岑熊多幻望去忽嶔﨑(右鏡水/雲岑)夹鏡湖光滙(右雙/湖夹)¶
(鏡/)長虹練影欹(右長虹/飲練)甫田多瑞糓樷樾出喬枝(右甫/田樷)¶
(樾/)流水心無競閒雲意與遲(右水流/雲在)三山依約在四序¶
始終之大塊文成繪¶
聖人情見辭嘉茲仙境擴致彼物華滋隴麦雙岐挺町¶
<pb:KR4f0005_WYG_043-7b>¶
禾九穟纍實堅還實好維秬亦維秠𤓰圃青丸綴𬞞畦¶
紫菂垂珠櫻春爛爛玉李夏離離恍覩豳風象奚妨丈¶
囿遺綏豐願寰宇祈嵗肅¶
黄祗緑野[瓜*見]膏厚單椒豐草彌牕暄裊書帶石古長鳬¶
茨杜若芳繁蔚江蘺態鬰漪信堪蕃坰牧便以試繊驪¶
驒駱駰騢駵騅駓騂驈騏色分披錦叚羣别待金覊冠¶
木惟松栢樷生有杞桋丹楓將翠橡堤栁更庭椅為恱¶
長林茂爰来野獸祈跳騰推赤豹雄健獨黄羆仙有書¶
<pb:KR4f0005_WYG_043-8a>¶
牌鹿官無入澤麋惟應育麟鳳豈許匿狐狸羽客青田¶
種文禽丹岫姿書空成篆籕刷羽接罘罳每見鱨鯋麗¶
何勞鷸蚌持羙兼丙穴鯉品奪富春鰣凡此嘉生富要¶
歸¶
茂對時㡬曽誇豫大彌復廑寒飢經國留規範籌邉肇¶
保釐每來増惕息言念重吁&KR1077;嵗月何云速¶
㤙勤不可追省方頻駐蹕觸景憶含飴¶
聖日常懸照秋風轉益悲¶
<pb:KR4f0005_WYG_043-8b>¶
天施誠浩蕩神器重肩仔敢復圗休逸惟期矢敬寅外¶
安先内撫夕訪並朝咨天運欽調幕人情畏舉棊古今¶
垂烱鑒書史足元龜¶
遺烈毋忘¶
祖揚休祗愧台纉承奕禩勉¶
福履萬年綏¶
　　清舒山館¶
近樹遥峯罨翠光清秋偶此憇山房依然前嵗来逰地¶
<pb:KR4f0005_WYG_043-9a>¶
重撚吟髭尔許長¶
山泉過雨冽而清更折枯枝松下烹一縷纔㸔林際出¶
片雲忽與半空横¶
蛩語花香秋未䦨畫屛書幌曉先寒泉淙劍峽琴誰弄¶
橡堕苔枰碁自彈¶
鹿来谷口窺人立魚向溪頭唼藻浮萬彚機緘歸易簡¶
當前妙藴足研捜¶
羲圗虞典陳班几流水髙山寄玉琴要識清舒㝡佳處¶
<pb:KR4f0005_WYG_043-9b>¶
一溪一壑稱人心¶
　　駐蹕波羅河屯¶
凉颸獵獵裊旌斿乾鵲喧鳴霽景浮塞外山川還似昔¶
谷中禾黍摠登秋離宫平楚依清賞金令豐原事大蒐¶
鱗集名藩環道左愧予何徳此懷柔¶
　　曉行¶
曉行亘驛路袷衣侵峭涼愛此晨曦殷離離白露光馬¶
度阪莎濕風拂崖荔香山田銅雀鳴秋稼如雲黄誰云¶
<pb:KR4f0005_WYG_043-10a>¶
地利遺墾植彌遐荒䆒不免飢寒翻以増徊徨¶
　　新月¶
西宇遥㸔掛玉弓中秋數(上/聲)日未云中已勝十一月中¶
月普照三千空外空¶
椒風荔影共徘徊疑是仙家白玉臺漫說錢塘潮好㸔¶
萬山齊赴湧金堆¶
朦朧烟樹夜齋清借助遥村雙杵鳴㑹得前秋詩境界¶
太虚何物惹閒情¶
<pb:KR4f0005_WYG_043-10b>¶
　　沈家村¶
前嵗沈家村他處歉秋此較好今嵗沈家村却同他處¶
登萬寳安得遍海宇皆似沈家村旱暵可戽澇可洩五¶
榖常穫孶雞豚村内老翁抱其孫憮然獨不喜蹙眉相¶
與言三時勤農實已憊逺近俱收向誰賣¶
　　行營¶
峻嶺天城野甸寛幔廬帳殿鬰龍蟠千軍牧圉如星拱¶
萬幕旌旗入畫㸔行漏逺過計里鼓挈壺傑竪相風竿¶
<pb:KR4f0005_WYG_043-11a>¶
省方脩武欽¶
先制創守還思孰易難¶
　　缾花¶
山花無名致總佳淺絳深黄争倩若詩人畫客㡬曽經¶
雁塞龍堆欣所託丁星玉露且鮮妍摇曵金風未落寞¶
掛缾聊與作清供依舊前秋氊室樂恰似丈殊示善財¶
採来莖草無非藥¶
　　塞山¶
<pb:KR4f0005_WYG_043-11b>¶
塞山紛合沓逺近望中分有樹都張錦無峰不範雲馬¶
前横黛影空際叠螺紋孫綽天台賦那如大塊文¶
　　雨¶
塞雨灑凉秋山雲湧似流輕寒増幕底野水漲谿頭牧¶
馬嘶聲壮飢鷹側翅愁命車傳罷獵聊學魏文侯¶
止頓就平崖千廬次苐排攻車雖有制漸石亦堪懐楓¶
嶺湔紅葉蘭皋潤緑荄消閒帷殿裏書史作生涯¶
　　晴¶
<pb:KR4f0005_WYG_043-12a>¶
急雨如飛晴亦速袷衣馬首頓生凉擘雲朱鳥天中杲¶
朗照千峰紫翆光¶
　　賜宴諸外藩¶
豹尾龍旌駐塞陲穹窿帷幕慶雲披底將外視稱甌脫¶
即㸔来賔逮月支千禩永遵清制度中朝間(去/聲)用漢威¶
儀挏官三爵何湏限正是秋髙湛露時¶
　　椒風¶
畟畟椒風壮商聲果是商入林驚落葉隔嶺淡晨光藉¶
<pb:KR4f0005_WYG_043-12b>¶
草全霑露純棉且禦涼吟成聊紀莭属賦讓歐陽¶
　　錦樹¶
錦樹髙低倚翆嶒風前作熊恰相應霜飛碧落天容與¶
曦晃赤城霞蔚蒸詎必芝蘭誇有味還教松柏結為朋¶
山靈㸃染工神術畫裡闗穜得未曽¶
　　獵¶
金&KR1195;秩序玉旻清大獮乗時晃斾旌雲棧逈疑懸索度¶
川塗還教貫魚行午原合處規弓滿曉翼舒時象鳥征¶
<pb:KR4f0005_WYG_043-13a>¶
虎圈豹房休更築谷蠡左右是林衡¶
　　八月初十日對月有作¶
東嶺漸徘徊流光朗磧臺弓弦将欲滿桂樹若為栽五¶
日何湏盻中秋依舊来棘闈相照處遥企得真才¶
　　曉行即景¶
夜雨釀晨寒曦輪隐峰半旋旋暖光吐林樾増輝絢露¶
重馬蹄濕巒迴鳥道轉曠谷捲千幕野火騰餘㸑氣壓¶
不能升結作白雲片始穿雲際出忽據雲上㸔乃知嵐¶
<pb:KR4f0005_WYG_043-13b>¶
靄竒總自人意幻攬轡立斯湏清吟紀所見¶
　　興安絡緯至小而色緑率筆圗之兼題以句¶
依稀果蠃負螟蛉塞草霏黄尚作青可惜徐黄曽未覩¶
為傳蠕動補蟲經¶
莎坂蒼烟動股鳴雲閒天淡磧垣清若教賦質渝闗裡¶
答響流黄更覺情¶
跂跂脉脉露華枝欲上寒英意轉遲大小畧殊牟益畫¶
(牟益𢷬衣圗續入石/渠寳笈中神品也)風流渾脫恵連詩¶
<pb:KR4f0005_WYG_043-14a>¶
何必花棚草舎尋一畨畫取更長吟閒聽静想評形似¶
氊室清宵冷逼衾¶
　　中秋日侍¶
皇太后宴¶
野曠髙秋净天空素月光漢懸蟾閣影風送桂輪香露¶
宇宵方永帷宫夕未凉南山應有約隔嵗一¶
稱觴(塞外行圍間歳舉行/率值中秋節令云)¶
　　中秋即景¶
<pb:KR4f0005_WYG_043-14b>¶
豈誇朗朗與昭昭大漠凄清天泬寥萬里隂晴同此夕¶
千秋吟賞逮今宵緐絃急管聲翻閙氊室藤牕興自饒¶
莫更翠峰升極頂嫦娥那許便呼招¶
　　叠舊嵗中秋帖子韻并令梁詩正蒋溥和之(有序/)¶
　　羲和轉嵗仍當少昊蕭辰塞磧宜秋恰值望蟾佳¶
　　莭眄側峯與横嶺都歸朗照之中更荔露而蘿烟¶
　　總助廣寒之景單椒止頓萬幕雲披蘭殿稱觴千¶
　　秋山對歡同中外翆𤓰并花餅分頒澤逮輿㒗原¶
<pb:KR4f0005_WYG_043-15a>¶
　　鹿與澤麋遍及又何必中庭地白歎秋思之誰家¶
　　塞外草衰感邉聲之四起者哉囙思鸞牋綵帖創¶
　　自去年便教歩韻連吟用酬今夕縦非彤墀瑣闥¶
　　陪屬車者越有鄒枚何妨摛藻拈豪居右座者莫¶
　　期司馬爰成首倡各進載賡¶
風清月白好秋閒應莭吟詩不可刪底事今宵輪見早¶
此山髙外更無山¶
嫦娥還守一輪光彷彿風吹桂子香今夕三條銀燭下¶
<pb:KR4f0005_WYG_043-15b>¶
萬人昂首眄雲匡¶
帖子宜春例可師堆盤𤓰餅入新詩偶拈舊韻氊帷裡¶
不異秋風太液池¶
籟是仙韶松是樓廣寒法曲讌中秋便教即景龍堆畔¶
也勝徴詞玉殿頭¶
　　聞雁¶
暖氣泛楚江肅肅雁北鄉北人謂之來南人謂之往(叶/)¶
塞垣寒氣早雁赴衡陽期北人謂之往南人謂之來(叶/)¶
<pb:KR4f0005_WYG_043-16a>¶
乃知往來無定論随陽豈解分主賔霜夜嘹嘹數聲度¶
又是一畨詩意新¶
　　曉月¶
泫露凄風碧漢陲寒光偏共曉光披莫嫌規影将虧半¶
不讓團圞三五時¶
蕭踈凉影落楓楸白處微知澗水流西嶺不教飛度速¶
應縁囬首惜中秋¶
大漠四更山吐月秋風八月馬嘶晨前年詩景分明在¶
<pb:KR4f0005_WYG_043-16b>¶
瑩目清光不染塵¶
　　山雨¶
山雨斜飛馬上㸔崿峰浴翠樹湔丹溟濛作勢霏林霧¶
倐忽奔流漲峡瀾麥隴菜畦方沐澤氊廬布帳澷愁寒¶
清吟别有闗心處萬慮何能一慽歡¶
　　呦鹿¶
呦鹿秋深鳴其聲隔澗聞雄者各護雌争長難同羣合¶
圍廣甸中麌麌乃畢臻避人相率馳命侣無區分不惟¶
<pb:KR4f0005_WYG_043-17a>¶
忘妬猜而轉情相親䦧墻外禦侮獸然何况人¶
　　閱本口占¶
此豐彼歉總難同物理人情豈易窮只有孜孜勤政意¶
無分塞外與宫中¶
　　霜¶
塞垣先識冷白露早為霜度草無留緑霏林不約黄蕭¶
森餘夜氣熠燿晃晨光鴻雁偏知信南飛呌數行¶
　　楓¶
<pb:KR4f0005_WYG_043-17b>¶
邇日晨霜重巖楓盡作丹樹中傳正色塞外識金官照¶
日疑霞爛經風惜露殘林深鹿呼侣枝静鳥梳翰變幻¶
烟雲状繽紛錦繡團山靈工㸃綴正及亸鞭㸔¶
　　氊廬¶
不陋非奢慶有那移行惟藉一封駝年華就裏常如舊¶
詩思於中强半多金鴨篆紋垂燄穂紙忩月影裊烟蘿¶
毎参性理消清暇即境還同安樂窩¶
　　夷齊松歌¶
<pb:KR4f0005_WYG_043-18a>¶
　　逾僧機圗之嶺而南折而少西有松焉側倚翠壁¶
　　俯臨廻豁雙榦遥撑干雲霄而上者以尋丈計其¶
　　頂乃虬盤&KR1372;㙷若樓若宫自逺望之謂兩樹之生¶
　　有如此相肖乎及至樹下寔則同根也乃名之曰¶
　　夷齊松而繋以歌¶
有山盤盤有水潺潺逢二老兮其間逺而望之前者友¶
而後者恭若伯仲(叶/)也近而睇之日斯邁而月斯征乃¶
同根生也二老之芳踪吾不得而知也考之古則有其¶
<pb:KR4f0005_WYG_043-18b>¶
人曰夷齊也夫何餓西山而僵仆者挺朔漠而輪囷惟¶
彼與此兮孰主孰賔豈惟周粟之不食兮盖自賦質以¶
來曽烟火之未親詎黄農虞夏之不可見兮元黄初判¶
落落者與天地而長存雪覆曦暄何凉何燠夏茂冬彫¶
何同何獨獸伏鳥棲何徴何逐胡倚嬴封何榮何辱吁¶
嗟大隐兮視此山木¶
　　山市行¶
海客談蜃樓綘宫眀滅杳難覩齊人詡瀛洲三島荒唐¶
<pb:KR4f0005_WYG_043-19a>¶
無處所豈如山市擅竒觀惜乎初未聞之古秋山行旅¶
舊曽圗烟樹蒼茫知㡬許水氣嵐光同一如爰為標名¶
詩以譜雁塞龍堆萬嶺盤風清霜白九秋序曉星初上¶
殘月明寥天将曙朱輪吐停鞭絶頂少徘徊山腰薈蔚¶
纔一縷非烟非霧復非雲如嶽如樓更如櫓湏臾變幻¶
滿空白㡬㸃金焦露齲齲翠柏丹楓時隐現陡壁懸崖¶
互容與乍合倐離難捉摸馬騰波赴誰部伍如從雲海¶
泛騫槎咫尺琳宫並瑶圃谷神㳺戯有是哉畫家留白¶
<pb:KR4f0005_WYG_043-19b>¶
此鼻祖¶
　　哨鹿¶
呦鹿鳴深秋虞人哨致之格物有㑹心祗縁聲應隨¶
哨鹿古未聞差如鶴雉媒湥澗一聲鳴麌麌争長来¶
曉起登崇山山下止頓所萬燈如列星秋池浸天宇¶
即鹿以類招偶一試其技鹿来固欣然鹿去亦可喜¶
　　暖¶
侵尋軟暖變輕寒栁尚拖青楓半丹因識秋光留避暑¶
<pb:KR4f0005_WYG_043-20a>¶
(木蘭行獵畢将廻/蹕駐避暑山荘)從教凉意别興安風縁谷曠全非峭¶
天為山䟽漸覺寛菜圃蕎畦均倍穫農功南望頓生歡¶
　　九月朔日作¶
夜雨漲野水曉風驅絮雲驛路九秋景客鞭凉露晨鹿¶
柴有人家烟火東西鄰塞行将及月聞雞意却欣萬里¶
玉闗外憶彼長戍人¶
　　廻鑾至波羅河屯¶
大獮時修返翠鑾築場正及按途㸔村炊香氣騰饘粥¶
<pb:KR4f0005_WYG_043-20b>¶
頓解心顔為益餐¶
比櫛崇墉似去秋今來稍解望年愁長官道左休誇稔¶
畊九餘三好共籌¶
行宫秋景尚清嘉喜先重陽對菊花丹翠林光依畫壁¶
淺深山色入忩紗¶
　　菊¶
閒堦破蕚闘輕凉隔嵗重㸔正色黄秋卉中宜作盟主¶
春園畔不逐花王名標隐逸真孤調態洗鉛華祗静芳¶
<pb:KR4f0005_WYG_043-21a>¶
底用飲泉方益筭千秋已見夀柴桑¶
晚節秋容逈出羣離宫静對意彌欣寒蟲借助酬清韻¶
爽籟依稀送逸芬風度獨臻無色色品題何事澷云云¶
却饒前嵗重陽景把筆拈花傲朔雲¶
　　村行¶
山田收罷圃場盈拍拍時聞耞板聲一路好秋經飽㸔¶
思量不負嚲鞭行¶
䕃槐環栁柴扉接背嶂臨溪板屋重不道古来征戍地¶
<pb:KR4f0005_WYG_043-21b>¶
家家水碓熟冬舂¶
老翁曝背繞兒孫莫笑田家老瓦盆東舎炊烟引西舎¶
後村流水到前村¶
韭圃松畦生意足豆棚瓠架葉聲乾従容茅店咨終嵗¶
迤邐蘭衢破曉寒¶
㸃綴霜華白石津蓽門隐映静無塵隔林却見青帘颭¶
便有尋廬問酒人¶
婦織男耕長作計雞鳴狗吠鎮相聞即㸔邉外閭閻富¶
<pb:KR4f0005_WYG_043-22a>¶
百嵗熈和豈易云¶
　　即景¶
萬嶂自縝紛中峰獨出羣紅霏殷露葉白重護霜雲漲¶
影懸崖落剽聲古寺聞詩人易㸔待㸃茟與平分¶
一嶺界雙水雙流滙一溪問誰為布置莫與識端倪野¶
鳥呼名異山田納稼齊侵鑣寒氣重滿谷霽烟低¶
素節凄清裏秋山来往中賞心隨所遇拈詠詎從同樹¶
耐微霜緑峯銜落照紅豁然無㸃翳寄興在長空¶
<pb:KR4f0005_WYG_043-22b>¶
　　木蘭廻圍駐蹕避暑山荘¶
山容紫翠劇増憐迎面西風大獮旋别館重来纔隔月¶
六驄此去動經年荷如憶夏從新豓樹不言凉以意傳¶
廻首朔雲稠叠處射鴻應在那層邉¶
秋深潦水盡寒塘鳬雁乗波下㡬行翆管誰教翻楚曲¶
疏眉雅解易唐粧楓排列嶂欺霜緑菊先重陽冒雨黄¶
即景試吟親切句毎因代謝悟真常¶
　　晚荷¶
<pb:KR4f0005_WYG_043-23a>¶
御湖芙容强半紫山荘䓿蓞如霞美初來時節乃新秋¶
謂是偶然耐寒爾塞垣旋蹕近重陽尚有臨波纈紅綺¶
宛向霜天共菊芳依然露嶼同葭倚南暄北冷殊未然¶
彼屈此伸固其理¶
　　江南潮灾歎¶
　　乾隆丁夘七月望蘇松罹海潮之患崇眀南滙為¶
　　㝡重連延數州縣漂室廬溺老㓜不可勝計督撫¶
　　奏報賑救之䇿亦既殫力竭心而下詔蠲稅截漕¶
<pb:KR4f0005_WYG_043-23b>¶
　　更復多方籌畫然遥頋灾黎慽慽不䏻去諸懐夫¶
　　六幕不調洪波示警伊誰之咎歟爰效杜甫同谷¶
　　作歌之體為江南潮灾歎用示督撫諸臣兼以自¶
　　訟云爾¶
江南古來稱澤國十嵗九澇患不息集議為謀䟽浚方¶
補救惟應盡人力潮灾數十嵗一遇不先不後扵兹值¶
嗚呼一歌兮歌始辭遥遥南望興嗟咨¶
有奏有奏自南來七月望日潮為灾天綱浡潏洪濤湧¶
<pb:KR4f0005_WYG_043-24a>¶
氣壓百川為倒廻縦有禹也應束手胥為魚矣惟增哀¶
嗚呼二歌兮歌再陳披奏到今常慼辛¶
蘇松郡邑濵大海(叶/)民乏那堪遇凋瘵一夕風濤多沒¶
淪南滙崇明首稱㝡去嵗淮揚河患重胡乃灾傷一時¶
㑹嗚呼三歌兮歌放言波臣何處為招魂¶
彼時聞道多東風赤龍奮怒長蛟洪鼋鼍&KR0008;蝄借勢雄¶
磨牙礪爪思腹充萬間茅屋如捲蓬湏㬰化作馮夷宫¶
嗚呼四歌兮歌四叠傷哉吾民命輕葉¶
<pb:KR4f0005_WYG_043-24b>¶
民命輕於葉可傷昏夜走避無向方巨浪連山風更皷¶
浤浤汨汨雨屑凉屋廬漂蕩全家沒其稍幸者乃有孤¶
兒𠢐婦哭其傍嗚呼五歌兮歌未䦨不必眼見涕汍瀾¶
死者已矣生堪憫驚魂纔定沉酸引强奪弱餐祗為飢¶
毋牽子售非由忍此時破屋已無依轉眼冬来更寒窘¶
嗚呼六歌兮歌将已不為空言徒罪已¶
誰云救灾無善策盡一分心一分益截漕蠲稅粗示概¶
調劑詳籌牧臣職倉儲庫帑莫吝慳墨吏豪胥戒侵索¶
<pb:KR4f0005_WYG_043-25a>¶
嗚呼七歌兮歌悄終吾言有盡心何窮¶
　　振蘀行¶
山荘廻蹕林猶緑一夜霏霜幻何速兼以谷風颯沓之¶
振蘀湏㬰萬山秃鹿呌榛烟失所蔵幽禽下樹&KR2154;殘黄¶
平湖貼貼如湔錦奚必三湘七澤傍宛轉忙飛更閒委¶
憶六年前曽詠此同時賡者存歿半况兹薄質胡可恃¶
　　避暑山荘晚秋¶
嵐氣千峯歛金風一谷寒長空無㸃翳潦水盡澄灘菊¶
<pb:KR4f0005_WYG_043-25b>¶
痩縁依石松蒼不礙巒豁然憑縱目心與太虚寛¶
　　重九日侍¶
皇太后宴¶
樹杪雲標地鴻賔鹿侣天巖齋臨繡野村景蕩朝烟節¶
以題糕設杯因獻¶
夀傳山靈應忭喜重見菊花筵¶
　　九日避暑山荘¶
九秋莭駐九仙家追賞乗時意趣賖却勝前年臨紫塞¶
<pb:KR4f0005_WYG_043-26a>¶
只縁今日對黄花(前嵗塞外有九/日無菊之作)遥吟俯暢澄天宇結¶
佩浮觴趂物華别有登髙心慰處榆闗外見好桑麻¶
　　灤陽别墅¶
巖齋瀟洒暫棲遅廻蹕欣當秋杪時岸際潦澄知水性¶
林間葉落見山姿¶
俯暢遥吟天宇寛捎檐竹籟戞輕寒宜人只有霜楓好¶
添得中峰㡬叠丹¶
落葉驚風階砌填深秋烟景劇堪憐黄花不為重陽度¶
<pb:KR4f0005_WYG_043-26b>¶
露染霜皴著意鮮¶
暗流激石鳴幽澗翆影扶松上綺忩洗滌塵根歸静所¶
好参聲色自摐摐¶
秋色隨宜境趣賖越於深處見清嘉萬山九月三間屋¶
不惹閒情長道芽¶
　　雨(戯成一/韻體)¶
剛覺詩題少山靈送雨霏應縁㽞宿宿便與駐騑騑罨¶
牖峰無滓迎階菊有馡晴開雲巘迥畫境是耶非¶
<pb:KR4f0005_WYG_043-27a>¶
　　小金山¶
每到小金山心神頓曠閒秋深逾覺好塞上薄言還霜¶
葉繽紛落烟蘿取次攀石橋凌碧漢擬欲叩仙闗¶
　¶
　¶
　¶
　¶
　¶
<pb:KR4f0005_WYG_043-27b>¶
　¶
　¶
　¶
　¶
　¶
　¶
　¶
御製詩初集巻四十三¶
