# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:17.785254
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷七十三
<pb:KR4f0005_WYG_352-1a>¶
欽定四庫全書¶
御製詩四集巻七十三¶
　古今體七十六首庚(子九/)¶
　　駐蹕江寧三疊舊作韻¶
重臨白下古名區詎祇逰觀清蹕紆因以興亡弔吳國¶
終當形勢遜燕都江河入畫神俱秀草木當春意轉蘓¶
萬姓隨鑾紛左右恫瘝歡恱與之俱¶
　　題明陵口號¶
<pb:KR4f0005_WYG_352-1b>¶
佳城三里近都城舉眼可瞻簷與楹彼子孫如無心可¶
有心歎彼若為情¶
　　金陵城東¶
東向靈谷寺曾無十里遥雲容歛逺宇露氣重清朝麥¶
穂青鋪壠菜花黄羃椒頹城為土埂不辨是何朝¶
　　題靈谷寺¶
龍蟠因獨據象教以重遷莫辨興國績(宋時是/寺名)却殊開¶
善縁(謂明李因建陵移/寺亦即梁時寺名)昔新今復舊空是色非禪小憇¶
<pb:KR4f0005_WYG_352-2a>¶
憑輿去鐘聲林外傳¶
　　賦得日華川上動(得暉字八韻/江寧試題)¶
春旭初昇曉晴川先受輝騰光纔的㬇送暖尚熹微平¶
浦波輕閃深潭淵未晞陰陽山異號(山南先見日為陽/北為陰水北先見)¶
(日為陽/南為陰)南北岸分圻晃朗驚鷗宿迷離起鷺飛懸華時¶
上下耀藻乍依違輪駐羲仲御錦披織女機拈毫詠浮¶
景睪想謝元暉¶
　　閲江寧旗兵¶
<pb:KR4f0005_WYG_352-2b>¶
詰爾方行寓覲光閲兵江表武維揚微風不動旌旗肅¶
曉日偏増組練煌問俗此時思繼述駐防¶
當日意深長毋忘爾祖國之藎禦侮曾兹隨豫王¶
　按豫王執明福王平江南其功不可泯戊戌春有㫖¶
　申雪罪愆並復其舊封號配祀¶
太廟凡以旌前示後勵我宗潢而彼時隨王折衝禦侮¶
　皆我八旗子弟兵今兹駐防江寧者或尚有其曽元¶
　也¶
<pb:KR4f0005_WYG_352-3a>¶
　　雞鳴寺¶
閲武有餘暇尋山試勝游雲梯登百級月宇豁雙眸普¶
濟(寺塔/名)仍瞻塔憑虚(寺閣/名)亦倚樓孶孶善與利語憶子¶
輿留¶
　　逰清涼寺¶
清涼山上清涼寺縮地五臺為建康(清涼山本山西五/臺山名不知何代)¶
(亦名此山一統志無其/名惟扵石頭山附載之)立字安名曷有定春風秋月自¶
其常禪枝籠宇佈新葉慧草當階發古香左市右江都¶
<pb:KR4f0005_WYG_352-3b>¶
入攬不堪前代論興亡¶
　　朝天宫¶
宋時天慶此朝天昜後名因洪武年道侣何須問修煉¶
吾心原不慕神仙幻哉法術干星斗逺矣元言留五千¶
朝賀習儀曰扵此(見一/統志)思量殷鑒意䕫然¶
　　陜西廵撫劉秉恬奏報得雨詩以誌慰¶
陜省於斯路較遥報来得雨喜同朝(三月初二三日江/浙普霑春雨兹據)¶
(劉秉恬奏報亦於是日細雨霑霈入土三寸有餘並稱/吝屬於正月二十六三十并二月初四五及十六七八)¶
<pb:KR4f0005_WYG_352-4a>¶
(等日有得雪三四五寸者有得雨三四五寸及/深透者舉凡髙下田疇無處不形滋潤云云)望秋不¶
啻麥芃穂潤土兼欣禾茁苖惟劭農功吾所切漫稱稔¶
兆爾生驕(劉秉恬又稱此後只須三月下旬四月望間/冄得時雨兩次則一切夏田便可火稔語意)¶
(稍覺滿足惟應勤求民瘼益/勵謙鞏以冀仰祈恵貺耳)君臣責共勤民事謙鞏祈¶
年恵或邀¶
　　命大學士阿桂總督薩載同勘陶莊黄河及入海¶
　　　口事畢復命詩以誌事¶
久聞海口淤議論紛聚訟實無善治法未可漫試用復¶
<pb:KR4f0005_WYG_352-4b>¶
聞決隄後(海口淤塞外間頗有浮議逮四十三年儀封/與時和驛先後決口議者益復紛紛而又實)¶
(無疏治之䇿及河工合龍後大學士阿桂赴行在復命/因命與總督薩□前赴雲梯關外履勘黄河入海情形)¶
(以便/籌辦)溜自渦河縱徐州下流微舊河乃多空適值清水¶
壯刷深海口送一弊亦一利却反資川降(叶/)今者河初¶
復善後事方衆新河俾開寛夏漲庶可容(叶/)雲梯闗以¶
外東注實無壅(阿桂等勘畢海口復奏雲梯闗外水面/比兩岸低丈許海口外灘比現在水面)¶
(又低數尺寛至三百六十餘丈河水東注並無壅遇無/庸亟籌更易海口云云葢前嵗儀封河決溜從渦河而)¶
(下適值洪澤湖水壯盛藉清刷深海口是安/徽河南雖被灾而黄河下㳺轉得利益矣)馬港接西¶
<pb:KR4f0005_WYG_352-5a>¶
隄自屬分提封(阿桂等又奏馬淃河有殘缺舊隄二道/東隄長六里餘西隄長二十九里餘雖)¶
(在雲梯闗外但上㳺為腹裡民田毎遇盛漲即虞倒漾/請將西隄殘缺及接築無隄處所聨至北潮河西岸民)¶
(堰以禦倒漾自/應如此籌畫)其二套以下宜溜分洩共(二套以下由/北潮河入海)¶
(處所路㨗勢順故遇漫溢正可分洩盛/漲宜留以暢達尾閭無庸更行辦理)建閘轉不必與¶
水爭利閧(雲梯闗外原不必與水爭地阿桂等所/請添建閘壩以資啟閉之處諭令停止)灘地¶
保無溢豁糧切瘝恫(二套以下分洩盛漲則馬港河隄/東灘地即不能保無漫溢其應徵)¶
(減則地□錢糧並著薩/載等查明奏請豁除)大端既以示推行善㕘綜廵方¶
非徒来安民切深衷(叶/)¶
<pb:KR4f0005_WYG_352-5b>¶
　　題文伯仁金陵十八景¶
行笥擕来文氏圖江山欲騐是同殊無過過眼雲烟幻¶
王濬休稱此伐吳¶
　　　右三山¶
孔氏移文固足髙沽諸待賈亦箴韜務名一往有充隠¶
未免濫觴由汝曹¶
　　　右草堂¶
猶傳梁武信毘耶法渉有為祇肆奢當面失之初祖去¶
<pb:KR4f0005_WYG_352-6a>¶
定知天不雨其花¶
　　　右雨花臺¶
欲因立闕指牛頭卓識由來自不侔桓彜渡江期管仲¶
斯人豈祇尚風流¶
　　　右牛首山¶
三山門外水明秋南國當年冣勝逰連接長江作天塹¶
誰能飛渡莫須愁¶
　　　右莫愁湖¶
<pb:KR4f0005_WYG_352-6b>¶
養生那駐少年顔毎到棲遲兩日間但㸔堂堂面南勢¶
也教秀㧞攝諸山¶
　　　右攝山¶
元嘉遺事尚堪稽大鳥依稀是鳯兮太白已来應罷詠¶
却因展畫一拈題¶
　　　右鳯皇臺¶
新亭晏飲㑹嘉賓文獻正言斥伯仁三問無言見前表¶
涕流負友又何因¶
<pb:KR4f0005_WYG_352-7a>¶
　　　右新亭¶
倚石壁臨大江險攻誠非易守何難然而失守恒於此¶
在徳由来語不刋¶
　　　右石頭城¶
百年休養南亰地按轡勝朝遺蹟觀九軌遥通報㤙寺¶
依稀猶説大長干¶
　　　右長干¶
鷺洲師進多俘斬既至圍城稱疾盟魯國無慙儒將矣¶
<pb:KR4f0005_WYG_352-7b>¶
兵機要識重和輕¶
　　　右白鷺洲¶
一水環流䕶故宫岸傍草緑野花紅至今鷗鷺間浮侣¶
也識當年畫舫空¶
　　　右青谿¶
插入江濱祥發商勢疑飛翥又疑翔南瞻比似烏衣巷¶
可認盧家玳瑁梁¶
　　　右燕子磯¶
<pb:KR4f0005_WYG_352-8a>¶
左臨桑野右湖虚聞道當年五庫儲大網小罾底須備¶
方春生養不觀魚¶
　　　右太平隄¶
渡口留名嵗月賖春来桃葉與桃花不覊放蕩猶餘事¶
書法何當跨竈誇¶
　　　右桃葉渡¶
白下由来名久標白城相接白門遥而今遺蹟多荒沒¶
誰復凄涼歎六朝¶
<pb:KR4f0005_WYG_352-8b>¶
　　　右白門¶
方山四面聳嶙峋聞説當年多隠淪相去市朝七十里¶
東華豈果逺紅塵¶
　　　右方山¶
民風吏治總厪心寧在眀山秀水尋十六年重烟景閲¶
新林今果是新林¶
　　　右新林¶
　　宋米友仁瓦硯歌¶
<pb:KR4f0005_WYG_352-9a>¶
未央銅雀瓦稱珍十中曽無一二真是瓦較彼加廣博¶
却不規撫葛麻文質重理細古而澤旁識藏者米友仁¶
想其家學傳書畫時時濡墨斯龍賓後来弆經天籟閣¶
元汴法眼寧疑黂萬青山館銘深刻由来不知何許人¶
再斯可矣(謂米友仁/項元汴)斯何必忽笑斯更饒云云¶
　　題和闐玉松巖仙館圖¶
鬱鬱層松鎖梵寮峯霞髙矗赤城標考功人似裴叔度¶
路入天台歩石橋¶
<pb:KR4f0005_WYG_352-9b>¶
　　直𨽻總督袁守侗奏報各屬得雨詩以誌慰¶
豫齊因近報得雨即冀亰畿想亦同(昨河南山東奏報/扵三月十一二日)¶
(得雨即思直𨽻近在鄰疆/自可均㓛渥澤今果報至)果奏季春十一二均霑各屬¶
畆南東(袁守侗奏報扵三月十一二兩日近京各州縣/暨保定永平河間天津正定順徳廣平大名宣)¶
(化遵化冀州深州定州等各府州屬/得雨自二三四五寸至霑足不等)秋麰正沃穂結實¶
早榖兼滋苖吐芃(袁守侗又奏各屬二麥長發雨後倍/加暢茂已㮔之卑穀髙粱青葱長發)¶
(未種之粟榖黒豆棉花等項皆乗時播種偶有/缺乏籽種之户酌量借給俾咸得盡力南畆)並慮趂¶
耕有貧乏嘉其借種(上/聲)勸農功¶
<pb:KR4f0005_WYG_352-10a>¶
　　題朱松竹刻西園雅集圖筆筒¶
正嘉二百餘年閲鄰鶴(松字/也)遺雕堅致真髙技必應託¶
髙事傳形莫若善傳神曾無紕裂丁甲䕶雅稱(去/聲)摩挲¶
筆硯親凹凸其間疑可歩珍圖欲奪李公麟(就雕刻深/淺為樹石)¶
(層次若有蹊徑可尋似/勝扵畫圗之平列矣)¶
　　詠官窑盤子¶
周尺將盈尺宋瓷方是瓷晨星真可貴刼火未曾虧薜¶
㬥寧須議(物以少為貴舊瓷雖微有薜㬥亦/入珍玩若新瓷則以為脚貨矣)完全已足¶
<pb:KR4f0005_WYG_352-10b>¶
竒穆然陳綈几獨切水圓思¶
　　江寧故宫城歌¶
江寧故城凡㡬移秣陵冶城紛難考建康臺城即在兹¶
無過左右淆裏表(一統志江寧在秦漢為秣陵孫權都/此改名建業又舊志建業故城在吳)¶
(治城東歴代沿革名既更而地亦屢移臺城在元武湖/側輿地紀勝臺城本吳後苑城晉咸和中修繕為建康)¶
(宫又建康志今胭脂井至高樓基二里即古臺城地雖陵/谷變遷地名屢易然總不出石頭之左鍾山之右大江)¶
(之南牛首/之北而已)率因世逺年已湮以訛傳訛殊不少秖有紫¶
禁及故宫朱明蹟近還堪討然而殿閣無一存惟存柱¶
<pb:KR4f0005_WYG_352-11a>¶
礎埋烟草至元拆木輸大都(舊志宋行宫在亰城内大/中街元至元十五年拆故)¶
(宫材木輸之大都遺址僅存二十三年改為御史臺至/正十六年明祖建府於此後改築皇城扵東偏稱此為)¶
(舊内是故宫/之一變也)永樂重運燕亰道(明初築紫禁城營立宫/殿當鍾山之陽規制頗)¶
(宏整俗傳永樂遷都時運故宫材木扵北亰若元至/正故事金陵宫闕遂鞠為茂草是故宫之又一變也)午¶
門斗城餘雉堞皇極殿瓦雙䲭倒福王覩斯應椎心卧¶
薪恢復猶難保(福王雖都此播遷之後一/切蓽露殊無朝廟規制也)而何耽樂信¶
邪奸乃歎優人艱致好豫王得之未費力(福王監國南/京不思枕戈)¶
(嘗膽以圖恢復而乃信任馬阮惟聲色是耽以致淪胥/莫救時豫王乗霧繞兵渡江援師悉濱福王夜奔太平)¶
<pb:KR4f0005_WYG_352-11b>¶
(執至南亰其取/滅亡良可歎耳)荒涼豈縁兵燹擾即今城内駐旗兵尚¶
覺空壙多溪沼憑輿小住弔興亡鑒戒慮深非炫藻¶
　　金陵詠古¶
　　　鍾山¶
名言葛亮頌龍蟠卜兆原期永世安二世遂成爭據地¶
堪輿何藉可心寒¶
　　　烏衣巷¶
王導爾時柱石人寧當還避庾家塵瞻烏爰止扵誰屋¶
<pb:KR4f0005_WYG_352-12a>¶
此語不應出世臣¶
　　　邀笛歩¶
名教中餘樂地真風流放達豈誾誾吹之與彼邀之者¶
都是淯陽之罪人¶
　　　華林園¶
臺城古蹟久荒蕪一望惟餘圃種蔬帝里寧當詡林木¶
翛然此日語誠符¶
　　　樂逰苑¶
<pb:KR4f0005_WYG_352-12b>¶
晉代藥園宋逰苑北郊改置豈宜乎即令蔓草荒烟裏¶
欲問遺蹤半有無¶
　　　何㸃宅¶
自得林泉性率真遁名寧止遁其身望塵不及已居後¶
更有息心望岫人¶
　　　幕府山¶
幕府名因王導得爾時畫䇿率堪知長江天塹恃為固¶
豈有中原恢復思¶
<pb:KR4f0005_WYG_352-13a>¶
　　　元圃¶
太子延儒已不當畨禺女樂語尤狂左思招隠誦而愧¶
終是風流匪政綱¶
　　　同泰寺¶
寺燬名存考不堪大通曾是捨身三如斯擔板為孤注¶
(禪僧以執有無空色者為擔板漢見指月録武帝/令羣臣贖已豈非為寺僧得佈施而自作孤注)翻與¶
僧家作笑談¶
　　　澄心堂¶
<pb:KR4f0005_WYG_352-13b>¶
南唐遺蹟那堪徴舊紙而今價重綾偶一臨池還自笑¶
對兹豈不愧心澄¶
　　江寧旋蹕駐龍潭行宫作¶
廵狩無非事者然要扵勝處戒流連金陵諸務既云畢¶
(觀民省俗閲武謁明/陵考士子諸務皆畢)容水一程適可旋殊昔攝山駐以¶
豫(向從江寧還蹕必仍駐攝山一㳺次日至金山/程將百里兹改駐龍潭次日較近二十餘里)圖今¶
浮玉到為便怯行百里近廿里自覺須眉已長(上/聲)年¶
　　渡江至金山¶
<pb:KR4f0005_WYG_352-14a>¶
未至攝山駐省餘廿里程宻雲將作雨曉日忽開晴壠¶
麥向暄秀野花得意榮金山到卓午風静剪江平¶
　　金山妙髙臺再和蘓東坡韻¶
乙酉昔登臨契濶今庚子今昔誠瞬息南廵數千里逰¶
豫為侯度無非為民耳是日渡江迴風平浪不起金山¶
仍一宿拾級登臺砥曰臺而有屋甌研潔陳几因繹妙¶
髙義蘓句香沁齒上則碧寥天下則汪洋水妙髙合相¶
觀借問非乎是爾時談禪句非活亦非死(禪門問答有/活句死句之)¶
<pb:KR4f0005_WYG_352-14b>¶
(殊見傳/燈録)¶
　　太古堂¶
堂據金山陰磴道頗幽阻憑髙縁俯虗江景豁入覩庭¶
中一古梅因之名太古我徃(謂往江/浙經此)梅開纔我来梅謝¶
乆(叶/)因悟菀與枯翻掌無定所枯恒菀毎慚萬事堪絜¶
矩¶
　　再題文宗閣¶
四庫全書鈔四部八年未蕆費功勤集成拔萃石渠者¶
<pb:KR4f0005_WYG_352-15a>¶
頒貯思公天下云今古英華率全薈江山秀麗與平分¶
百川扵此朝宗海是地誠應庋此文¶
　　金山觀日落¶
夕景於何宜江天應數最萬里無蔽遮一丸浴湍瀨其¶
初照水紅其次連天㑹赩然(其/初)復蒼然(其/次)冥然泯色界¶
明曉昇扶桑速覩以為快¶
　　題宋澄泥芝池硯¶
泥將為玉乆堪知樸潤盎然芝作池識吕字希見今見¶
<pb:KR4f0005_WYG_352-15b>¶
(宋時吕翁為澄泥硯色紫而堅硯額填刻吕字至為/難得此硯紫潤堅緻硯側鐫吕字或即其遺製也)欣¶
因斯即懼因斯¶
　　詠周玉斧佩¶
土華雖受弗斕斑一色輕黄淡赤圜寓斷佩弦佩韋似¶
稱珍有質有文閑流傳那覓殷王斧符瑞堪同西毋環¶
自是沉埋幽壤物不知何事出人間¶
　　再題大觀堂¶
渡江北上此維舟信宿仍教兩日留花事南邦未云謝¶
<pb:KR4f0005_WYG_352-16a>¶
樹陰夏院已加稠觀民觀我中心忖(近詩有觀民觀我/生之句意以民心)¶
(向背民風善惡民生治亂皆應觀已之所/行有以致之是為君民一體詳見前按)曰旦曰明逝¶
水流一再題吟泐齋壁自思結習可忘不¶
　　大觀堂對雨¶
終日雲疏宻非烟是霧濛濕衣看不見盈手潤原同問¶
政仍餘暇廵方半蕆功平山罷㳺舫付與詠思中¶
　　再題文滙閣¶
萬巻圖書集成部頒来髙閣貯凌雲㑹心妙趣生清暇撲¶
<pb:KR4f0005_WYG_352-16b>¶
鼻古香領淨芸身體力行愧何有還淳返樸念常勤烟¶
花三月揚州地莫謂無資此滙文¶
　　山東廵撫國泰復報得雨詩以誌慰¶
駐蹕維揚逢細雨那知其日雨山東(四月初三初四駐/蹕揚州連日細雨)¶
(據國泰奏報山東扵初三日已時微雨至晚漸大淋漓/竟夜初四日辰刻未止入土深透麥穂飽滿豐収可必)¶
(夏秋二収亦/均有禆益)既優既渥宜禾麥額手慶餘益澟衷¶
　　過金灣六閘書事¶
車邏及南闗金灣之上首瀉漲仍恐弱籌及六閘口然¶
<pb:KR4f0005_WYG_352-17a>¶
皆治標計治本計則否清口定水誌此事在壬午(叶午/壬)¶
(南巡時親臨髙堰酌定視山旴五壩水誌預開清口東/西二壩以洩湖水為釡底抽薪之計其五壩封土不令)¶
(輕拆下河十餘/年来遂獲連稔)釡底誠抽薪下河獲利久戊戌河决秋¶
洪湖不能受無已開五壩(戊戌秋河决儀封下㳺入洪/澤湖宣洩不及無已啟山盱)¶
(五壩歸之高寳諸湖又以次開南闗車邏諸壩歸之下/河幸彼時高堰無恙下河早禾又已收晚禾補種無多)¶
(未至成/大灾)盛漲由是走高堰幸無害為以漸非陡下河灾¶
雖輕對民心自咎即今慶河復此事或希有底績無良¶
方救弊惟增醜¶
<pb:KR4f0005_WYG_352-17b>¶
　　水營¶
水營舟以居圍牆斯足耳何事慮漸炎岸側板房起虞¶
其搆涼棚禁之預有㫖(水營向惟設蓆牆以謹宿衛後/来地方官以值夏令建板房數)¶
(間以備憩坐然此尚可耳侵尋遂有搆涼棚者昨/於蹕途預諭各該督撫不得建搆涼棚以省浮費)渡江¶
逮清和行宫逓逺彼水營憩板房咨政原於是雖未搆¶
涼棚布幔張庭戺障日更佈䕃用心周至此搆棚惟竹¶
&KR0034;張幔斯布矣以布較竹&KR0034;其價當倍蓰命省乃致費¶
匪愛實害爾爾惟圗獻勤寧知吾弗喜寧渠弗喜㦲懼¶
<pb:KR4f0005_WYG_352-18a>¶
益増於已¶
　　過車邏壩¶
往南過壩時大河尚未復還北兹過壩故道歸黄瀆未¶
復盼速復日夜問奏牘(儀封未報合龍前日夜詢問黄/河水勢入江南境之信隨據薩)¶
(載連次奏報黄水入江南境及至徐城/水誌長水丈餘始知黄河歸故道矣)歸故籌歸後夏¶
汛防三伏然因定水誌(自壬午酌定山盱五壩水誌不/令輕拆車邏等壩常封固下河)¶
(遂連嵗/穫稔)山盱守以篤戊戌秋河決注淮勢甚酷無已始¶
開兹輕重權惟恧(戊戌儀封決口料黄水定由淮入洪/澤湖不得已始啟山盱五壩以洩盛)¶
<pb:KR4f0005_WYG_352-18b>¶
(漲逓歸下河幸早禾已收晚禾補種無多不致/成大灾彼時權其輕重不得不如此辦理也)其餘率¶
封土十年九遇熟然此幸而中(去/聲)戒驕謙自牧¶
　　在亰王大臣復報亰師得雨詩以誌慰¶
亦是初三雨均霑二寸深(昨停蹕楊州於初三四日細/雨連朝旋據國泰奏報山東)¶
(於初三日雨連霄達旦至辰刻未止兹在京王大臣亦/報扵初三日己午時起㣲雨飄洒至初四日卯辰益加)¶
(濛宻入土二寸餘土膏潤澤更稱近日微/覺風日燥烈得此霑潤於農功大有益云)纔嫌風日燥¶
即沐澤膏斟咨爾勿相頌惟予益勵欽燕南連趙北不¶
日可聞音(畿南各屬與京師接境春膏/想獲圴霑惟顒望報章之至)¶
<pb:KR4f0005_WYG_352-19a>¶
　　五依¶
皇祖閲河隄詩韻¶
洪湖賴髙堰厪念在深宫費那借官帑慮惟慚術窮黄¶
流幸北徙清水暢南通(自陶莊開放引河又築順黄攔/黄二壩桃逼溜勢黄流幸已北)¶
(趨其恵濟祠一帶昔時迎溜頂衝處所/今則清水暢流至彭口始㑹黄東注矣)救弊補偏耳終¶
艱永逸功¶
　　洪澤湖五依¶
皇祖詩韻¶
<pb:KR4f0005_WYG_352-19b>¶
碧淨連天萬頃虚隄工咨度立觀徐(迴蹕渡黄臨視髙/堰及清口東西壩)¶
(工據薩載繪圗請將三堡六堡等處卑矮磚石工加髙/余以磚工不若石工經久自應一律改建石工逐叚分)¶
(年修築以資鞏固因令再行確核期/於永逺安瀾即多費帑金不惜也)可憐漁舫謀生計¶
不避風濤此捕魚¶
　　陶莊¶
　河神廟瞻禮¶
春仲渡河日瓣香敬禱申何期即翼旦¶
顯佑沐明神(儀封決口合龍後阿桂至行在面奏十一/日儀封金門尚濶三丈水深十一丈餘至)¶
<pb:KR4f0005_WYG_352-20a>¶
(午時南壩埽根北走與北壩接連隨填壓楷料不三四/刻立見斷流而埽底亦無翻花過溜機縁巧合因敗為)¶
(功此實二月初十日渡河瓣香䖍禱之次日/也  河神黙佑誠神速矣詳見所作河復記)南壩忽移¶
北無心自合脣崇祠紀¶
鴻貺惟益勵䖍寅¶
　　渡黄河作¶
越角吴根諸務成大河返渡禮¶
壇棚幸逢今日全殊昨又見黄流得㑹清(二月初十日/渡黄有渡黄)¶
(如渡清之句盖彼大/河尚未復故道云)息浪寜須稱浪細無風真不啻風¶
<pb:KR4f0005_WYG_352-20b>¶
輕¶
天恩¶
神佑欽承處自問何修益屏營¶
　　命嵇璜薩載往徐州勘應添石工詩以誌事¶
徐城經三臨無非民務急土工及石工次第籌詳悉(丁/丑)¶
(壬午乙酉三次南廵均至徐城閲視次第籌䇿其河南/岸既添甃石隄而北岸土隄則戊寅夏命劉統勲來徐)¶
(相度議築者起自大孤山至蘓山以禦漫流/而束河勢両隄既成城郭田廬均資捍衛)凡緩可待¶
者擬翠華重出其工在城西石隄扵彼畢欲接至韓山¶
<pb:KR4f0005_WYG_352-21a>¶
條石易一律(自周家荘石工起至韓家山靈神廟四百/三十丈地當徐城上㳺本擬一律接築石)¶
(隄以工可緩欲俟重/臨指示故待至今)庶可恃無恐黎民安井邑前歳(戊/戌)¶
秋異漲徐城危岌岌上㳺決儀封此幸保無失(戊戌秋/黄水盛)¶
(漲徐城勢處危險因上游儀封時和驛決口全河歸注賈/魯渦河由淮入洪澤湖故此地幸獲保全然不可不亟籌)¶
(鞏䕶之/䇿矣)是不可再緩前議應循緝獨是陸程遥来往百¶
六十(自韓莊鍤至徐州陸/路往還百六十里)衆應萬騎隨已亦七旬及因¶
之罷親莅慙非勵無逸而斯事體大部臣家聲習(嵇璜/乃前)¶
(河臣嵇曽筠之子習聞河務且亦曾為副總河因命㑹/同薩載前徃勘視周家莊至韓家山一帶應添石工總)¶
<pb:KR4f0005_WYG_352-21b>¶
(期永保安瀾/不惜費帑也)督臣夙治河情形審所必同往試經營復¶
命重斟挹費帑豈所靳安瀾籲永翕¶
　　寄題黄樓四疊蘇東坡韻¶
前年河決不忍説衝隄洚水㴞天發下注賈魯傍四溢¶
直達䝉亳洪流滑屢築屢頽嗟無計諸臣泥立濕衣襪¶
(前嵗儀封決口屢次堵築至合龍時毎被冲塌在事諸/臣勞瘁河十甚至原任参將李永吉隨埽落水冲入回)¶
(溜遇救生船登岸因/賞給花翎復還原職)滙入五湖畧澄澈委輸洪澤欱呀¶
呷為思長此竟安窮引河加寛聚钁鍤(阿桂等奏壩工/屢被冲塌究以)¶
<pb:KR4f0005_WYG_352-22a>¶
(引河未能全掣大溜之故今擬自黄家莊引河中叚起/於已開丈尺外再行儘力挑寛使其不待冲刷即可暢)¶
(達因允所請即令調集人夫/上𦂳開工務於桃汛前蕆事)是或釡底抽薪䇿瘒瘃夫¶
工最憐煞徐州舊河成細渠空有香燈走神刹黄樓大¶
異東坡時下俯来往櫓聲軋即今河雖復故道猶厪灾¶
所飢饉壓徐城徼倖未被沴豈對此忘彼疵齾賑窮逭¶
賦縱亟恤那便餘力畜鵝鴨四畨險韻勉四疊興異老¶
蘓託泛霅¶
　　河復¶
<pb:KR4f0005_WYG_352-22b>¶
東坡詠河復乃復澶淵彼我今詠河復實復徐城此爾¶
時雖曽入淮泗旋即堵閉仍北釃所以東坡次年晏黄¶
樓(謂東坡九日/登黄樓事)楚舞吳歌把琖喜(櫽括/蘓句)自從紹熈南入¶
淮經徐奪泗多年矣此實故道要亟歸天然合龍真幸¶
耳(阿桂奏二月十一日合龍時南壩埽根忽向北走與/北壩接連隨填壓稭料不三四刻立見斷流而埽底)¶
(亦無翻花過溜遂以蕆功此實/    天助  神佑非人力也)誠謝誠畏誠敬䖍以云¶
誠感誠堪耻¶
　按蘓軾河復詩序云熈寧十年秋河決澶淵注鉅野¶
<pb:KR4f0005_WYG_352-23a>¶
　入淮泗彭門城下水二丈八尺盖彼時黄河正道在¶
　澶州大名及濮鄆濱棣諸州其至徐州亦如近戊戌¶
　河決之由賈魯渦河五湖之入洪澤耳又統志稱今¶
　之河淮并為一瀆自金明昌始金之明昌當為宋之¶
　紹熈爾時宋雖稱姪於金而南遷之宋社故在也金¶
　之與宋秖可比為南北朝而非一統且此地亦非金¶
　所有當稱宋紹熈五年河淮并為一瀆又元時河徑¶
　徐州與泗水合則淮泗乃今日之經流而徐州為河¶
<pb:KR4f0005_WYG_352-23b>¶
　故道亦乆矣獨是熙寧時河復以澶州大風終日既¶
　止而河流一枝已復今儀封決口已一載有餘而合¶
　龍時兩壩天然巧合片刻收功豈非¶
神靈黙佑非人力所能與乎既詳見河復記因感熈寧¶
　河復之事並識於此¶
　　過桃源縣二首¶
桃園明季譌桃源斌(髙/)曰同耕古道存一再審之無其¶
事知仁觀過昔曽論(辛未過桃源時髙斌曽奏此地耕/者鳴鑼集衆通力合作猶存古風)¶
<pb:KR4f0005_WYG_352-24a>¶
(且扵隄旁呈覽及丁丑壬午兩經其地俱未見復一再/問之督撫皆云實無其事盖通力合作即同養公田之)¶
(説人心不古豈能行之今日髙斌非欺予者想/受人愚耳前乙酉詩故有觀過知仁之論云)¶
北来麥穂緑薫黄翻浪風聞餅餌香陶記寓同無何有¶
便移此地亦何妨¶
　　題和闐玉桃源圖¶
武陵漁父捨舟時洞口幽深𣣔入遲數十歩如罷行者¶
避秦樂趣那由知¶
黄髮垂髫總玉人訝刀筆勝筆精神専諸市上多瓊玖¶
<pb:KR4f0005_WYG_352-24b>¶
(蘓州専諸巷多玉匠及貨玉/器者皆髙樸等所盗鬻者)竊售率縁毁匵臣¶
　　雷雨(四月十/二日)¶
清晨西南風細雨落旋止晴轉西北風倐忽大雲起南¶
北氣殊有是哉南風雨止北風来阿香推車殷其雷運¶
河接上銀竹皚流離頓挫勢莫擬極量䜿灑還横排是¶
時安福(御舟/名)閤閭坐兩岸萬民紛右左舉香瞻就雨弗¶
避船齊入憇夫豈可執事雖有油繖支風絲時亦拂鬚¶
眉侍臣則已衣㡌濕(時御前侍臣等䕶衛/左右衣帽均已霑濕)黄頭邪許齊¶
<pb:KR4f0005_WYG_352-25a>¶
力施風雨歸舟盡活脫(石渠寳笈舊蔵風雨歸舟圖為/宋李唐所畫烟景蒼茫與此時)¶
(情景絶/相似)更因濟川憶命説同舟濟不勝樓指如説其人¶
則有㡬¶
　　運河夕景¶
雷雨㡬陣催晚晴雲㪚淨江南四月初北地伏景競夕¶
陽在髙樹川風涼却併落霞孤鶩飛上下天水暎極目¶
心與濶敲吟足娱性¶
　　曉行¶
<pb:KR4f0005_WYG_352-25b>¶
今日程畧遥詰曉開煙舫水風送微寒露光翻麥浪風¶
景與時宜夏壠登秋望街頭麵價低壠裏禾苖放夾岸¶
閲農功乗涼心慰暢¶
　　夏家馬路¶
運河東帶大河西左右牢防恃兩堤放淤較前雖積土¶
加髙應畀兩隄齊(壬午乙酉兩㳄親臨夏家馬路指示/河臣築月隄於深塘内進黄放淤今)¶
(積土雖較前加髙然必須與左右隄岸相齊方為稳/固因復臨視面諭陳輝祖令其照前放淤以資保障)¶
御製詩四集巻七十三¶
