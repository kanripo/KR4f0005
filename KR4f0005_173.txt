# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:11.925322
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷十
<pb:KR4f0005_WYG_173-1a>¶
欽定四庫全書¶
御製詩三集巻十¶
　古今體一百二首(辛巳二/)¶
　　新正萬夀山¶
燈筵待啟政㡬閒行樂新正萬夀山綵綴九微曽未試¶
(殿閣雖懸華燈然偶来廵幸卓/午而返曽未一張燈宴賞也)畫開一&KR1461;已堪攀景欣¶
孚甲含胎際春在人心物性間匼匝西峯屏是玉祥占¶
氾勝為怡顔¶
<pb:KR4f0005_WYG_173-1b>¶
　　玉瀾堂即景¶
書堂枕昆眀常時俯汗澷春寒雪後凝湖氷未盡泮凝¶
者光磨鏡泮者文漪練流動與堅白互妙夲合撰(叶/)是¶
謂露體全詎云得景半¶
　　恵山園¶
夀山東障枕長渠既窈而深清復舒問景偏欣優雪後¶
行韶恰合載陽初軒収孫氏琳琅笥(墨妙軒/在園内)園寫秦家¶
水竹居又為民艱罷廵蹕(以髙寳數属被水/暫停今春南廵)九龍春色¶
<pb:KR4f0005_WYG_173-2a>¶
且姑徐¶
　　清可軒題壁¶
山隂適可尋積雪層峯在清憩倚巖軒結構饒仙態夏¶
涼冬則温芝英育沆瀣来屢得如剏觀澄殊所㑹泐壁¶
句斯多慙愧綺言戒¶
　　髙克恭仿米雲山¶
以意求非以形貌雲山煙樹指分眀是真悟得拈花㫖¶
不向如来行䖏行¶
<pb:KR4f0005_WYG_173-2b>¶
　　交阯果然¶
寓属生交阯自呼名果然歡同難還共小後大居前栁¶
異王孫惡郭齊君子賢不因皮適褥林䖏命寜捐¶
　　拔達山汗素爾坦沙貢刀歌¶
獻馘早已嘉攄誠薄来厚徃遣使行感恩致貢器用呈¶
佩刀一握偃月形兩馬先之白與青邉臣代進達帝京¶
出鞘麗水躍如星昆吾割玉古所稱銛鋒鑄出浪人精¶
寳鈿金錯太麗生皮室革帶堅且輕無所用也方銷兵¶
<pb:KR4f0005_WYG_173-3a>¶
付弆武庫徵来庭¶
　　題巨然溪山林藪¶
山自堂堂水自瀰村墟綴景不湏為譬如文到昌黎筆¶
那藉纎竒藻繢施¶
　　上元前夕曲宴宗藩即席得句¶
碧落氷蟾欲滿輪九經要義曰親親奉時綺席歌行葦¶
戴澤華樓看積銀先兆&KR1277;須稱大有後庭適可叙家人¶
皇清億萬斯年業永篤¶
<pb:KR4f0005_WYG_173-3b>¶
天禧睦懿倫¶
　　詠黄玉璧¶
伯雍種太寜子産薦圎靈色自如蒸栗精惟化填星剛¶
柔叶中徳温潤永千齡鄙矣趙卿問懐哉鮑氏銘¶
　　上元夕恭侍¶
皇太后觀燈¶
十五蓂開玉䨲圓稱觴¶
介祉綺燈筵共歡此夕非常夕¶
<pb:KR4f0005_WYG_173-4a>¶
恒健髙年大慶年翠火結成萬夀字銀花圖出九如篇¶
合天下養人同願無量應知¶
福履綿¶
　　董祥蘭竹¶
珊瑚鞭是硃勾竹瓊玖佩為翠纈蘭澷道偶開生靣耳¶
不&KR0272;不即總澄觀¶
　　上元燈詞八首¶
今年初度玉輪團傍晚偏欣定紫瀾已盛悉新扵底見¶
<pb:KR4f0005_WYG_173-4b>¶
重熈燈莭此長安¶
西樓又值上元宵¶
王母樓頭佳慶饒獻夀恰當¶
七㐮始賀正猶萃九瀛朝¶
大宛回部各分班深目于思總忭顔列坐賜茶陳百戯¶
紅霞數抹羃西山¶
都盧倒刺竒難述轉碟縁繩技畢覃&KR1277;議侏離雜夷樂¶
列觀諸部取相諳¶
<pb:KR4f0005_WYG_173-5a>¶
暮色蒼然合放燈一時樓閣朗千層花開閬苑齊條鬯¶
霞起赤城方蔚蒸¶
粲晏皇都度元夜沖凝韶令迓春祺人和嵗美斯真慶¶
雲郁泉甘亦底為¶
星星一綫飛空迅爓爓千林著蕊均已喜光眀杯照世¶
更看仁夀鏡宜人¶
侍¶
慈行慶與時行消息還籌虚若盈古寺空寮春月入箇¶
<pb:KR4f0005_WYG_173-5b>¶
燈常放大光眀¶
　　上元後一日曲宴廷臣¶
例宴朝臣元夕後燈筵排日答韶年共欣髙閣猶餘澤¶
可識眀廷要尚賢蓂葉那真一已落桂輪纔欠秒来圓¶
土膏欲動省耕候相悦招聲在徵絃¶
蝡蝡籠蟲先啟蟄馡馡盆卉襍揚馨武成上将皆陪座¶
(去嵗曲宴廷臣有尚繾長途振旅/人之句今兆恵富徳等皆預宴)逺靖何邦敢弗庭奚¶
取縦横傳耗磨可聴俚俗事摸釘同民樂更思民瘼俞¶
<pb:KR4f0005_WYG_173-6a>¶
咈無非賛輯寜¶
　　觀回部繩伎聨句(有序/)¶
　　繩伎即古尋橦度索之遺而徵信者史闕有間國¶
　　家諸藩向化方伎畢臻若僸佅兠&KR0272;大之可以數¶
　　典紀功精之可以省風體物所由来逺矣比因回¶
　　紇内属花門抱器者胥𨽻樂府獻嵗列部畨覲燈¶
　　筵欵侍乃命回人縁髙楔跨脩縆前奏斯伎以惬¶
　　觀聴其始也戞戞孑孑無挟而造則近乎勇其繼¶
<pb:KR4f0005_WYG_173-6b>¶
　　也于于徐徐出險而亨則近乎智其究也油油灑¶
　　灑奉身而退則又近乎仁盖一藝而三善具焉若¶
　　是昔昌黎石鼎聨詠重自標置謂吾詩云云不解¶
　　人間書矧我二三詞臣方當釐宫懸所必備補王¶
　　㑹所未圖而可孤勝事作恒語乎是用即目首倡¶
　　俾劉綸于敏中聨成五十韻以示誌西域者垂之¶
　　副墨¶
(御/製)筠冲今允服都盧昔所稱燈莭陳長伎¶
<pb:KR4f0005_WYG_173-7a>¶
　　橦戯超同朋首髠省纒鬕脛露辭裹縢扱衽屬櫜¶
　　鞬(臣劉/綸)束體襍組繒連隊次樂部儲具供林丞差¶
　　排跂斯翼(臣于/敏中)¶
(御/製)控掣捄之陾雙撑千尺木直拽三丈繩如虹拖碧落¶
　　不棧懸丹崚窮巔互槅庋拓勢么弦搄腔遅秋篳¶
　　哨(臣劉/綸)拍急臘鼓鼟居然謝梯筏詎爾忘淵氷臨¶
　　厓送者返(臣于/敏中)¶
(御/製)拔宅仙乎登發地上累足凌空息撫膺竒趫忽百出¶
<pb:KR4f0005_WYG_173-7b>¶
　　邪許時一譍布武失偪仄振臂誇倰僜鞠效秦贅¶
　　&KR0957;(臣劉/綸)擔匪虞卿簦低&KR0398;宛舞女合掌俄枯僧跡¶
　　絶邯鄲學(臣于/敏中)¶
(御/製)意㑹痀僂承履銅取滑細著屐寜慫兢屏營無二慮¶
　　搘拄惟兩肱絲曳蜓立顫角挂羚睡瞢竿頭詣成¶
　　進(臣劉/綸)繫表神来騰廻旋轆轤軸盤辟浮圖層亭¶
　　亭嘂閶闔(臣于/敏中)¶
(御/製)軒軒棲觚棱瞥下儼跨馬虚躍似翻鷹安其危永吉¶
<pb:KR4f0005_WYG_173-8a>¶
　　動亦定乃凝叱陋九折坂抽嫺三釋掤佛跏妥帖¶
　　結(臣劉/綸)禹歩蹣跚仍綳殊孩兒倒牽詫傀儡興爪¶
　　攫鸚在架(臣于/敏中)¶
(御/製)尾掉魚離罾目正徑無險心卑髙可乗木雞差足擬¶
　　磨蟻猶難勝初虞引髪重轉喜絫卵増逵中或重¶
　　繭(臣劉/綸)棘端孰鋪㲪磬折筍虡系蓬轉飇車凌奄¶
　　馳籋雲驥(臣于/敏中)¶
(御/製)将徙培風鵬諷元徒傳藻賦張真究升蹁躚有餘暇¶
<pb:KR4f0005_WYG_173-8b>¶
　　彳亍鮮後懲情移禦㓂善力靡偃師憎却行退宋¶
　　鷁(臣劉/綸)縮守黏曺蠅進止自栩栩視聴交蕄蕄拔¶
　　河鬬&KR1277;騁(臣于/敏中)¶
(御/製)罥索走妄譝旁觀駭汗致孤翹壮心憑教猱猱遜㨗¶
　　憐䕫䕫敢矜方外逰殆庶域中見何曽巧習履而¶
　　泰(臣劉/綸)道藝貞以恒眴哂石火幟機鄙扶風縆爻¶
　　閭新誌備(臣于/敏中)¶
(御/製)幻人前事徵列覩俾惬衆論賞聊勸䏻行慶輯戎索¶
<pb:KR4f0005_WYG_173-9a>¶
熙春和氣烝¶
　　曺知白溪山平逺¶
白水蒼山峙且流人惟藴藉筆清遒畫宗誰辨師馮覲¶
詩意偏欣寫陸㳺¶
　　燕九日作¶
排日元宵莭物憑倐臨燕九隙駒仍水光已泮緑頭鴨¶
樓影猶懸藍尾燈也覺動餘歸静好因知閙不及閒恒¶
荒唐那問神仙事二典三謨信可徵¶
<pb:KR4f0005_WYG_173-9b>¶
　　大學士史貽直八十夀辰詩以賜之¶
皤皤黄閣領朝裾矍鑠聨行尚弼予(大學士来保今/年八十一嵗)前¶
度庚辰淡墨榜兩看辛巳幹金書滿千巻似沈(麟/士)抄罷¶
開八秩過白注餘聲望老成需賛治名髙澷即擬懸車¶
　　郭畀雲海圖¶
京口茅堂住㡬年煙雲供養領江天淋漓戱寫絪緼狀¶
不許黄山景占全¶
　　摘梅成詠¶
<pb:KR4f0005_WYG_173-10a>¶
温室綻盆梅載陽鬯昭蘓得地復乗氣語云栽者扶蓓¶
蕾纈嫩條纍纍如貫珠中人喜其顆那肯輕修除葩放¶
蔫無神胎含礙難舒大半黏枝間鬱鬱惟待枯是謂傷¶
太盛盈虚理非誣况與不盛同酌治寜可無乘閒為採¶
摘愛較姑息殊堆盤發芬馨在樹廻芳腴一舉而兩得¶
孰云匪清娱¶
　　題横雲堂¶
穿池出餘土為山凡幾簣事半得倍功軒堂因迥置雖¶
<pb:KR4f0005_WYG_173-10b>¶
無九仞髙頗有横雲致西峯近在望暎帶嵐靄氣既惬¶
昭曠觀兼饒窈窕意八伯彼休進膚寸吾恒思崇朝為¶
春霖利農斯上瑞¶
　　石帆室¶
峯如倒插室如浮便擬稱帆恰當不憶似田盤精舍裏¶
石林雲海泛虚舟¶
　　翼翠亭¶
園林無真山假山古即真是䖏頗峭蒨老松况作鱗一¶
<pb:KR4f0005_WYG_173-11a>¶
笠棲其上翼然俯嶙峋翠雨落天花不藉天女紛意在¶
山水間睪緬歐陽文¶
　　趙孟頫墨蘭¶
幽蘭野荆伍那礙王香展道人豈浪為寓義固不淺¶
　　新春萬夀山¶
莭過燕九早収燈取暇名山悦可憑仰察峯頭無積雪¶
俯觀池面有消氷栁絲桃朶雖差未煙意波容已絶勝¶
便使韶光一齊發對時摛藻我猶䏻¶
<pb:KR4f0005_WYG_173-11b>¶
　　搆虚軒有會¶
山陽凍解山隂凍位置隂陽天地心寒暑相催又成嵗¶
去来無定孰而今為軒因迥楚望惬得句搆虚羲象吟¶
變動不居真視此丁将軍注底湏尋¶
　　延緑室¶
對山書室稱延緑常向層峯芸幌開今日澷嫌螺黛淺¶
韶光衮衮㑹湏来¶
　　昆眀湖泛舟¶
<pb:KR4f0005_WYG_173-12a>¶
載陽氷泮水生波桂棹沿尋景若何鳬雁翺翔多樂意¶
不施矰&KR0819;取頭鵞¶
初生春水緑如油隄栁含風意已柔耕織圖邉過畫舫¶
一年民務厪従頭¶
優霑臘雪春泉旺瀦蓄昆明資灌田農畯林丞今見慣¶
更無浮議倡如前¶
欲下鷗鳬意尚猜半湖氷結半湖開六橋畔已煙光好¶
便擬鳴榔一溯洄¶
<pb:KR4f0005_WYG_173-12b>¶
　　題沈周臨王䝉松隂髙士圖即用其韻¶
松下科頭清且閒蕭然舉眼見蒼山石田頗習青蓮法¶
可向楞嚴辨八還¶
　　題玉鏤小屏¶
盈寸玉為屏玉人偃若生指顧溪橋畔江山不盡情¶
　　抒藻軒¶
薈芳書院裏書室饜飫優㳺皆合宜水態山容伴静憩¶
禮園義圃引清思即看韶景成章䖏可識天工抒藻時¶
<pb:KR4f0005_WYG_173-13a>¶
綈几閒吟那更藉象陳无妄是吾師¶
　　湛碧軒¶
初生水色緑扵筠静斂東風不作淪自是春光還改故¶
那能人意免歡新¶
　　澹懐堂¶
閙致動無已澹斯静有餘雖云互消息可以悟忙徐帶¶
水惟澄澈襟林既朗虚寜敎俗慮染似與善人居彦輔¶
韻如彼孔明語起予明兹沖漠志籌治企還初¶
<pb:KR4f0005_WYG_173-13b>¶
　　韻泉書屋¶
疊石引平流書齋築上頭布茵剛十笏隠几似三秋不¶
約宫商調堪觀起滅漚底湏谷簾側方合著詩留¶
　　題陸廣山水¶
曲折江村儘可居山蒼如亦水澄如幽人罷釣挐舟返¶
彈鋏寜湏嘆乏魚¶
　　紫碧山房題句¶
山房卜築已多年雲構恒瞻¶
<pb:KR4f0005_WYG_173-14a>¶
聖藻懸卓爾仰懐¶
仁者樂佳哉常契畫中禪趙家粉夲饒仙趣陶氏清辭¶
無俗縁最愛夕陽西下際鶴林髙致㑹當前¶
　　含清閣¶
石洞出䆞窱水閣俯空澄雲漿餐沆瀣風物披華清㑹¶
心豈必逺咫尺期蓬瀛羡門如可友吾弗藉文成¶
　　納翠軒得句¶
十笏不為仄諸峯無盡竒窓稜惟秀色畫格是神姿&KR0034;¶
<pb:KR4f0005_WYG_173-14b>¶
葪夫何有鬱蔥常若斯設将擬芥子納千百湏彌¶
　　題豐樂軒¶
文軒額取郭槖傳學圃因之亦課田欲阜吾民無别術¶
䖍恭一意為祈年¶
　　石帆室¶
寜湏五兩始飄揚容裔摩空幾幅張詎必賦吴将志越¶
已看引漢更牽湘驚濤駭浪曽何有抹月批風是所常¶
無恙迥懸雲海濶祗疑牛渚泛仙航¶
<pb:KR4f0005_WYG_173-15a>¶
　　黄公望山水¶
山峙水流化機觸目成吟妙㫖設非畫中有詩何以率¶
然能爾¶
　　新春玉泉山即事¶
排日燈宵慶賞䦨水源新嵗暇来觀故知駒影曽無住¶
却喜韶光已露端魚陟蟲蝡化機肖泉流山峙太清寛¶
對時育物惟吾責敢恣嬉逰忽治安¶
　　華滋館即景¶
<pb:KR4f0005_WYG_173-15b>¶
艤棹歩芸齋琴書總暢懐詩題宿年詠畫景稚春皆不¶
變蒼松色初生緑草荄華滋雖少遅(去/聲)藴釀已堪佳¶
　　竹罏山房品茶¶
春泉近汲山房小試罏妥甌香火候猶湏文武邦權寜¶
外弛張¶
　　登玉峯定光塔¶
浮玉規模矗七層新春拾級望春登含煙栁已輕黄染¶
消雪山将嫩緑凝視逺明惟暢心目為髙因必在邱陵¶
<pb:KR4f0005_WYG_173-16a>¶
子輿真是能言者政法先王益戒兢¶
　　妙髙室得句¶
丈室堵波側揣稱額妙髙臺如浮玉上峯似比&KR0588;遨縦¶
目契真宰因心得静陶名言憶陸賈籌治敢辭勞¶
　　盛懋溪山窈窕圖¶
雲棧盤紆石澗潺旅人驢背問津闗竹樓却有幽居者¶
窈窕溪山鎮日閒¶
　　倚虹堂作¶
<pb:KR4f0005_WYG_173-16b>¶
經筵祈¶
社例還宫路右傳餐憩倚虹修飾預兹供¶
大慶¶
升恒無不效来同初生河水今年盛便望春膏四野通¶
屢嵗壁題抒興別那殊一意祝綏豐¶
　　正月晦日瀛臺即目¶
燈夕林園慶賚成明禋典學要躬行駕言用返中宸禁¶
路便聊逰西苑瀛消雪樹根白餘潤向陽苔色緑生榮¶
<pb:KR4f0005_WYG_173-17a>¶
景龍往事無湏述風物含韶獨暢情¶
　　鏡清齋作¶
氷盖鏡之静照物每呈象(叶/)水盖鏡之動既照還滌盪¶
是時春水生容裔澄而朗可因悟代謝無不欣俯仰書¶
齋展易讀動静兹交養¶
　　積水潭滙通祠¶
瀦蓄長流濟大通(通潞轉漕藉玉泉引流滙濟是潭在/都城西北隅入皇城為太液池東南)¶
(出經大通橋為運河以嵗久淤墊命/重加挑濬並葺新舊祠名曰滙通)澄潭積水暎遥空¶
<pb:KR4f0005_WYG_173-17b>¶
為闗溯澗應垂制(河流分牐灌輸紆餘瀦蓄前人經理/實善旗民夾岸而居人煙輻輳因築)¶
(墻為之限制/以禁汙穢)因葺崇祠喜畢工海寺月橋率難考燈船¶
歌館澷教同(是潭為前明逰讌/之所見日下舊聞)紀吟權當留碑記殷鑒¶
恒深惕若衷¶
　　仲春經筵¶
和凝風日仲春初廣殿文華敞碧疏經解傳詮闡要道¶
衣寛帶博戒虚車人倫物理行仁義巽養震為濟疾徐¶
(是日書義舜明扵庶物四/句經義益動而㢲二句)詎曰年年遵典故化民成俗¶
<pb:KR4f0005_WYG_173-18a>¶
目蒿予¶
　　微雨(二月初/四日)¶
微雨入黄昬油雲低復屯當春滋地氣為澤即¶
天恩砌下土香發堂㘭水意存言泉那可閼真是滌心¶
源¶
　　文伯仁聴雨樓圖¶
樹色陰沉水漲溝髙人息偃在書樓雨為時也抑為潦¶
聴者欣乎或者愁遮莫閒庭空立鶴依稀逺浦有歸舟¶
<pb:KR4f0005_WYG_173-18b>¶
便教雲脚全收去㸃滴篔簹卒未休¶
　　西直門外作¶
右社修禋返御林詢安¶
膝下展顒心纔經數日春光好更喜一天朝靄沈浥露¶
麥針齊貫玉罥煙栁線軟摇金土膏今嵗真濡潤舉趾¶
乘時慰實深¶
　　山桃花¶
數日宫庭有事居御園春色已怡如山桃似妬江梅早¶
<pb:KR4f0005_WYG_173-19a>¶
吐蕊彈苞二月初¶
臘雪春膏信美哉巖凹水際一時開東皇頭踏綏山是¶
那藉催花御史来¶
　　恭奉¶
皇太后謁¶
泰陵因至五臺瞻禮卜吉起程得詩八韻(有序/)¶
　　葱嶺風清羣品咸占已盛¶
萱庭日永大年適會辛穰于時春露緬¶
<pb:KR4f0005_WYG_173-19b>¶
丹邱啟吉行之五十晨暉依紺宇綿¶
長紀乎億千傍¶
輦青回仲月釐牟並茁前旌翠重上旬霡霂初收城南¶
　　碣表雙趺庶以酬庸承¶
祖徳路右峯開一&KR1461;更因増算祝¶
慈釐信是神皋式展芳辰之蠲滌無非佛&KR0038;言皈寳界¶
　　之清涼既典協扵觀民亦¶
恩推扵給復行見迎門香案篆碧家家兼聞擁路花帘¶
<pb:KR4f0005_WYG_173-20a>¶
　　謄黄䖏處¶
啟蹕仲春天謁¶
陵¶
懿㫖宣未行週十載先¶
叩合今年(辛未/奉謁)　　(聖母六旬大慶亦恭/陵逮今又厯十年矣)豈不勞¶
躬慮由来養¶
志先順程佛域禮藉祝¶
睿齡綿是日¶
<pb:KR4f0005_WYG_173-20b>¶
金根奉沿途雲館便渾河方㶁㶁宿麥已芊芊申命驅¶
馳禁茲為餅餌縁省耕吾要務施恵例依前¶
　　過盧溝橋¶
今年凌汎無積氷潛融黙化渾流平司事額手慶佳瑞¶
斯偶然也何足稱橋上無修防亦不見遷徙橋下慎修¶
防自茲多事矣卌年下口已四更無已救弊䟽其尾云¶
斯可以延卅年三十年後将誰諉嗚呼神禹已去幾千¶
載補苴罅漏而已耳¶
<pb:KR4f0005_WYG_173-21a>¶
　　良鄉行宫晚坐¶
昨日風吹雲不散今朝風息雲仍生土膏脉動春燠沐¶
沿途鋪翠来牟萌雨斯益善否亦可望蜀未免人常情¶
樸宇瀟灑宜静憩甌香研浄窓復眀往来嵗久題句徧¶
不殊一念籌農耕¶
　　見新耕者¶
臘雪優霑土脉滋欣看舉趾不違時春生夏長秋收穫¶
厪慮方長今始之¶
<pb:KR4f0005_WYG_173-21b>¶
勒轡因成駐馬觀省耕底藉有司官祝¶
釐排當無湏亟(地方大吏以今年值成備聖母七旬大/慶擬於    展謁禮    燈火供)¶
(懿賞以莭過上元諭止其或就/寺宇誦經祝    夀者仍聴之)見此真教博¶
懿歡¶
趂潤郊原力作齊上農夫實可憐兮英英雲已西峯羃¶
為籲時膏足一犂¶
秋麥蔥蔥翠色均春郊播榖出耕人無非衣食根源計¶
蹂躪嚴防申命頻¶
<pb:KR4f0005_WYG_173-22a>¶
　　直𨽻總督方觀承奏報易州諸䖏得雨¶
細雨前朝勢欠酣却看雲氣重西南果然扶寸霑諸䖏¶
且待芳郊騐六驂應是¶
鼎湖敷澤愷至今擊壤憶¶
恩覃為君難永膺¶
先訓上理未臻用怵慙¶
　　半壁店口號¶
一水彎環野店前揣稱亦自有由然公孫曽論臧三耳¶
<pb:KR4f0005_WYG_173-22b>¶
半壁原来不礙全¶
　　曉行¶
夜報天晴曉復隂輕輿熟路不湏尋晨涼左近知霑澤¶
慰望難為此際心¶
車載駞馱沿路見前途趂早各争為設加督課翻居後¶
可使由之意若斯¶
　　秋瀾村晚坐¶
常嵗越此宿為近一日程今年奉¶
<pb:KR4f0005_WYG_173-23a>¶
慈輦按頓弗逺行恐防¶
起居勞晨征卓午停兀坐𣺌予望後日方謁¶
陵¶
　　過易州¶
趙燕易土幾人知州志真訛各半之尚說飛狐為外險¶
覃然今日更防誰¶
沃野分流易水三灌田葺屋學江南農斯勤矣桑猶未¶
何不長官教育蠶¶
<pb:KR4f0005_WYG_173-23b>¶
頽垣敗壘動經過撫蹟流傳大半訛漢晉猶差劇戰國¶
爾時黎庶奈生何¶
前朝報雨介然疑今日憑輿厯閲之路不生塵麥隴潤¶
欣然有喜萬民知¶
　　永慕齋疊舊作韻¶
行齋比嵗一来居稍慰予心更惄予猶覺嶺雲遮浩浩¶
那能莊夢穏蘧蘧越蘉此日敬勤實恐致¶
當年付託虚厄魯于闐都扈蹕幸䝉¶
<pb:KR4f0005_WYG_173-24a>¶
恩庇總消除¶
　　黄金臺再用沈徳潛韻¶
燕昭市駿骨四䖏紀金臺(都城定興安肅易州皆載有/金臺而李善引上谷圖經云)¶
(臺在易水東南則/易州似為可據)定論曽誰是真賢可致来無過筞士¶
聚安得治功開欲笑先生郭徒稱辯給才¶
　　恭謁¶
泰陵感成長句¶
秋霜春露又週旋一酹¶
<pb:KR4f0005_WYG_173-24b>¶
隆恩一愴然預叩¶
七旬愛¶
任日未盈¶
六袠痛¶
堯年承平䝉業惟休養遺大投艱益惕乾詎此久延終¶
復去心焉回睠¶
白雲邉¶
　　謁¶
<pb:KR4f0005_WYG_173-25a>¶
陵禮畢載啟西廵瞻彼臺山祝兹¶
介祉後作祗言慶典前塗况值甘膏¶
廵鑾載啟指清涼¶
七袠方開慶典彰¶
聖母自然無量夀文殊已放大祥光試看灑道甘膏霈¶
可卜如山¶
寳算長下隰髙原同力作¶
天恩誠感益誠蘉¶
<pb:KR4f0005_WYG_173-25b>¶
　　雨(二月十/四日)¶
春雲時散復時凝詰旦霏微勢漸增扶寸已霑又䝉澤¶
為茲兆庶喜難勝¶
飛章京尹報京都属縣時膏或有無(是日府尹熊學鵬/等奏到初九日先)¶
(經得雨州縣有涿薊香河諸属今彌/望同雲甚徧京師内外諒&KR0829;均被也)東望雲容今較重¶
可能普被厪懐吾¶
清晨啟蹕卓午駐宻灑徐飛看沿路扶犂叱犢聲似疾¶
却是好音知喜䖏¶
<pb:KR4f0005_WYG_173-26a>¶
流愷敷和春仲時苖芃長畆卉榮枝人之心一小天地¶
那不油然意蕊滋¶
　　易州四賢祠¶
市駿延来四俊臣勝東齊尚懼西秦獨留報恵王書耳¶
古道依稀在此人¶
　　降㫖免經過州縣賦税詩以誌事¶
嵗嵗秋獮狩北縣經来往賦率免十三此例宜循倣西¶
廵越十載祝¶
<pb:KR4f0005_WYG_173-26b>¶
釐匪逰賞吾民待澤久可不副所仰北直及西晉一視¶
無偏向(叶/)除道雖給值於恩合推廣如前免正供恵務¶
周鄉黨被災者更艱是吾闗恫痒弗以茲例概加恤待¶
詳訪(叶/)¶
　　駐蹕行營¶
蹕啟西廵路頓臨南嚮營幔城遵舊制帳殿適移行多¶
在春秋序常聨中外情如云事安逸豈似禁林清¶
　　荆軻城雜詠¶
<pb:KR4f0005_WYG_173-27a>¶
披薄風煙見故城依然山峻復泉清燕顛秦躓千年後¶
剩得虚名說慶卿¶
持短入長膚不撓怯扵小侮始人豪目之盖聶叱句踐¶
祇合無言嘿以逃¶
狗屠與友友田光壯士所為曷有常襒席一朝論神勇¶
夏扶宋意總非強¶
上舍居之號上卿進肝斷手太非情可能刼得秦王未¶
衍水禍由自速成¶
<pb:KR4f0005_WYG_173-27b>¶
　　曉煙¶
曉煙欲泮復重凝厯覽憑輿實絶勝連隴麥芃緑新濯¶
依山雲薈白徐升輕塵不上鳴鳶斾過雨齊看叱犢塍¶
潤溽雅如江&KR0038;景軒飛逸興到金陵¶
　　長城¶
易水東流此屈經巍然榛阜尚城形古稱燕趙分疆䖏¶
割據當時太不寜¶
　　野流¶
<pb:KR4f0005_WYG_173-28a>¶
野流自西来沙汀涵白芷嚮道稱沙河盖據所見耳過¶
橋問村民右云實易水左云號軍營何代此築壘一溪¶
凡三名至竟誰真是囅然會馬上千古率如此¶
　¶
　¶
　¶
　¶
　¶
<pb:KR4f0005_WYG_173-28b>¶
　¶
　¶
　¶
　¶
　¶
　¶
　¶
御製詩三集巻十¶
