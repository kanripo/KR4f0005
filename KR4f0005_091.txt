# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.665361
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷三十三
<pb:KR4f0005_WYG_091-1a>¶
欽定四庫全書¶
御製詩二集巻三十三¶
　古今體九十五首(壬申三/)¶
　　四帝詩(有序/)¶
　　創業守成之難易予論之已詳古所稱守成令辟¶
　　若夏后氏啓殷太甲三宗越有周成康尚矣漢唐¶
　　而下得四帝焉曰漢文帝曰唐太宗曰宋仁宗曰¶
　　金世宗夫天生民而立之君凡以為民也帝典首¶
<pb:KR4f0005_WYG_091-1b>¶
　　以安民為言周公陳無逸咸知小民之依而子輿¶
　　氏謂保民而王四帝之為治不同要以恭儉為心¶
　　行仁為本庶所謂保民如赤子者歟㡬餘覽古輙¶
　　有微斯人其誰與歸之慕爰用顔延年五君詠例¶
　　各綴五言一章非惟論世實以寫懐史評苛核槩¶
　　無取焉¶
　　　漢文帝¶
周綱既陵夷變雅民勞癉髙祖易秦暴救世於水火休¶
<pb:KR4f0005_WYG_091-2a>¶
息乃未遑吕雉繼搆禍大横為天王啓光克負荷愛民¶
勵始終約已戒奢惰漢家四百年謂帝所造可或議雜¶
黄老責賢何𤨏𤨏¶
　　　唐太宗¶
創守一人俻無過唐太宗所遭值天倫命也難强同英¶
識早絶羣降志牧謙冲有諫無不嘉廣闢四門聰行仁¶
有眀效徳彞惜未逢斗米纔三錢使我希休風¶
　　　宋仁宗¶
<pb:KR4f0005_WYG_091-2b>¶
北宋凡九帝仁宗誠首出繼統忌更張惟帝守以一怵¶
惕凛天變恭儉以身率吏治若媮惰亦不任法律嬖倖¶
或間用善類氣不窒史賛乃㝡當論世知其實¶
　　　金世宗¶
海陵失其徳惟帝天所歸時雨滌炎氛一反海陵為南¶
北講和好與民休息之福已兼福人宇内致雍熙世稱¶
小堯舜可為後世師¶
　　建福宫對雨¶
<pb:KR4f0005_WYG_091-3a>¶
朝隮復棼絲冥濛勢傍午朝罷此宴息耕犁方待舉前¶
墀羅春花潤含花下土芳菲襲翰思綽約延清覩喜豈¶
喻近臣慰惟共農父有秋其尚遥無逸以為所¶
　　百一詩¶
智者百慮有一失愚者百慮有一得黑烏黵黵豈無白¶
白鶴皚皚亦有黑髙岸為谷深谷為陵滄海桑田轉盼¶
相乗披沙揀金見彼星星善射由基及唐瀛百難一中¶
惟人情¶
<pb:KR4f0005_WYG_091-3b>¶
　　祭¶
　先農壇¶
莫非爾極粒羣生祀典躬行逮舉耕藹藹青郊含宿露¶
垂垂黄幕朗新晴三推敢懈勤民志七奏惟宣望嵗情¶
好雨知時先受貺益深兢業凛持盈¶
　　耕耤日擬禾詞四首¶
雨歇春田潤浥時南郊千畆舊章垂習勞詎止知農苦¶
民命攸闗念在兹¶
<pb:KR4f0005_WYG_091-4a>¶
平疇膏沃不生塵穡典重逢吉亥辰黛耜青箱看已熟¶
由来無事必躬親¶
金犁升降飾飛龍致羙無非為重農遍隴土香受新種¶
恰逢甘雨昨朝濃¶
麗日和風颺綵鞭農祥大吉是今年漢文帝詔從頭讀¶
長見愛民心藹然¶
　　題倪瓉設色山水(有董其/昌題識)¶
蒼巒翠樾淡還濃生面尋常逈不同怪底香光契真賞¶
<pb:KR4f0005_WYG_091-4b>¶
畫禪重得楚人弓¶
　　題漢玉斧珮¶
方折凝精旭采暹辟邪恒協吉祥占隋珠和壁難為寳¶
殷鉞周刀義取㢘脩月應歸仙幞枕含章猶見漢靈炎¶
可貞因憶從王事特逹如斯詎乆潜¶
　　暮春太和殿視朝¶
詄蕩天門開曙曦彤墀香靄露華滋禮章樂亮誠何有¶
拱手垂衣念在兹百辟都遵博士制七言誰繼舍人詩¶
<pb:KR4f0005_WYG_091-5a>¶
昭容已䙝貂璫僣未可眀庭賛盛儀(唐詩有户外昭容/紫袖垂之句眀制)¶
(司禮監預朝㑹本朝一革陋制惟用/外廷諸臣執事朝儀肅清誠善制也)¶
　　臨王帖謾題¶
龍跳虎卧徒言勢書中稱聖誠無愧仁者見之謂之仁¶
智者見之謂之智¶
　　讀叔孫通傳¶
叔孫待詔時諛言免虎口漢王憎儒服短衣随左右緜¶
蕞肄朝儀百官敬奔走尊卑各以次奉觴起上夀稷嗣¶
<pb:KR4f0005_WYG_091-5b>¶
拜奉常五百賜金受諸生悉為郎分金不已有諸生乃¶
推伏叔孫聖人否子輿闢衍儀其道比妾婦賢哉魯兩¶
生窮不失所守¶
　　雨後瀛臺覽景雜詠¶
耤田耕罷視朝餘上苑芳菲過雨初底覺景光今日好¶
麥秋有望為懐舒¶
水増太液漾蘭船汀芷溪芼意盡鮮恰似去年眀聖畔¶
栁舒花放暮春天¶
<pb:KR4f0005_WYG_091-6a>¶
三千挿架有芸編佔畢眀窓憶向年舊學商量無寸進¶
補桐書屋自依然¶
春隂瓊島紀春眀十嵗春天九遇晴今日喜逢真面目¶
佳名始覺有餘情¶
石来艮嶽勢嶔&KR0991;千載荆凡黙監兹當日誠知為(去/聲)燕¶
用壊人墻屋爾奚為¶
淑清(院/名)瀑布舊曽傳溪上三間頗靜便便與新名千尺¶
雪懐吴兼慕隠人賢(謂趙/宧光)¶
<pb:KR4f0005_WYG_091-6b>¶
春煙淡沲羃平林陶冶湖山入靜深㝡喜迎眸新綠潤¶
西峯又復作輕隂¶
時和每凛持盈戒心慰那無茂對詩因悟人情彼我一¶
先憂後樂恕行之¶
　　承光殿¶
碧殿金鼇據左陲来乗路便每神移喬松四面皆宜畫¶
詭石一拳都入詩瓊島春隂飛濕翠液池新水漲輕漪¶
書堂小憩聞天籟謀耳清泠意與遲¶
<pb:KR4f0005_WYG_091-7a>¶
　　西直門外¶
石街官栁綠絲齊蝶逐飛花簇馬蹄最喜迎眸含濕潤¶
春雲又重碧峯西¶
一犁已足利新耕更兾優霑尺澤盈樹杪風生心不懌¶
可知望蜀是人情¶
朝煙欲泮露光團撲隴来牟已改觀絶勝常年憑覽處¶
清懐一晌為農寛¶
　　御門日雨¶
<pb:KR4f0005_WYG_091-7b>¶
徹夜聴鳴琴由来簷響斟¶
天恩洵既渥余志益丕欽章疏須裁决庭軒此涖臨疇¶
咨期俊籲自省惕虞箴砌草芳含潤宫槐綠更深敷言¶
凡百爾喜雨有同心¶
　　即事¶
著雨落英芳草貼菲菲㸃㸃自成文不如流水歸鳥有¶
白雪行空襯綠雲¶
　　清可軒¶
<pb:KR4f0005_WYG_091-8a>¶
金山屋包山焦山山包屋包屋未免儉包山未免俗昆¶
眀湖暎帶萬夀山隂麓恰當建三楹石壁在其腹山包¶
屋亦包豐嗇適兼足顔曰清可軒可意饒清淑璆琳匪¶
所宜鼎彛或堪蓄挂琴擬號陶安銚聊仿陸人盡返淳¶
風豈非天下福¶
　　雨後御園即景¶
春霖達曙勢亷纎怪底朝寒料峭添雲歛長空直北望¶
居庸玉積數峯尖¶
<pb:KR4f0005_WYG_091-8b>¶
一篙春水漲清漪欲泛蘭舟意轉遲猶憶常年方待澤¶
瞻雲頻蹙兩眉時¶
恰報庭前綻海棠弄珠風韻膩人芳倩誰扶起嬌無力¶
今日真看出浴裝¶
江南春月鮮逢晴今嵗燕山候頗更㝡愛煙航凌北渚¶
適如眀聖畫中行¶
攅團未下又徐垂風勢飄来濕玉絲正喜麥牟増秀發¶
逥看花樹總華滋¶
<pb:KR4f0005_WYG_091-9a>¶
　　覽古¶
封建及井田三代之善政後世強師古無益翻為病均¶
田勢弗能待亂理豈正(人之言曰井田宜於大/亂後行之此豈篤論)漢眀頗¶
封建厝薪寝上證䦧牆且操戈矧廼各異姓制治本在¶
道其末乃法令舍本末是求何異彼優孟其餘率類兹¶
審行尚眀鏡¶
　　喻言¶
物以少為貴亦以貴招議白石與白玉未始非一類石¶
<pb:KR4f0005_WYG_091-9b>¶
以為杵臼玉以為彛器人情每視石泛泛無他計於玉¶
乃不然睨視求瑕俻以此例其凡吁哉可知畏¶
馬似鹿千金而無千金鹿馬性取其良鹿足取其速馬¶
也鹿其性長跳去不復鹿也馬其足林中無一育¶
礛䃴以攻玉玉成棄礛䃴範模以陶磁磁就置範模問¶
學與政事况更非兩途何因政勞勩云致學荒踈誰能¶
不忘本是謂賢者徒¶
　　新筍¶
<pb:KR4f0005_WYG_091-10a>¶
新筍初抽半寸強護培要使長煙篁雲棲犢角山蹊遍¶
斸取曽将玉版甞¶
　　昆眀雨泛¶
西山又喜曉雲封靉靅旋看勢越濃一棹昆眀泛空濶¶
珠簾四面忽重重¶
亂㸃随風踈復宻寒光度水有還無常年一雨還艱得¶
叠沛頻霑有是乎¶
煙中逺岫翠痕失隄外垂楊緑意生恰憶昨春南國景¶
<pb:KR4f0005_WYG_091-10b>¶
菱絲甓社半帆横¶
水田鱗次接塘陂陌上柔桑蠶起時貌得江鄉自人力¶
隂晴誰料亦相随¶
　　進舟至靜眀園即景再作¶
繁雲漸低翳波面接雨足上下空濛意恱我心與目煙¶
篷稍沿縁一灣復一曲宛轉逹溪源舍舟而就陸適兹¶
雨少間花木滃芳馥翠峯為後屏蕭寺在前腹天下第¶
一泉趵突益漩洑其側得少平命置椶毛屋擬學恵山¶
<pb:KR4f0005_WYG_091-11a>¶
勝肯譲聴松(庵/名)獨斷手應不日竹爐候茶熟¶
　　凉¶
春雨既優霑望晴人盡同朝来徂雲浄樹杪吹涼風一¶
慰復一慮新麥正芃芃過寒生理妨踟蹰意無悰可知¶
為農憂循環無始終¶
　　燕丹詩¶
燕丹怨秦政亡歸思報仇鞠武言不用納亡速禍尤田¶
光薦荆卿造門供具周玉盤姬手進金丸池龜投既具¶
<pb:KR4f0005_WYG_091-11b>¶
督亢圖亦函於期頭徐夫人匕首藥焠利吴鈎荆卿顧¶
有待徘徊且遲留太子慮改悔舞陽先遣不荆卿怒叱¶
言豎子安足謀遂發易水上白日為凛秋入秦獻所奉¶
願得比列侯秦王乃大喜九賔列旌斿舞陽早變色荆¶
卿神優優圖窮匕首見持揕瞋雙眸袖絶環銅柱笑罵¶
甘死休尺八不足恃七尺介利収衍水命難全寜臺為¶
荒邱用人而復疑僨事徒貽羞¶
　　數詩擬鮑眀逺體¶
<pb:KR4f0005_WYG_091-12a>¶
一心奚所託為君止於仁二典傳¶
家法敬¶
天及勤民三無凛然奉大公何私親四序協時月熈績¶
在撫辰五事惟敬用其要以俻身六府賴脩治(平/聲)其施¶
均養人七情時省察懼為私欲淪八珍有弗甘念彼饑¶
餓倫九歌揚政要鄭衛漫亟陳十聨書屏扆式聴師保¶
諄¶
　　晴¶
<pb:KR4f0005_WYG_091-12b>¶
春晴和氣應麗景照林芳濃露偏侵曙暄風已變涼雉¶
鳴麥浪綠蝶栩菜花黄茂對方知慰斐然命短章¶
　　河南廵撫陳宏謀奏報得雨¶
麥収三月雨農謡向所傳中州土脉厚更以麥為天去¶
嵗河隄潰數郡遭迍遭瓠子幸成功頗有涸出田麥芽¶
遍隴青農父兾逢年邇日春霖時南頋心旌懸朝来覽¶
章䟽一雨千里連餅餌略可期吾民救眉燃元氣豈易¶
復䖍望秋成全¶
<pb:KR4f0005_WYG_091-13a>¶
　　雜詩¶
虎圏養於菟餵以敗牛肉園池養錦鱗飼以饝脫粟奉¶
宸司大凡支銷委𨽻僕虎魚不能言竊饋誰擿伏謂此¶
無益費射虎魚罷育𨽻僕反私歎何以贍口腹狗彘食¶
人食孟子曽記讀效行乃扞格此理将疇告¶
　　題沈周寫生二十四種¶
　　　牡丹¶
垂露出羣卉恒春不謝花寫生經沈氏較品突劉家雨¶
<pb:KR4f0005_WYG_091-13b>¶
後芳如沐風前態欲斜還應笑姚魏未盡洗鉛華¶
　　　梔子¶
佛卉曽傳白仙方更著紅揚猗惟近雪吐馥不闗風池¶
影通身净露光滿意融南薰欣晝永茂對五絃中¶
　　　芙蓉¶
木蓮原蜀種名擅錦官城浥露真無語迎風最有情寜¶
因紅艷妬早覺道装成調粉龍香劑斯花自寫生¶
　　　山&KR1431;¶
<pb:KR4f0005_WYG_091-14a>¶
梅白杏花紅開齊色與同(山&KR1431;有紅/白二種)標竒凌𦍤雪耐乆¶
見東風體物輕描外傳神靜對中曼陀羅佛樹空色色¶
空空¶
　　　石榴¶
團團瑪瑙盤盛以水晶丸百顆珠無定三危露早漙匡¶
頥真欲觧韓手未曽彈底事求爐火纔成九轉丹¶
　　　枇杷¶
盧橘非秦樹黄金本蜀珍文園早消渇郭氏未為貧熨¶
<pb:KR4f0005_WYG_091-14b>¶
齒生凉乍堆盤帯露新仲長曽有論緬想見斯人¶
　　　柚¶
南北奚曽異味香洵得宜却教生動筆寫出欲垂枝不¶
剖寜非譎能藏太覺竒田盤寺樓上小憶向年時¶
　　　蓮藕¶
蓮房青顆顆藕節玉脩脩恱目權教置養生在所求裊¶
絲雪色脆堕粉露光流聞道林椿後(宋畫院待詔林椿/有著色蓮藕雜果)¶
居然見沈周¶
<pb:KR4f0005_WYG_091-15a>¶
　　　𤓰(三/種)¶
在栗有敦物纍纍翠蔓舒冰盤間沈李中饋佐生蔬何¶
必期霜後渾如摘雨餘東陵此小隠種類漫分疏¶
　　　茄¶
毘山傳妙法渤海殖嘉生蔡撙栽荒郡王褒約小伻登¶
盤間魁芋烹鼎厭侯鯖清供戴家物微嫌未隠名¶
　　　蘿蔔¶
植援開錦町雜種已分羅紫玉含津脆墨華生意和性¶
<pb:KR4f0005_WYG_091-15b>¶
存薑芥半品比菌蕈過學圃雖堪鄙如須今豈多¶
　　　葱¶
嶺乆傳西域盤仍佐五辛巳知根似玉誰辨下生銀標¶
倩含朝露紐芽報早春可憐洛陽獄陸續獨思親¶
　　　筍¶
刺土纔盈寸凌雲勢不紆峥嶸氣早直森蒨翠相扶怒¶
長應期夏叢生獨盛吴韜光山徑畔記取帯煙鋤¶
　　　胡蘿蔔¶
<pb:KR4f0005_WYG_091-16a>¶
愛此珊瑚筯堪登白玉盤可蔬亦可果宜脆復宜乾色¶
相(去/聲)出元代采烹奉可汗成名獨惟爾羞殺漢衣冠¶
　　　菱¶
開花落復含結實淡而甘煙客浮逰慣幽人咀嚼諳春¶
光仍鉅野豪興在江南與芡相評較應懐匠氏慙(芡花/開向)¶
(日菱花開背日有/如巫匠之術云)¶
　　　茭白¶
野沼秋風起荺茭可取甞不輸藜藿味愛託水雲鄉沙¶
<pb:KR4f0005_WYG_091-16b>¶
沚根踈宻蘆汀葉短長與蓴一風調何彼獨思張¶
　　　王𤓰¶
名稱同萆挈四月亦云生花是黄金纈形如緑玉横垂¶
垂瓠不落纂纂棗何爭寫意惟蕭淡相看㝡有情¶
　　　薹菜¶
蔬譜菘薹芥大同名小殊本根来朔塞今日盛東吴自¶
是田家味末堪陳國厨雨花煙葉意江左憶清娱¶
　　　鸜鵒¶
<pb:KR4f0005_WYG_091-17a>¶
寒臯不踰濟飛集限淮南屋脊尋常見巢頭風日諳能¶
言白鸚勝入夢綠隂酣莫報新荷裏司空善理談¶
　　　白頭翁¶
頡頏常命侣棲穏砌前枝飲啄自如意平生那解離芳¶
叢亦可入妙繪若為期白髪嗟何限稱翁爾正宜¶
　　　蠟嘴¶
黄嘴烏毛羽翩翔階杏紅禽經傳畫本桑鳸佐蠺功活¶
脫出形色飄颻謝雨風不因能戯舞安得入樊籠¶
<pb:KR4f0005_WYG_091-17b>¶
　　　雞¶
獨立羽毰毸昻昻絶忌猜底須資芥粉聊爾藉松煤入¶
埭花迷錦登塲玉作臺誰能繼佳什八斗早稱才¶
　　　鴨¶
鴨鳬家野異應與雉雞同春水萍茵暖元都蕖露融别¶
離歎都尉荒誕化仙童沸卉歸羣夥浮深若履空¶
　　　兎¶
東郭傳名姓梁園恣宴娱伏跧春草嫩顧目夏槐敷趙¶
<pb:KR4f0005_WYG_091-18a>¶
國清辭詠石田妙筆摹未能工百首(李嶠詠物詩/百二十首)粗就¶
寫生圖¶
　　香岩室¶
牝洞依翠岩月廊接虚室窈窕深且眀偃息靜而一拂¶
招清風来薈蔚白雲出觀書志足娱體道神自謐擬以¶
永日託夫豈所無逸¶
　　御園雨中流覽(三月二/十五日)¶
芳時剛入夏(是月二十/二日立夏)好雨又依旬驚喜從無有欽承¶
<pb:KR4f0005_WYG_091-18b>¶
倍敬寅麥牟期餅餌花木長精神逥憶向年際終風正¶
捲塵¶
一雨為民喜吾心何所憑水能凛舟喻龍御勉時乗渚¶
栁翠光合隄花暖氣蒸香山漫逰目權付逺煙凝¶
志樂景逾羙時和氣亦清略兹解愁欝可以賞芳榮緑¶
竹風前重黄鸝葉底鳴翰林近多暇即事進新賡¶
　　即事¶
快雨還欣值快晴蘭舟適可泛昆眀罥煙栁線千條倚¶
<pb:KR4f0005_WYG_091-19a>¶
照水花光兩岸迎¶
隔渚漁村杳靄中樹隂舟繫網絲風九龍畫意知何處¶
為憶錫山煙雨濛¶
翠幙支船可號齋飄颻容與水雲涯香山面目何曽隠¶
落影湖中分外佳¶
韶光澹蕩午晴暄餘暇清逰略可論鏡裏樓臺入冰牖¶
壺中氣象在林園¶
時晴時雨稱人心醖醸嵐光翠益深紆迤西山堪極目¶
<pb:KR4f0005_WYG_091-19b>¶
歸雲猶戀㝡髙岑¶
虚齋素尚養松雲書史沉酣豈市勤恰似雨餘花氣馥¶
惟能靜者始能聞¶
　　飛将軍行¶
隴西成紀世受射將軍猿臂藝獨精折闗格獸不旋踵¶
擊空鞲脫如蒼鷹百騎徃馳射雕者匃奴忽陳隂山下¶
軍士前前莫還走示閒翻令皆下馬亭尉不識故将軍¶
小人常態安足論一朝北平得權勢脩怨斬尉殊傷仁¶
<pb:KR4f0005_WYG_091-20a>¶
更復坑降逮八百冥冥應受神鬼責不須王朔始知然¶
只合終身二千石¶
　　栁絮¶
迎夏真無爽随風似不勝趁晴方舞雪入水似鋪冰¶
　　詣¶
　黑龍潭作¶
靈雨三月霑望麥符農諺¶
天恩慶以懼遑敢恣逰宴¶
<pb:KR4f0005_WYG_091-20b>¶
神湫来叩謝願言吾誠薦啟曙出御園菁蔥被芳甸露¶
氣潤無塵和風拂人面花間蝶相逐栁外鶯自囀觸目¶
意彌惬近逺春耕徧有求致䖍敬無求忘繾綣俗見庶¶
兹屏惟日凛眀旦¶
　　城子山¶
落空鐘韻一聲傳盤徑花宫忽現前芳樹濃隂逮首夏¶
好山清别向三年青郊俯暢新耕遍緑字閒拈舊作懸¶
㝡喜晴眀引遥目居庸排户入青蓮¶
<pb:KR4f0005_WYG_091-21a>¶
　　大覺寺¶
城子言旋日正午大覺咫尺棲禪處鳴鞭取便一徘徊¶
雲峰謂我無来去¶
暮春将杪近清和人入山深夏意多林鎻緑隂禽語靜¶
花飛紅瓣蝶羣過¶
懸崖泉箔自淙流竹栢隂森亦可留若比江南千尺雪¶
只輸輪尺綠筠脩¶
精舍匡牀自在陳隔年頓覺景光新設如大士容諮議¶
<pb:KR4f0005_WYG_091-21b>¶
山水縁何解引人¶
　　三月晦日作¶
三春惟有今春幸逐日亡何此日臨底覺賞心酬分外¶
敢渝初志到而今花蹊謾惜紅芳老林苑徐添綠䕃深¶
新闢溪田将百頃喜看水足刺秧鍼¶
　¶
　¶
御製詩二集巻三十三¶
