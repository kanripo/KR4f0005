# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.545463
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷二十八
<pb:KR4f0005_WYG_086-1a>¶
欽定四庫全書¶
御製詩二集巻二十八¶
　古今體七十五首(辛未七/)¶
　　讀通鑑綱目¶
三五以前蹟杳茫三五以後滋益詳編年事例自涑水¶
正紀褒貶推紫陽列眉指掌示法戒四千餘年治亂彰¶
武帳㡬餘一繙閲豈因廵狩懈就將但經觸目心輒警¶
不為博覽供詞章¶
<pb:KR4f0005_WYG_086-1b>¶
　　雨¶
低野緐雲傍晚濃為霖踈宻復舂容清塵觧熱頗宜旅¶
飽麥滋禾實利農北地希逢慰心切南江遥望寄懐重¶
又因盻霽歌漸石人欲奚能天盡從¶
　　晴¶
平郊快霽景暄妍絶勝江鄉潤溽連冣愛懐新髙下意¶
綠疇行處緩催鞭¶
　　廻鑾趙北口駐蹕¶
<pb:KR4f0005_WYG_086-2a>¶
絲栁䕶堤脩(鄚州北名/萬栁堤)南廵返翠斿鏡光倐改觀(去/聲)駒¶
影信如流渚館聊停蹕芸齋一縱眸逺帆牕裏度永漏¶
座中留即景思江國連程指帝州眀當辰弗集預命罷¶
龍舟(節近午日有司陳競渡之戯/以詰旦日食先期脩省已之)¶
　　恭奉¶
皇太后南廵廻鑾之作¶
凊温序乍更春夏徃返程將厯六千法¶
祖娱¶
<pb:KR4f0005_WYG_086-2b>¶
親殷念遂省方問俗恵心宣所期赤縣足衣食頗慮南¶
邦尚管絃百嵗脩和匪易致勤思保泰益欽旃¶
　　午日奉¶
皇太后觀競渡¶
清蹕歸来未後時天中宴賞奉¶
徽慈江鄉早覺燈船閙御苑初陳節物嬉誰擅鴻辭工¶
弔楚㡬占烏影著咨羲沿途麥好秋禾佈今嵗承¶
歡畧展眉¶
<pb:KR4f0005_WYG_086-3a>¶
　　仲夏承光殿¶
掄魁三嵗屇返蹕九重臨憩息登崇址㣶徊撫古林澄¶
懐寄雲水生意暢魚禽北㑹餘金殿南薫騐舜琴雨時¶
山早翠日永樹移隂敢懈祈年志憂勤與日深¶
　　静安荘酹酒¶
早曾親祭酹金巵返蹕重臨淚冩悲忽過三年一瞬耳¶
&KR0316;堪厚夜永思之了然未識蕉為鹿喟爾猶懐簪是蓍¶
無那從茲將日逺肩輿欲去命遲遲¶
<pb:KR4f0005_WYG_086-3b>¶
　　雙忠祠(有序/)¶
　　乾隆十五年駐藏都統傅清左都御史拉布敦誅¶
　　叛臣朱爾墨特那木札爾其黨羅藏札什率兵助¶
　　逆二臣死焉贈以伯爵優䘏而歸其喪於京師親¶
　　臨奠醊建専祠祀之命曰雙忠並紀以詩¶
衛藏西南夷極邉入我王化百餘年始猶羈縻後執賮¶
置兵為守防呼韓(雍正年間始命大臣駐彼/率綠旗兵防守凖噶爾)䝉古習俗¶
尚黄教得失視此為轉旋其何小醜背厚澤夜郎自大¶
<pb:KR4f0005_WYG_086-4a>¶
輕王臣託詞承平勞物力示之大信休兵屯戕兄虐下¶
遂無忌更與外賊為牽援血人於牙攫財賄中梗驛路¶
軍書傳(朱爾墨特那木札爾乃頗羅柰之子朕以其父/勤勞頗能安輯疆土封為郡王後頗羅柰故伊)¶
(襲其父王爵即詭詞請撤駐藏官兵因念彼既以撤兵/為請即不從適足以致其疑故如其請自此肆無頋忌)¶
(戕其兄及姪荼毒所部遣使通凖夷求援旋斷絶郵置/軍書不逹者旬日二臣覘其逆謀已露遂决計先事誅)¶
(之/)惟時奉命監彼土曰傅清暨拉布敦目覩逆勢日猖¶
獗炎炎不息將燎原戰守不可兵力弱官軍萬里阻蜀¶
門國事為重餘度外二人同心利斷金(叶/)知無一生有¶
<pb:KR4f0005_WYG_086-4b>¶
九死但期濟事酬深恩朱爾墨特那木札汝来示汝大¶
義存天無二日爾二日爾忘爾父叨藩翰兇渠稔禍力¶
已張(去/聲)藐視二人何有焉籠中之鳥砧上魚西藏指日¶
據有全挺身来見忽疑慮濳呼羣醜施戈鋋傅卿直前¶
扼其臂逆王命者誅無延拉卿㧞刀剚其脰罪在魁首¶
無牽連羅藏札什其羽翼走險叫詉豕突然桀犬吠堯¶
各為主蜂屯蟻聚来獽狿吁嘻二臣力不逮如歸視死¶
雙軀捐小醜烏合旋就縛駢首就戮長竿懸逆誅順撫¶
<pb:KR4f0005_WYG_086-5a>¶
妖氛靖衛藏萬衆如一言忠臣報主有如此智勇兼濟¶
誠通天昔每椎心今吐氣如披雲霧瞻蒼旻不勞一旅¶
翦渠㓂豈止萬命免沉淪尸祝社祭衆夙志䖍伸絶域¶
千秋傳靈輿肅肅歸故里建祠臨奠恩頻宣錫爵賜封¶
延後世志予哀悼旌勲賢雙忠之氣浩千古雙忠之力¶
敵萬軍罵賊有似奮常山誘致大異斬樓蘭雙忠蹟略¶
傳斯篇他年以待信史編¶
　　雨(五月十/四日)¶
<pb:KR4f0005_WYG_086-5b>¶
田無髙下已齊畊意惬三農擁蹕程剛覺日来炎氣劇¶
恰逢曉破濕雲生寸餘接到泉膏潤爾許添成樾䕃榮¶
麥屇望秋虞過潦便欣霞腳晚天晴¶
　　題姚綬寒林鸜鵒圖用髙士竒韻¶
鴝鵒何曽畏北風(俗云鴝鵒/不過淮)雕籠常鎖海棠叢竹牕既¶
有江湖思底事頻懐玉禁中(用士竒/句嘲之)¶
　　髙梁橋進舟逹昆眀湖川路攬景即目成什¶
玉泉一脈溯源頭湖闢昆眀瀦衆流近郭石橋横螮蝀¶
<pb:KR4f0005_WYG_086-6a>¶
曉凉命進木蘭舟¶
狀元雨過天如水(是日傳臚/昨朝值雨)丞相舟平水似天昨日宫¶
城憑望處西山新翠霽光鮮¶
臚唱典成廻御園川途取便㺯潺湲掄魁漫道三年例¶
舟楫從来箇裏存¶
快晴景物值薫嘉白芷青蒲蹙浪花甓社菱絲隄畔栁¶
風帆一樣逐横斜¶
　　昆眀湖上作¶
<pb:KR4f0005_WYG_086-6b>¶
靈池虚受妥魚龍詎止鯨機溯漢蹤燕地波含滇海月¶
西山影冩北髙峯名稱取合原無定佳處逰多得未逢¶
新闢水田千頃綠喜㸔恵澤利三農¶
　　萬夀山(有序/)¶
　　嵗辛未喜值¶
皇太后六旬初度大慶敬祝¶
南山之夀兼資西竺之慈因就甕山建延夀寺而易今¶
　　名並誌以詩¶
<pb:KR4f0005_WYG_086-7a>¶
選勝廓精藍延¶
禧資釋曇山名揚萬夀峰勢壓千嵐寳網鴻祥集璇池¶
浩澤涵載賡天保什長願祝如南¶
　　飼魚¶
池上跫然響魚来不俟呼飽餐摇尾去可以騐中孚¶
　　賦得五月鳴蜩¶
綠栁度蜩鳴池塘快曉晴應時剛五月鼓翼試新聲受¶
露悠揚潔含風宛轉輕寒蟬真覺愧觸景一闗情¶
<pb:KR4f0005_WYG_086-7b>¶
　　題竹根筆筒¶
嶰谷靈根㡬百年自然成質謝雕鎸近陳棐几平而妥¶
列貯霜毫静以便豹變留文疑霧後龍形冩葉憶風前¶
摛詞定有凌雲槩元氣淋漓箇裏全¶
　　仲夏香山¶
翠風香霧蔚林閭咫尺名山試閲諸稍攬結来中夏景¶
略延俄過半年餘依泉展席偏宜静納嶂開牕不礙虚¶
恰趂今朝㡬務簡相饒滌慮一翻書¶
<pb:KR4f0005_WYG_086-8a>¶
連林雨足濯烟鬟佳趣欣於得此間入室依然忘来徃¶
對峰難與較忙閒風前竹韻金輕戛石罅泉聲玉細潺¶
厓口去年曽駐䍐遥贏白傅占香山¶
　　玉華岫口號¶
精舎倚厜㕒憑臨觸目宜雨時山翠早夏閏晝炎遅詎¶
可方之畫未能忘者詩率成四十字筆研鎮相随¶
　　碧雲寺¶
翠深初地净無埃叠嶂威紆澗户開松韻泉聲都好在¶
<pb:KR4f0005_WYG_086-8b>¶
一時興㑹又新来¶
　　偶讀韓休傳書事¶
忘蕭尚祗情之薄薦李真為亂所從天下肥甘一人瘦¶
相需誼實負元宗¶
　　静室¶
結宇冣髙處天風户牖生鄰虗自能静視逺得惟眀開¶
巻晤千古㤀筌澄六情巗花禽蹴落帶露㸃棋枰¶
逺壑咽幽泉長空低霽烟翠峰容澹古綠樹色華鮮悟¶
<pb:KR4f0005_WYG_086-9a>¶
物思遥託恱心非外縁懐新千頃意便覺勝常年¶
　　玉乳泉¶
白屋三間俯一泓坐来心目了然清今年雨足山泉壮¶
逺答松濤雲外聲¶
不許出山襍塵海長教淙石守雲湫靈泉南北猶殊性¶
奚恠人分剛與柔(北方山泉每出谷則伏流而不見若/南方山泉出谷則成川矣此南北地)¶
(氣剛柔之異而人之性情風俗/亦随之物物易簡於此可見)¶
嵌厓乳竇窅而深氷七條鳴太古琴何必吴山千尺雪¶
<pb:KR4f0005_WYG_086-9b>¶
㑹心随處滌塵襟¶
　　静坐¶
泉清喧即寂谷深夏亦寒颯然松竹隂展席聊盤桓吴¶
越山水窟兩月資逰觀未擬較塤篪將誰笑蹄筌寓意¶
而不留雲飛心自閒¶
　　賦得木從繩(得深字/八韻)¶
名山育良木大匠頋而尋材以從繩正力惟支厦任芟¶
緐去枝節信度戒竒滛詎似荘樗棄難辭剛斧㑴離婁¶
<pb:KR4f0005_WYG_086-10a>¶
眀已度(入/聲)輸子巧重斟中矩符懸&KR0527;無衺合藝箴棟梁¶
終有用師保式如臨説復真君鑑千秋示誡深¶
　　夏至齋居¶
逼閏節候遅北至月將徂致齋居法宫薫風度𤨏䟽雨¶
時祛炎歊晝長屏讌娱静騐消長機切體治亂塗終始¶
慎&KR0847;與斯言良警予¶
誓戒勑有司大祀簡庶務萬㡬惟一心豈有可息處春¶
廵經四省率幸春苖佈桃源數州縣歉後常厪慮麥秋¶
<pb:KR4f0005_WYG_086-10b>¶
究何若咨詢馳驛路譬父母憐子尢切於新晤¶
沉沉中禁夕丁丁髙漏遅翩翩燕羽頏細細花氣馡英¶
英雲復佳夜雨庶可期甘膏豈辭多禾黍率長齊因憶¶
當徃年正歌雲漢時¶
　　夏至日¶
方澤祀事禮成有作¶
質眀有事禋¶
方澤短夜無眠數漏籖籩豆惟馨陳黍稷降升斯恪式¶
<pb:KR4f0005_WYG_086-11a>¶
精嚴¶
恩叨登麥秋逢有念切滋禾雨繼霑¶
玉几年年親奠帛敢辭星火候方炎¶
　　雨¶
澤壇藏殷薦林宫駐清蹕宻雲低晚天清風逓虚室雨¶
聲聞枕上不徐亦不疾春膏今嵗佳喜獲望外出邇来¶
覺稍炎希澤已數日兹雨信稱時可卜農功吉晚田利¶
禾苖宿種益麥實敢云能受福益以凛無逸¶
<pb:KR4f0005_WYG_086-11b>¶
　　賦得閏月定四時(得欽字/八韻)¶
放勲眀峻徳首切授時心懸象占賔饑推天示摠林羲¶
和咨叔仲寒暑酌盈侵置閏昬中定歸竒卦扐尋成章¶
兮氣朔同律協陽隂三百六旬凖春秋冬夏諶眀堂扉¶
左闔髙閣漏低斟萬古疇人則司民是所欽¶
　　雨後御園即景¶
雨足園林浄綠涵樹生凉籟草生馣㡬多心慰黍禾茁¶
一晌㡬閒書史耽何必羲皇傲牖北非闗山水憶江南¶
<pb:KR4f0005_WYG_086-12a>¶
即今時若休徴應保泰還恒玩九三¶
　　青芝岫(有序/)¶
　　米萬鍾大石記云房山有石長三丈廣七尺色青¶
　　而潤欲致之勺園僅逹良鄉工力竭而止今其石¶
　　仍在命移置萬夀山之樂夀堂名之曰青芝岫而¶
　　係以詩¶
我聞莫釐縹緲乃在洞庭中湖山秀氣之所鍾爰生竒¶
石竅玲瓏石宜實也而函虛此理誠難窮誰云南北物¶
<pb:KR4f0005_WYG_086-12b>¶
性殊燥濕此亦有之殆或過之無不及君不見房山巨¶
石磊岦岌萬鍾勺園初築葺旁蒐皺瘦森笏立縋幽得¶
此苦艱澁致之中止卧道旁覆以葭屋繚以墻(出萬鍾/記語)¶
年深屋頽牆亦廢至今竅中生樹拱把強天地無棄物¶
而况山骨良居然屏我樂夀堂青芝之岫含雲蒼嶊嵬¶
刻削裒直方應在因提疏仡以前闢元黄無斧鑿㾗剖¶
吴剛雨留飛瀑月留光錫名題什翰墨香老米皇山之¶
石穴九九未聞一一穴中金幢玉莭紛縈糾友石不能¶
<pb:KR4f0005_WYG_086-13a>¶
致而此致之力有不同事有偶智者樂兮仁者夀皇山¶
洞庭夫何有¶
　　御門日作(時閏五/月五日)¶
勑㡬咨卿尹宅俊引庶士勤政勉居諸¶
家法匪今始瑣禁及林苑一例無二理作所凛書義行¶
健玩易㫖御門實舊典孜孜厪治體雨後曉氣清殿閣¶
薫風美庶務既裁緐獨對亦察邇傍午試豫逰觀農心¶
為喜閏月不閏節龍舟閙可已(近試新進士朕命以閏/月定四時為題應試者)¶
<pb:KR4f0005_WYG_086-13b>¶
(有競渡繼清音之句雖詩人咏景别裁無所不可然讌/賞亟則敬勤弛故不命重陳龍舟之嬉末句並及之)¶
　　讀宋史¶
則平輔藝祖創業定九州闔户讀論語臨政决如流惟¶
是持綱要不以枝葉求㕔中置大甕簿書一以投滿即¶
焚通衢無稽時為(去/聲)休後来孰稱賢太初平陽儔水旱¶
常入告㡬先見事周然扵陳利&KR0675;報罷多無留二公豈¶
拒言惡人攻已尤仗馬喻百官千載徒貽羞伊尹志有¶
無毫釐千里殊(叶/)君相更異勢達聰邇言收用中有權¶
<pb:KR4f0005_WYG_086-14a>¶
衡槩絶非良謀¶
　　泛月¶
踰弦魄影漸生光溪面風過帶細凉青雀不湏牽錦纜¶
依稀烟栁度江鄉¶
湖濶分眀受月多隄翹溪艷鬭婆娑清宵撿校花難辨¶
櫂趁芳飈㺯淺波¶
迴汀容與泛清漣近水樓䑓蘸影鮮一晌忘言欣静觀¶
(去/聲)平湖烟景似常年¶
<pb:KR4f0005_WYG_086-14b>¶
不濕寒光瀲灔浮瘦於氷鑑濶於鉤嫦娥似與秋為約¶
已遣飛螢度渚流¶
　　黄山松樹子歌¶
我聞黄山其峯三十六水源三十六髙髙插天雷雨在¶
其麓靈仙窟宅奥且祕嵌巖茈虒多喬木松膏入地為¶
琥珀黄帝容成以錬丹砂得仙籙老松蟠根閲千載剛¶
斧不能移之乃有新松側出裂磈磊新松一一皆古形¶
樵人好事連根采挂千尋壁枝夭矯采者長縆繋軀窮¶
<pb:KR4f0005_WYG_086-15a>¶
窈窕巧斵山骨得全株嗟哉為利㤀軀殊不少金幢瓔¶
珞紛縱横亞盆&KR1372;㙷含濃青如繪蓬山列仙㑹垂髫之¶
童皆老成黄山之松今即古黄帝容成何處所¶
　　浩歌行¶
黄金何以藏巗山珠玉何以捐湖泉重華所寳不在此¶
金珠自在山泉間不事採求貴異物曰藏曰捐豈不然¶
晉武焚雉裘羊車駕末年貞元眀詔却瑟瑟瓊林大盈¶
乃計錙銖焉不恒其徳飾觀聽其究鮮不笑柄千秋傳¶
<pb:KR4f0005_WYG_086-15b>¶
重華非藏亦非捐慎莫誤㑹陸賈萹¶
　　白鶻行¶
鶻之與隼如枳橘鷙鳥之中俊莫匹是皆其色襍蒼黝¶
如雪白者萬無一矯然致此白將軍悚立一朶梨花雲¶
玉架金絛不放去爾行其義我行仁嚴若郅都飛李廣¶
問鶻何来来海上蘭䑓令史頌白雉詎奮竒功酬豢養¶
鶻乎鶻乎秋其徳而辛其色殊毛出衆非改常致用求¶
真正相得¶
<pb:KR4f0005_WYG_086-16a>¶
　　討源書屋叠舊作韻三首¶
泉石依今賞詩書與古偕豈矜勤學問蘄得契根荄翠¶
嶂紆屏户澄流曲帶階北牕風亦至惟覺慙(去/聲)無懐¶
小别時成久頻来句漸多濠梁寜此異谷口更誰過南¶
陸遅朱鳥西山叠翠螺邇来晴雨協農父慰如何¶
視事疇咨罷扁舟泛渚園漪分錦繡色籟奏管絃言澄¶
沼平堪鑑新篁近可捫三唐㸔逓下思欲返其源¶
　　懐仙(有序/)¶
<pb:KR4f0005_WYG_086-16b>¶
　　偶讀王勃懐仙之什其序以為思觧纓紱永詠山¶
　　水神與道超迹為形滯云云夫勃固蕭然無與之¶
　　人也其不觧纓紱乃自不觧耳若夫佛仔肩而無¶
　　可息者懐哉復當何若因斆其體情見乎辭¶
三山鳯麟洲邈在溟海中碧琳十二樓上出層霄空黄¶
金以為䑓紫雲以為宫瑶葩及芝草吹馥姍巖風仙人¶
三萬嵗其貌如青童我欲從之逰學彼訪崆峒可一不¶
可再再者路莫通至今海上夷尚傳徐福宗形滯甚子¶
<pb:KR4f0005_WYG_086-17a>¶
安悵望將焉窮¶
　　夜雨¶
夢醒衾簟寒淅瀝聞枕上殷雷忽鼓勢簷溜漸作響二¶
麥已登塲黍禾方怒長不雨固亦可雨更資長飬今年¶
春膏足北望愁眉放南廵廻月餘晴雨曾未爽祗益敬¶
無逸敢侈豐有象¶
屈指十年餘居恒慣獨寝豈欲習清静矯為其已甚酣¶
睡姑置之何以安衾枕試告貪眠人同志自所諗忽憶¶
<pb:KR4f0005_WYG_086-17b>¶
初政時或逢嵗不稔中夜起望雲惄焉淵氷懔寛言慰¶
於側休戚相詢審及其逢降康喜亦同於朕而今其人¶
徃懐哉恨徒飲¶
　　賦得荷珠¶
雨後一憑欄荷擎顆未乾光呈鮫女泣妙契宋儒觀無¶
縫分還合流形碎復團陸離真莫測擬議轉難安似汞¶
方啼鼎同珠欲走盤水仙如整髻贈此綴為冠¶
　　初晴落景¶
<pb:KR4f0005_WYG_086-18a>¶
暑雨既已霑徂雲亦宜霽澄宇徐露青遥峰漸呈翠颯¶
爽恰謀體豁暢真諧意餘情寄問景殷憂觧望嵗籌治¶
遜貞觀敢尚物外志(唐文皇初晴落景詩有寄言/博通者知予物外志之句)¶
　　茉莉¶
薫風拂井欄茉莉倚欄開香色及姿態誠不減寒梅胡¶
乃人所重高下相殊哉值時有難易立節貴不回板蕩¶
識忠臣蘇武信難儕¶
　　江南弄¶
<pb:KR4f0005_WYG_086-18b>¶
江南㺯吴國絃韶秀山川澹蕩天照耀朱樓綠樹輕盈¶
翠盖蘭船誰家殢意期来轂何處離情怨去鞭去鞭来¶
轂紛無已借問誰能忘憂喜忘憂喜長流不盡春江水¶
　　採蓮曲¶
閒泛㸔蓮船因作採蓮曲葉嶼花潭六月春仙種何須¶
誇五沃紅葩綠盖亭亭在由来意採勝人採綵女三千¶
古已奢霞牋七字今誰待採蓮宜何處宜在江之南吴¶
嬌越艶素手纖香凝羅䄂柄絲拈深情不語愁喜兼我¶
<pb:KR4f0005_WYG_086-19a>¶
寄遥心在眀聖早歸未待風荷盛採蓮一曲補逰興¶
　　池上居¶
每遣閒中夏愛憑波裏天松篁披静籟書史究真詮樂¶
意叅魚計吉光玩畫禪(所携畫禪室中真蹟每駐/蹕圓明園即於是室貯之)吟安¶
剛五字一晌似常年¶
　　率題¶
鸚鵡倒掛架潑落食與水瓦雀鵮食之嗔怒鳴不止利¶
既不属已恵何妨逮彼因貪入異類而仍貪未已出納¶
<pb:KR4f0005_WYG_086-19b>¶
吝有司得毋似乎此¶
　　建蘭¶
建蘭来閩嶠國香突等倫葉攅蒲劍青花噴沉檀芬每¶
當冀北夏恰報甌南春玉堂以為居朱草以為鄰深山¶
大澤間寧無紉佩人¶
　　題張宗蒼山水¶
畫法通為學挈要有二道取師貴其真閲厯貴其老婁¶
東有遺派今見宗蒼好名山逰已多鬚髩皤然皓長巻¶
<pb:KR4f0005_WYG_086-20a>¶
出經營意超泉石表繪事属鋪張偏能脱華藻¶
　　萬夀山新齋成¶
濟運疏名泉延¶
夀創刹宇山水増斯輝禽魚得其所據勝聊築構軒齋¶
儼就矩北户延螺峰南榮俯璇渚罷䑓慙漢文卑宫法¶
夏禹¶
壁戒錦繡帷堂施翰墨筵探賾披書林契妙㤀魚筌近¶
挹岫出雲逺睇波含烟恭已凛無逸殷心祝有年¶
<pb:KR4f0005_WYG_086-20b>¶
　　和聲署(有序/)¶
　　向来和聲署禮部主之遇正朝慶賀取市販鼓吹¶
　　者流充其數音節舛錯不可問且粟錢虚糜此不¶
　　特白居易立部伎樂府所譏矣既審定律吕乃命¶
　　易以内府承值極知梨園司簫韶將有人議其後¶
　　者然今古異宜典樂胄子之教既失則責士大夫¶
　　以吹笙鼓簧將有不能俾能其事者器使而効所¶
　　長不猶愈於潦倒傭伎之介厠冠裳間乎因效樂¶
<pb:KR4f0005_WYG_086-21a>¶
　　天體為是作且見意也¶
和聲署異神樂神樂太常司郊廟登歌奏笙籥音節略¶
誤其禮存未似唐制立部所退人(白居易詩注云太常/選坐部伎無性識者)¶
(退入立部伎又選立部伎絶無性/識者退入雅樂部則雅樂可知矣)命工改正旋合度不¶
以他用用饗神和聲署禮部司太和三大節萬國衣冠¶
時署中餼廪有人支陛上塤篪乏人吹乃取市販鼓吹¶
兒以調宫徴充工師欲望獸舞鳯来儀誠哉有如居易¶
樂府詩内庭承值雖優孟命習宫縣歸以正古人擊爾¶
<pb:KR4f0005_WYG_086-21b>¶
泗濵石今人棄爾華原磬和聲署今即古文武之政在¶
方筞其人存則其政舉何能海上唤師襄戞擊鳴球列¶
朝序君不見小學廢樂徒云借問和聲署安得衣冠倫¶
懐哉簫韶九成不得聞¶
　　批摺¶
題疏核眀試摺奏取宻捷孰不闗民瘼一一親批答勤¶
政匪今日謹守成家法劒川報地震窮黎被傷壓汀郡¶
復報水驟漲浸城堞一日聞兩災南望心怵懾怵懾豈¶
<pb:KR4f0005_WYG_086-22a>¶
徒云濟衆有區分詎貴修省名而忘實政仁發帑速出¶
積發粟速出陳救災如救火寧濫毋遺貧大端既粗示¶
善推致諄諄豫齊麥有收晹雨時皇州邇来心略慰覽¶
摺頓増愁勤民不諱災我志孚遐陬是以九州牧直陳¶
無頋留李沆獨見稱未必真嘉謀¶
　　夏日玉泉山¶
蘭棹遵川途水風散空濶颯然衣袂寒祝融權為(去/聲)奪¶
玉泉衆水源地靈逺塵窟標勝搆築久嘉樹成清樾徘¶
<pb:KR4f0005_WYG_086-22b>¶
徊吟舊題頓覺經時月逰覽性所便每恐妨㡬務離宫¶
閲年多偷閒纔一頋選勝重經營豈乏容膝處尚新人¶
盡然予詎免此悮¶
　　羅漢洞¶
吹竅送勁寒凝珠滴濕潤牝虚既生白砥平仍俯峻鏨¶
巗棲變相龍象紛騰迅逐景一清逰底慮嗤靈運¶
　　讀史效白居易體¶
貞觀出宫女當時傳美政一日放三千怨曠各遂性詎¶
<pb:KR4f0005_WYG_086-23a>¶
是盡遣去掖庭乏承應料祗減其半率已銜㤙慶六千¶
其居常三千其僅賸不知大官庖日膳何以供(叶/)而今¶
合三宫五百偹使令美政不能法後世論姑聽¶
　　讀漢文帝賛率題¶
罷䑓自属敦勤儉記載寧無稍失真設使蜀山畧分賜¶
早敎衣蔽慎夫人¶
　　雨晴即景¶
快雨銷炎復快晴披䧺襟袖颯然清晚来翠嶂皆新沐¶
<pb:KR4f0005_WYG_086-23b>¶
時矣良苖搃怒生畧慰祈年思鮮遇便因問景試閒行¶
即今仍擬西成望那間孜孜卜度情¶
　　牙簟¶
玉架鶴不慕珠籠鴻反驚珠玉信珍美鶴鴻胡見輕物¶
各貴其宜用得當為榮葛簟以凉薦牙簟以貴稱巧匠¶
縷象齒編織成桃笙底慮焚以賄欲擬凉如氷長短量¶
牀裁妥帖敷席平襍組為之純照耀四座眀聲價有足¶
誇美觀亦奚憑握撋縱宻緻善刺骨性恒絺綌况薄脆¶
<pb:KR4f0005_WYG_086-24a>¶
鍼氊坐豈寧燕息姑舎是湘紋安且清惟取適用實匪¶
慕崇儉名¶
　¶
　¶
　¶
　¶
　¶
　¶
<pb:KR4f0005_WYG_086-24b>¶
　¶
　¶
　¶
　¶
　¶
　¶
　¶
御製詩二集巻二十八¶
