# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:14.037890
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷八十
<pb:KR4f0005_WYG_243-1a>¶
欽定四庫全書¶
御製詩三集巻八十¶
　古今體一百三十二首(己丑四/)¶
　　無逸齋¶
有山弗貴髙有水惟取澹問¶
安兹退憩寜縁恣逰攬書齋謝藻繢敦樸仰¶
前範傳餐既以罷章奏因披覽勑政勵無逸恭已遵¶
克儉¶
<pb:KR4f0005_WYG_243-1b>¶
　　承露軒¶
羲畫依然楣㭒存松風落落静琴尊百年安樂黔黎輩¶
孰不深承¶
膏露恩¶
　　就松室¶
築室稱就松松亦如相就盈庭挺質古罨牖鋪隂秀㝡¶
宜風籟入遥想月華漏何當坐清夜静味禪闗透¶
　　出¶
<pb:KR4f0005_WYG_243-2a>¶
　暢春園由隄上至泉宗廟¶
萬泉自建泉宗廟每以詢¶
安趂便臨設教由来貴¶
神道溪田灌注利資深¶
一道長隄㡬曲灣紅桃緑栁鏡光間插秧未到興犂候¶
問景今朝好是閒¶
祠旁頗復有亭臺到處泉源淙石隈却喜春光似江國¶
花情樹態照無埃¶
<pb:KR4f0005_WYG_243-2b>¶
　　集逺堂¶
假山雖無數尋髙因髙結宇堪縱望近則水田逺西山¶
逺猶如近近益暢集之豈必在扵衆聚少成衆得佳状¶
即景已然何况人曽聞蜀有名丞相¶
　　愛景庭¶
暢春曽不踰十里為便¶
慈逰結搆幽就¶
養無方稱愛景韶光有脚正迎眸煙從緑栁隂中淡泉¶
<pb:KR4f0005_WYG_243-3a>¶
向紅花開處流比及再来應閱月鬯觀新剡刺波疇¶
　　曙觀樓¶
棟宇憑墻外四鄰望不遮樹隂猶未宻花意正方嘉曉¶
露溪塍重輕煙野墅斜因思著作句海曙出雲霞¶
　　自隄上至聖化寺¶
一逕穿桃栁兩傍盡水田農功雖未起春色已如然栢¶
樹参今嵗蓮宫近百年萬民霑¶
聖化詎祗奉金仙¶
<pb:KR4f0005_WYG_243-3b>¶
　　含淳堂¶
尚有溪南勝書堂枕碧流桃緋烘旭重栁綫踠波柔即¶
景㑹心澹頋名思義悠含淳闗治理¶
聖意照千秋¶
　　襟嵐書屋¶
書屋悠然嵐作襟一年饒是幾廻臨案頭恰有文皇集¶
泉石却殊娛我心¶
　　得真齋¶
<pb:KR4f0005_WYG_243-4a>¶
平地為假山嵗久假不歸引泉為清池春来池水肥有¶
鳶亦有魚上下含天機藉曰得真否欲言忘是非¶
　　矚巖樓¶
巖抱溪樓樓矚巖層層翠影疊松杉迥如澹若清暉暎¶
得句因之亦不凡¶
　　詠周雲雷匜¶
盥器似羮魁姬家禮樂陪連方共簠簋得侣厠樽罍世¶
閱今還古象含雲復雷天宗如用禱致雨定時哉¶
<pb:KR4f0005_WYG_243-4b>¶
　　郭詡琴客欵扉即用其韻¶
流水髙山自有媒琴囊端為客来開茒檐原是無門户¶
誰惜鞵蹤踏破苔¶
　　沈徳潛奏呈近稿並進紀恩詩仍用舊韻荅之¶
吳中儁老冠當今時喜南風送好音望百依然不廢詠¶
體三仍復有呈吟(所呈詩/文詞稿)仙誠可致初非藥道以為腴¶
那藉葠北上便教如夙約合從温㫖慰予心(徳潛前年/進摺云従)¶
(此心安體健将及百齡值六十萬夀不欲聖母八十萬/夀定當入都恭祝近念其期頥将届    以重尋夙約)¶
<pb:KR4f0005_WYG_243-5a>¶
(北上為勤曽命軍機大臣傳諭錢陳羣前期就近慰/留用示優眷兹因進稿奏至令即随賜詩繕封却寄)¶
　　庭莎¶
庭莎逐漸長(上/聲)秀木嘉䕃盖如茵緑已縟言詩素後繪¶
依稀濂溪窓不然康成帶¶
　　池藻¶
池藻波底潛冰開梳鏡匳水陸託根殊一般生意恬雖¶
免鶴跡印而惹魚口噞¶
　　細雨(二月/晦日)¶
<pb:KR4f0005_WYG_243-5b>¶
連朝雲作勢傍晚雨霏聲其霈猶懸望如霑真利耕入¶
宵響漸細欲寐耿難成了識時方早從来盻澤情¶
　　雨中西直門外¶
一夜㢘纎曉霔綿還宫恰值藉田前石衢廿里憑輿度¶
縦目濛濛暗濕煙¶
郊村野墅晨炊重(去/聲)緑栁紅桃宿潤含迎面雨絲吹薄¶
冷恍疑露冕邁江南¶
秋麥菁蔥将二寸連阡春麥始生芽老農町畔披蓑立¶
<pb:KR4f0005_WYG_243-6a>¶
共爾惟應手額加¶
　　雨中演耕作¶
耕藉演習成例禮舉之况寓重農理今朝適值雨&KR2622;&KR1854;¶
近臣告我漸泥滓耕亦豈須頻演習意謂躬行或可止¶
笑而謂之非汝知當耕遇雨正所喜譬彼胼手塗足人¶
蓑笠扶犁寧避此¶
　　憩春耦齋作¶
豐澤昔園名春耦今齋額學圃與學稼總廑民生戚春¶
<pb:KR4f0005_WYG_243-6b>¶
耦復斯時綣彼勞阡陌豈其三四推華屋便憩息成詠¶
即自訟徒教粘素壁¶
　　虚白室¶
新正一至仲春旋過隙流隂迅已遷笑我吟哦信何謂¶
室中虚白祗如然¶
　　植秀軒¶
假山上搆軒髙下植脩竹穿逕坐以憑蔚然秀滿目春¶
固竹之秋所欣逢雨足破煙挺蕭蕭貫珠垂&KR0609;&KR0609;君子¶
<pb:KR4f0005_WYG_243-7a>¶
擬三閭彈冠正新沐¶
　　補桐書屋口號¶
舊桐補作老桐看新補桐纔髙出欄閱世閱人恒若此¶
陸機賦語感無端¶
　　題張宗蒼山水¶
不見宗蒼&KR0691;十春忽看名繪聳嶙峋稀来古屋闕題句¶
恰似清風重晤人堆巻案頭皆勝友擕笻林下定天民¶
本縁素壁圖補空(去/聲)誰識今朝什襲珍¶
<pb:KR4f0005_WYG_243-7b>¶
　　耕耤日祭¶
　先農禮成述事¶
吉亥脩¶
農祀豆籩典奉常佐¶
天貽稼穡恭已籲倉箱既退衣裳換(祭用朝服耕/耤用吉服)遂耕¶
儀制詳前朝甘雨霈犂墢土生香¶
　　暮春御園泛舟之作¶
耕耤成儀返翠鑾¶
<pb:KR4f0005_WYG_243-8a>¶
暢春先詣敬詢¶
安御園有暇蘭舟漾五日風光又改觀¶
嫣紅姹紫暮之春岸影摇波織錦淪恰喜韶光方駘宕¶
已看花片㸃芳津¶
前朝甘雨潤如酥林籞花田濯浄都面面欲㸔圍麗景¶
坦然六棹泛中湖¶
　　唘蹕幸盤山因成是什¶
三載田盤繾別情偷閒聊此命旃旌¶
<pb:KR4f0005_WYG_243-8b>¶
萱闈必告期旋日蘭埒初登喜曉晴遍野麥針含露潤¶
夹衢栁綫罥煙輕可知按轡時停處逰豫端因為省耕¶
　　過清河¶
麥露閃朝暉石橋駕若飛㡬囬驅馬度無不廑民依鷗¶
鷺情都野菰蒲葉漸肥截流灌溪町歸壑水猶微(清河/為御)¶
(園尾閭玉泉昆眀湖萬泉荘之水皆層逓莭蓄以供/引溉水田一入清河則流入潞河不能資其灌田矣)¶
　　至湯泉行宫作¶
計里一由旬(梵經四十里為一由/旬御園至此四十里)行宫此駐輪未来六¶
<pb:KR4f0005_WYG_243-9a>¶
閱嵗相值暮之春觱沸温泉湧芳菲花木新坐宣地方¶
吏民務細咨詢¶
　　戯詠鶴¶
溪園綴景育雙鶴松下忽聞清唳長比儗似殊立仗馬¶
一鳴翻得飽官糧¶
　　麥色¶
麥色今年好近塍復逺阡迷離灧曉露芃蔚縟春煙已¶
是甘膏被仍希優澤連農苗莫知碩我亦與之然¶
<pb:KR4f0005_WYG_243-9b>¶
　　順義縣行宫作¶
向逺郊墟廓當春景物融栁圍墻外緑花放砌前紅惟¶
樸堪娛意亦安足憩躬無過資一宿豈是法卑宫¶
　　偶題¶
或坐輕輿或策馬行宫到早祗閒居却思經畧滇南去¶
日日疾馳二百餘(大學士傅恒命徃雲南經畧軍務自/二月廿一日啓程畫夜兼馳不稍頓)¶
(宿廿五日即出直𨽻境計日行二百三四十里每/傳諭令其畧宜休息而傅恒不憚勤勞深切綣念)¶
　　曉隂¶
<pb:KR4f0005_WYG_243-10a>¶
破曉登程又吐雲羃宇皆逢隂終是好設雨益當佳遥¶
望蔵山色平鋪遍麥荄既欣既盼處何以置吾懐¶
　　盤龍山行宫即景¶
栁色緑濃處行宫知不遥常来民意熟欲到馬嘶驕已¶
是生春水因之過石橋芸齋書滿架似與故人招¶
　　詠庭中松¶
龍鱗未作盖形成翠䕃當庭滿院清坐對一時生静觧¶
盤山山色逓前旌¶
<pb:KR4f0005_WYG_243-10b>¶
　　細雨(三月初/九日)¶
濃隂鋪竟日細雨落春宵響聽滴庭樹潤欣滋隴苗不¶
眠真是可有念亦因遥征緬官軍發能無豕蹢謡¶
　　雨中過大嶺¶
宵雨連纎曉漸止既止復見大雲起筞馬峻挺度崇岡¶
煙絲霧片紛翻委作泥漸石頗何妨拂㡌霑衣實所喜¶
過嶺田盤境斯到村民種杏鋪谷隩花時一望白茫茫¶
雨裏如啼復如笑董奉仙林正若斯鄧尉香雪難相傲¶
<pb:KR4f0005_WYG_243-11a>¶
　　至盤山静寄山荘作¶
濃雲霔雨嶺巔披下嶺輕隂勒雨絲問悉昨宵三寸被¶
果然緑野大田滋無来白足何相迎(去/聲)有喜黔頭許共¶
知松色泉聲依舊静山荘静寄祗如斯¶
當春花事正如然為託山荘特浄娟暫住此来期五日¶
廻思鄉別又三年所慙徳業何曽進祇覺吟情未盡蠲¶
勝處却宜含蓄好不妨林壑且蔵煙¶
　　延春堂對雨(三月初/十日)¶
<pb:KR4f0005_WYG_243-11b>¶
駐輦雨聲緐油雲近逺屯望山蔵牖色聴溜落簷喧浄¶
濯羣芳態平添瀑水源延春真是喜與物沐¶
天恩¶
　　韻松軒口號¶
韻松恒是聴風籟獨喜今朝泛雨濤𢎞景清音鮮愷澤¶
士元應占一籌髙(蘇東坡次韻王滁州詩斯人/何似似春雨謂王士元也)¶
　　瀠文榭¶
石山艱致水致水此成池背峙峯罨畫面拖波漾漪中¶
<pb:KR4f0005_WYG_243-12a>¶
和氣渾抱飛躍趣均宜文㫖扵何㑹片花恰落枝¶
　　心鏡齋¶
書齋臨水稱心鏡悟得心眀鏡始眀而我瞿然因有懼¶
鑑之不易是人情¶
　　留雲室¶
盤中多巨石磊磊復種種等閒不肯移為恐雲根動架¶
屋貯一拳渾淪而鬱蓊留石即留雲竒趣發心孔今朝¶
聽飛去作雨霈春隴¶
<pb:KR4f0005_WYG_243-12b>¶
　　雨景六首¶
　　　雨山¶
近山微露逺山蔵咫尺林嵐若渺茫欲捲珠簾偏復惜¶
已看墨戯展襄陽¶
　　　雨瀑¶
萬澗增流齊赴壑落崖淢汨響匉訇摩醯知數渾無術¶
難辨泉聲襍雨聲¶
　　　雨松¶
<pb:KR4f0005_WYG_243-13a>¶
豎灑斜飛状不同連岡落落復童童太沖句裏知消息¶
濯足振衣定此翁¶
　　　雨花¶
脆白嫣紅争濯枝繢髙縟下各為姿海棠獨與羣芳傲¶
占得玉環出沐時¶
　　　雨鹿¶
山中有鹿與為逰未逮長鳴聴細呦(鹿扵八九月乃大/鳴餘時呦呦作細)¶
(聲詩呦呦鹿/鳴似欠精辨)設使相方摩詰柴空林積雨亦風流¶
<pb:KR4f0005_WYG_243-13b>¶
　　　雨雀¶
春雨農田優霈多田盤正值詠巻阿啾啾簷雀如鳴喜¶
豈是無端怨紇𨚗¶
　　静夜吟再疊舊作韻¶
&KR1854;&KR1854;入夜深坐聴惜分隂閣報遲聞漏簷聲朗奏琴一¶
齋真是静萬籟總収音念到東郊渥良農同此心¶
　　曉晴¶
膏雨既霑足曉晴良復宜宻雲歸絶頂暖日晃平陂何¶
<pb:KR4f0005_WYG_243-14a>¶
幸今春遇無違十日期欣餘繼以懼惟有寸心知¶
　　養虚齋¶
巖齋雖不髙亦須攀躋上怪石林立間足底流泉瀁朅¶
憩木榻樸隙地大扵掌下視百里遥煙泮春暉朗乃悟¶
方寸中自可含萬象生白若有言此虚寜藉養¶
　　婉孌草堂¶
寥窲通曲廊委宛蔵草堂草堂何所有佳畫懸香光名¶
實既相副今昔渾欲忘松色古無改泉聲清其常攬鏡¶
<pb:KR4f0005_WYG_243-14b>¶
偶一顧微覺鬢㸃霜¶
　　題董其昌婉孌草堂圖¶
董家圖挂田家壁(是處即以婉/孌草堂名之)間(去/聲)嵗一来晤古人何¶
必草堂嫌寂寞煙雲泉石日相親¶
　　對瀑¶
得扵目為視得扵耳為聴對之兩具足色聲胥至清摐¶
摐挂崖水安知此閒評萬古洗不盡惟是人之情¶
　　題崔彦輔溪山煙靄¶
<pb:KR4f0005_WYG_243-15a>¶
山靄溪煙暗逺空田盤今日景真同設非挂壁交相證¶
安識筆端有化工¶
　　雲林石室¶
春煙収宇浄流水出山争詩境同山老心源似水清雲¶
林堪屧歩石室㝡怡情忽睹前廵句泐崖苔欲生¶
　　戱題雨花室¶
維摩偶爾示無談再舉雲光已不堪(金陵雨花臺相傳/梁僧雲光講經處)¶
何事居然名此室前三三豈後三三¶
<pb:KR4f0005_WYG_243-15b>¶
　　對山亭¶
四柱萬峯青縦横合杳冥化工無盡蔵享帚讓斯亭¶
　　中峯¶
中峯如警句秀㧞獨超羣却笑磨崖者難為副此文¶
　　貯清書屋¶
為貯此拳石因成滿屋清萬年留古色一片吐雲英緑¶
字尋疑見黄鍾擊應聲灑然值㡬暇摘句寄閒情¶
　　讀畵樓¶
<pb:KR4f0005_WYG_243-16a>¶
嶤峯嶽嶽氣濛濛繪以松蒼與杏紅粉本問誰能肖得¶
春山曽見有王䝉¶
　　交翠榭¶
松栢不改色楓杉有待時時維暮之春新葉争發枝嫩¶
緑與濃青交翠相離披嶤榭祇空空剏景納無遺榭固¶
弗能言寫出復藉誰¶
　　逰天成寺作¶
春郊雨後喜晨晴偷暇名山䟦馬行怪石常迎面前豎¶
<pb:KR4f0005_WYG_243-16b>¶
浮雲忽向脚根横到来月相原如是静處塵心那更生¶
松色泉聲誰所置了知物物總天成¶
　　萬松寺三首¶
摇刖初從極狭入半山頓覺豁壺天蒼松軮軋無涯際¶
合與金仙作福田¶
鳥鳴蓊蔚覩無形馬陟&KR2287;&KR0008;歩每停三載重来消片刻¶
風旛何用更丁寜¶
横撐直挺碧峯重細籟雄濤翠鬛濃應是依空住寳界¶
<pb:KR4f0005_WYG_243-17a>¶
故教無萬護天龍¶
　　西甘澗¶
萬松仰霄漢四刻始言陟既循原逕降速不消兩刻進¶
難退斯易萬理率可識歸路復度嶺嶺西笠菴仄甘澗¶
乃其名枕潄付禪徳過門更不入㸃到由他測¶
　　東甘澗¶
一嶺中分西與東流泉㵼澗味甘同喫茶雖不趙州學¶
樓上權披松下風¶
<pb:KR4f0005_WYG_243-17b>¶
　　千尺雪¶
唐皇晾甲石兹名千尺雪結搆肖吳中池館殊清絶以¶
近苑墻門逰山歸每歇開窓俯澄泠坐席弄砏汃竹鑪¶
来必試一甌甘且潔舊題如昨日不信三年別¶
　　題唐寅品茶圖¶
草堂事茗是何人瀟灑衣巾古淡神祇有解元知此意¶
謂宜泉上結良賔¶
　　半天樓¶
<pb:KR4f0005_WYG_243-18a>¶
肩輿登崇岡數歩一停憩豈以已逸安而忘人勞勩岝¶
㟧厯幾盤山樓亦云至颯與顥氣俱曠無林木蔽下視¶
薊野緑雨足恰新霽騁望今日佳所喜宜農計¶
　　效深室¶
因迥既成髙據祕復效深石磈堆為屏松籟聴作琴林¶
葉亦漸張(去/聲)窓影含隂森扵焉託静愒悠然獲我心¶
　　降嶺¶
有陟必有降萬事理固然竒徑盤石林髙樓辭半天磊¶
<pb:KR4f0005_WYG_243-18b>¶
砢不可窮岰㠡時或穿十歩五歩憩既憩仍復前就平¶
原大快得易恒扵艱¶
　　泠然閣¶
崥崹小平處翼然有虚榭玲瓏菁蔥蔚古松出石罅八¶
音聴繁㑹捲嶺天風下禦㓂仙若斯宋玉諷豈藉¶
　　王蒙東山草堂圖¶
雲外飛泉松下風草堂瀟落寫王䝉東山良友知誰是¶
(見王蒙/識語)安石蒼生望可同¶
<pb:KR4f0005_WYG_243-19a>¶
　　對月¶
春月對宜山夏月對宜水扵山何處宜宜莫過扵此萬¶
嶺歛夕煙一輪朗漢涘㡬(平/聲)望光為吉過雨浄如洗巖¶
齋欣邂逅澄觀契無始¶
　　曉¶
曉窓靄靄漸生眀便起披衣旦氣清庭雀似矜無二地¶
村雞纔唱第三聲花如沐處露偏重樹欲舞時風與輕¶
境若田盤佳若此却因勤政少閒情¶
<pb:KR4f0005_WYG_243-19b>¶
　　閱本¶
使䮉賫来章奏多貼黄進止酌如何㝡殷俊籲彚征吉¶
敢忘(去/聲)民艱道畜和(管子畜之以/道則民和)無逸念兹欽勅命耽¶
閒遑此樂巻阿畿南屢報霑優澤誠畏誠欣志不磨¶
　　芟樹¶
芟樹宜秋冬春生固當止邂逅来斯時執一難論矣喬¶
栁枝鬱蔥稚松在其底雨潤與日晅栁占松徒企喬栁¶
勢自揚稚松氣常靡移松慮傷根匪愛實害己因而命¶
<pb:KR4f0005_WYG_243-20a>¶
斧斤芟栁俾松起去邪興賢材或有類乎此¶
　　題清音齋¶
庭前雙翠栢作籟泛清音颯爾偏宜聴悠然恰稱(去/聲)心¶
與松為應荅較瀑更隂森想共田盤峙安知古復今¶
　　澹懐堂¶
羣峯青展障細草緑侵階土軟蚯繩出春深鳥瑟諧花¶
疑是仙種石弗藉衙排(杭州鳳凰山/有排衙石)試看蒼山色𨚗能¶
不澹懐¶
<pb:KR4f0005_WYG_243-20b>¶
　　雨中貯清書屋¶
幾片浮雲又布隂霏霏旋見雨絲斟彈来琴瑟𨚗須手¶
散作珠璣頓滿林石側蒔花偏凑潤松間芟栁遂霑霖¶
斯皆餘事為娛樂念到農田慰倍深¶
　　再題交翠榭¶
老松古栢翠其常澗葉巖枝色亦揚都識赴時荅春令¶
更欣沐雨蔚煙光濃青祗待朝還暮淡墨奚稱倪與黄¶
虚榭今朝趣殊勝珠簾雖下景無蔵¶
<pb:KR4f0005_WYG_243-21a>¶
　　雨中山行二首¶
千峯雨霔復雲淒却喜沙坡不作泥濯緑湔紅全勝畵¶
拂林增瀑總堪題¶
前日優霑今日繼春膏似此得曽無農夫圃老真樂彼¶
旰食宵衣益勵吾¶
　　携和親王逰山作¶
雨後春山恰好登牽来御馬與同乗卅年前興爾應憶¶
七字立成我尚能莫負韶光繪如許試看霜鬢㸃俱增¶
<pb:KR4f0005_WYG_243-21b>¶
偶然屧歩休誇健(近寺或歩陟王/稱健歩能濟勝)許掾風流底足稱¶
　　古中盤¶
下盤勝以水中盤勝以石上盤勝以松松可一望得水¶
則日枕潄石暢今逰奕天臨一綫寛地容一騎策磅磄¶
聳萬仭寥窲皺羣白憑空訝若墜無根忽相撠如斯磈¶
礧間精藍託幽窄疑在衆蓮上更有青蓮覿龍象䕶雲¶
霞苾芻守寥寂坐我槃阿舍片刻扵焉息吟成復自笑¶
濟勝非語黙¶
<pb:KR4f0005_WYG_243-22a>¶
　　少林寺¶
昨日半天樓上見今日古中盤裏廻過而弗入似踈懶¶
別室况復清絶埃闍黎公案落熟句白石青松御駕来¶
来則不無荅則有頗貽松石笑汝哉¶
　　望雲罩寺未至¶
春雲歛盡紫煙凝竺宇遥瞻㝡上層結念屬霄勝全攬¶
不須筞馬更重登¶
定光塔影迥凌虚便是金剛演六如何必登峯當造極¶
<pb:KR4f0005_WYG_243-22b>¶
大都興欲有留餘¶
　　盤谷寺詠韓愈李愿盤谷事¶
李愿隠盤谷乃在洛之陽泉甘而土肥此地實擅長假¶
借舉其事向每見詩章然吾有所疑田疇古扵唐其時¶
即名盤寜藉韓羶薌太行天下脊此豈非太行燕川則¶
燕矣方口田盤方(李愿所居之盤谷志乗屬之河南濟/源縣盖因韓文太行之陽語向命蒋)¶
(溥等輯盤山志已詳辨之或又以昌黎送盤谷子詩更/可為在洛陽之據考其詩有燕川方口注家謂皆盤谷)¶
(附近地名按古封域盤山實在燕境而濟源乃晋地不/當䝉燕川之稱且田盤舊曰四正以其形方若田故名)¶
<pb:KR4f0005_WYG_243-23a>¶
(盤則方口又何不可相屬然兹山著名在漢以上固不/必數典自唐而載籍淆訛既不能起昌黎而問之則亦)¶
(無庸深/較矣)何乃屬濟源難問昌黎詳¶
　　東竺菴¶
竺菴棲窪凹地濕有緑栁幽既弗致狭廓如而能受㳺¶
山所必至雙峯排户牖千巖朗霽煙萬里無塵垢大士¶
坐如如不語獅子吼¶
　　雲浄寺¶
石逕縈紆不作泥夷嵕處處有招提春山恰喜春雲浄¶
<pb:KR4f0005_WYG_243-23b>¶
忍草禪枝總入題¶
　　再題千尺雪¶
漻涙奔波滙作池進門每與坐憑之逰山紛惹即景興¶
静滌居然有待斯¶
　　再題半天樓¶
西嶂夤縁上肩輿取路便堪窮千里目復就五言篇小¶
坐消半刻再来當隔年適纔䟦馬處峻嶺羃春煙¶
　　得概軒口號¶
<pb:KR4f0005_WYG_243-24a>¶
巖榭凌虚坐以憑嶺雲髙捲谷煙澄今朝得概得何概¶
滿目春郊農務興¶
　　受宜居¶
架屋幽居祗兩楹開窓緑野見新耕今朝試問宜何事¶
宜是春山快雨晴¶
　　題鄒一桂杏花¶
春卿昔貌竺菴枝挂壁来當花放時不識江南春雨裏¶
可曽憶著屬車随¶
<pb:KR4f0005_WYG_243-24b>¶
　　再題心鏡齋¶
過雨坡池澄汀瀅(二皆去聲/水澄也)印来雲白與山青因之悟¶
得鏡為用含照原扵物未形¶
　　池上居¶
亦頻得悉山中趣未可忘斯池上居頗似三潭印月朗¶
(髙下為三池貯水盖山勢/陡峻取平則一瀉無餘矣)依然一例受風舒縠紋漾處¶
文章在奩影開来圖畫如静對片時別有㑹眀因無障¶
照因虚¶
<pb:KR4f0005_WYG_243-25a>¶
　　琴峡亭¶
那須斵木與縆絲開闢以来即若斯流水髙山自成調¶
古扵人世有牙期¶
　　南村¶
就低踈落有南村村舍風光畧可論髙下随時種黍稻¶
塒牢終嵗育雞豚青山不斷為屏障白水恒流繞户門¶
豈是尋常供綴景廑民生計箇中存¶
　　農樂軒¶
<pb:KR4f0005_WYG_243-25b>¶
茅舍竹籬樸不華引流種稻肖農家屏吟稼器數惟十¶
(嘗題農器圖十事張御園多稼/軒壁間并書其詩扵屏置此)座騐田功念有加信可¶
怡情而恱目非闗緑栁與紅花雖然春雨逢嘉兆未敢¶
先時望即奢¶
　　賦得河海不擇流(得虚字五言八韻/㑹試題)¶
九曲經中國四瀛載厚輿望洋雖莫及納細亦云如不¶
擇量誠大就深徳有餘寜惟滙伊洛恒是沐居諸滴水¶
入無涸含天照相(入/聲)扵政應辨先後體乃疊盈虚却客¶
<pb:KR4f0005_WYG_243-26a>¶
珍自棄取言人可除濟川思致喻唘沃實殷予¶
　　過大嶺望雲罩塔作歌¶
前日過大嶺雲罩雲裏看弗見今日過大嶺雲罩峯頭¶
塔如綫箇中盖復具深義定光(塔/名)送我全體現既曰有¶
送何無迎是謂日面與月面萬山快霽生紫煙邇来頗¶
悉入吟萹筞馬下嶺不廻頋浄域安得凡情牽¶
　　平谷道中作¶
背指岡巒谷就平煙郊靄靄暢新晴村民知我重農意¶
<pb:KR4f0005_WYG_243-26b>¶
叱犢扶犁不輟耕¶
春日遲遲喜載陽脫輕毳欲換綿裳六朝来往扵何異¶
麥隴緑深苗且長¶
老㓜扶携出縣城相親到處愛民情圖其安樂無多巧¶
政簡還教官吏清¶
　　隂¶
已幸優膏渥大田宻雲又佈逺山巔春隂似此向稀遇¶
緑野庶幾澤更連風栁那知偏厭聽夜衾仍是不成眠¶
<pb:KR4f0005_WYG_243-27a>¶
因之絜矩軍民輩望我恩心固合然¶
　　曉行¶
曉行期早到宿頓漫留連凡事豫則立中庸言實然新¶
苗鋪亘隴野水漲前川緑樹連村舍家家起爨煙¶
　　過順義縣城¶
行行過縣城陌栁颺煙輕白水橋為渡青郊塵不生藩¶
宣察吏治保障廑民情安樂真安樂(是縣古/名安樂)春田雨遍¶
耕¶
<pb:KR4f0005_WYG_243-27b>¶
　　扵行宫疊近作韻¶
午風申即止春暮氣惟融又見雲鋪白旋欣日隠紅雨¶
暘常廑念安逸豈圖躬所喜郵程近眀趨¶
長樂宫¶
　　詠紫白丁香¶
一樹丁香開紫白亦稱朝彦亦山人辛夷若謂玉蘭別¶
謂此分身抑合身¶
　　廻蹕詣¶
<pb:KR4f0005_WYG_243-28a>¶
　暢春園問¶
皇太后安¶
廻蹕¶
萬安詢¶
暢春真暢春砌莎茵帶潤埭蘤錦争新境可供¶
由豫名還溯¶
體仁青郊甘澤霈農樂敬披陳¶
　　御園暮春¶
<pb:KR4f0005_WYG_243-28b>¶
旬日春園頓爾殊花花葉葉發株株韶光熲若敲石火¶
曦影迅扵過隙駒二麥觀来真慶慰三時望去尚遥紆¶
薄雲作雨飛輕㸃澤豈辭多企繼濡¶
　　山東廵撫富眀安奏報得雨¶
佳信朝披章奏馳春霖廑念衆胥知何當齊郡霑膏日¶
正是盤山對雨時(三月十七日披閱東撫奏章濟南等/十府属二月以来連得雨澤至三月)¶
(十一日省城又得透雨計其/時日正雨中駐蹕盤山也)分寸較斯還覺渥農桑幸¶
彼或堪期¶
<pb:KR4f0005_WYG_243-29a>¶
天恩近逺沐駢疊宥器惟殷勵敬寅¶
　　詠漢玉盈尺璧¶
圻鄂為攏中粟紋土華隠現含浮筠肉好合度典瑞製¶
良玉不瑑非所聞崑岡毓材走不脛還思韞石山輝暎¶
一泓碧水㸃星芒懸之聲中(去/聲)黄鍾磬尺璧非寳寸隂¶
競㫖哉興嗣語實正¶
　尺璧非寳云云周興嗣千文中語也淳化閣帖首列¶
　漢章帝書八十三字皆千文語非寳作非尚按興嗣¶
<pb:KR4f0005_WYG_243-29b>¶
　梁人始集㪚字作千文後漢時安得書此眀顧従義¶
　謂是録書者集章草成千文以為章帝語誤矣今考¶
　正閣帖以内府舊蔵初搨重為摹刻悉訂王著之訛¶
　附識扵此¶
　　文徴眀竹裏春深圖即用其韻¶
擘峡飛泉落澗流春園與物樂油油畧嫌宻竹遮人眼¶
騁望還因上迥樓¶
　　哈薩克汗阿卜賚遣其子斡里蘇爾統来請安扵¶
<pb:KR4f0005_WYG_243-30a>¶
　　　御園賜宴因成是什¶
未徴侍子入朝参却以輸誠疊遣男(右部哈薩克阿卜/勒比斯遣子卓爾)¶
(齊扵新正入覲令随朝正外藩宴賚今左部阿/卜賚之子亦至特命一例錫宴用均柔逺恩禮)不督因¶
之深感慕無私應與徧包含笙鏞並奏春光暢金帛優¶
頒愷澤覃忽憶朱波方梗化一為惬意一為慙¶
清晨細雨灑霏微開宴穹廬朗旭暉(張大幕扵西園凡/宴外域毎用之以)¶
(順其俗/尚也)已是澤霑惟霽好敢誇¶
天與及人歸戴恩永矢無他嚮式禮還嘉弗少違章服¶
<pb:KR4f0005_WYG_243-30b>¶
榮頒剛稱體被教異部耀光輝¶
　　西直門外作¶
清曉春雲宻佈隂甘霖霑復望生心世間固鮮知足者¶
况是時當¶
雩祭臨¶
二麥芃芃禾黍茁較量農景勝常年寜無慶慰寜無慮¶
謙鞏惟殷勵惕乾¶
御製詩三集巻八十¶
