# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:17.960767
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷七十八
<pb:KR4f0005_WYG_356-1a>¶
欽定四庫全書¶
御製詩四集巻七十八¶
　古今體一百十三首(辛丑二/)¶
　　辛丑春帖子¶
庚去復来辛金穰肇始春發生剖苻甲景福自¶
天申(是日/甲申)¶
一氣轉羣雍春祺萬國同憲書到西域昻首向東風¶
春來春去自年年言吉還成帖子篇尺宅寸田多喜意¶
<pb:KR4f0005_WYG_356-1b>¶
由来與物普皆然¶
　　新正幸御園即事成什¶
昨嵗¶
祈年遂啟程為乗陽氣奉時行御園依例開正幸丁酉¶
憶前四載更(毎嵗新正奉事自慈寧幸圓明園乗時行/慶必有詩紀    丁酉大事後昨嵗以逾)¶
(三年舉南巡之典今春正依例幸/御園忽忽不覺四載追憶增感)石火電光真可訝星¶
槗月炬若為情紀吟節序難容罷把筆無端句怯成¶
　　皆春閣¶
<pb:KR4f0005_WYG_356-2a>¶
東皇一氣布萬㝢普皆春髙閣獨享帚璿杓識指寅片¶
時宜徙倚五字咏和誾觀象欽切已體仁足長人¶
　　澄虚榭¶
惟虚故能澄是乃言乎水春寒氷末消而榭亦對此然¶
無礙其澄氷水原一理照影静弗動更覺此(謂/氷)勝彼(謂/水)¶
中孚豚魚吉羲象闡其㫖¶
　　得趣書屋口號¶
㡬年頓置偶来兹却向拈題屢有詩一展編應一窮理¶
<pb:KR4f0005_WYG_356-2b>¶
耽書得趣本如斯¶
　　題長春書屋¶
又值孟之春御園首祚誾四年乆闕詠(自丁酉大事過/二十七月後昨)¶
(嵗南巡自京起程/至今忽四年矣)一室永怡神依例行時舊不堪得句¶
新西南望¶
仙館(此書屋乃九州清晏别室之名母駐長春仙館乂/西南别一區為昔日奉    聖    御園度新正)¶
(之處/也)益覺悵懷頻¶
　　抑齋¶
<pb:KR4f0005_WYG_356-3a>¶
昔讀武公詩書齋因額之威儀德隅凛敬慎逺猶思飭¶
已臻尚未治人艱可知如云警既耄將亦逮其時¶
　　清輝閣¶
鋪設如常自有司六鼇三島九華枝閣前偶到翻然返¶
燈節當年侍¶
宴時¶
　　冄題獅子林十六景¶
　　　獅子林¶
<pb:KR4f0005_WYG_356-3b>¶
獅子林今凡有三(御園及避暑山莊皆仿獅子林/之景為之與吴中故蹟凡三)此中¶
塞北彼江南兮眀前後悟文喜那更重詢彌勒龕¶
　　　虹橋¶
彎彎上下影成雙半似虹橋半月窓銅笛一聲隨處是¶
(陸㳺詩獨吹/銅笛過垂虹)新亭何必憶吴江¶
　　　假山¶
叠石為峯稱假山亦看峭蒨亦孱顔設論真者如何是¶
我也疑黂扵此間¶
<pb:KR4f0005_WYG_356-4a>¶
　　　納景堂¶
春臺色色典形形瀟灑書堂愜性靈宜是乆居味景趣¶
而惟偶至片時停¶
　　　清閟閣¶
弆蔵雖乏古書畫(倪瓚清閟閣/多蓄古書畫)森列頗饒老柏松髙閣¶
依然是清閟净名居士(倪瓚/别號)可容逢¶
　　　藤架¶
石橋宛轉俯氷池架上藤蘿枯蔓披吐葉開花雖有待¶
<pb:KR4f0005_WYG_356-4b>¶
迅扵駒隙者惟時¶
　　　磴道¶
丹梯隠現繞嶔嵜景借金閶此肖之漫訝髙低都入畫¶
可知粉本出天隨¶
　　　占峰亭¶
髙峰上有虚亭占牆外烟村賽社燈幸得逢年一日樂¶
同民此亦覺相應¶
　　　清淑齋¶
<pb:KR4f0005_WYG_356-5a>¶
清溪為鏡石為屛淑景當前印育亭雖是舞風弱栁遲¶
(去/聲)已欣映雪老梅馨¶
　　　小香幢¶
小閣一間冠峯頂畧如元鎮供香幢燕中乍與吴中合¶
日面何妨月面雙¶
　　　探真書屋¶
芸編綈几足相親名語耽書是宿因學欲探真知者夥¶
應思誰果踐其人¶
<pb:KR4f0005_WYG_356-5b>¶
　　　延景樓¶
既深而曲復犁然小小壺中别有天把筆明窓閱櫺影¶
試思此景若為延¶
　　　畫舫¶
凝氷畫舫塢中收莫問名因米及歐祗有烟波無盡意¶
四時恒與作乗浮¶
　　　雲中石室¶
雲林號已同其古石室幽聊趁此閒真假即離都不著¶
<pb:KR4f0005_WYG_356-6a>¶
一時飛興到盤山(盤山有雲林石室山石天/成此則仿其名叠石為之)¶
　　　横碧軒¶
溪水軒前凍尚凝一般碧色鏡光澄漫扵虚實閒評度¶
且喜雖風波不興¶
　　　水門¶
跨水為牆甕門置誰何本自異重闉踏氷都可步而入¶
何必扁舟學問津¶
　　宋人嵗朝圖¶
<pb:KR4f0005_WYG_356-6b>¶
梅白&KR1431;紅一幅中良禽枝上喚東風貞元消息物皆識¶
知以不知造化工¶
　　題檀製古玉如意¶
今檀擎古玉古式製今工巧註求和應恍從雲與風文¶
言誠可玩說訓合兼窮我意祈如者雨暘時若中¶
　　詠永樂雕漆愛蓮茶盤¶
巧匠精雕圖愛蓮錯陳朱綠淺深鐫幸猶未致俗工改¶
細字宛存永樂年(永樂雕漆最精其欵皆針鐫細字宣/徳年所製雕漆不及永樂逺甚其時)¶
<pb:KR4f0005_WYG_356-7a>¶
(工匠多有私去永樂欵/改鐫宣徳欵以偽充者)¶
　　銀鏡¶
眼鏡不見古来自洋船徑勝國一二見今則其風盛玻¶
瓈者過燥水晶温其性目或昏花者戴之藉眀暎長(上/聲)¶
年人實資翻書棐几凭今四五十人何亦用斯競一用¶
不可捨捨則如瞀定我兹逮古稀從弗此物慿(叶/)雖艱¶
悉蠅頭(余昔年喜作蠅頭細書今所蔵巻冊甚多/近作憶昔詩仍書冊尾目力頗覺遜前矣)原可¶
讀論孟(如刻版四書字/視之原如故也)觀袖珍遜昔然斯亦何病絜矩¶
<pb:KR4f0005_WYG_356-7b>¶
悟眀四勿倒太阿柄(言一用眼鏡則不可/捨将被彼操其權也)¶
　　題舊端石天然六星硯¶
天然猶見舊阬青鸜鵒髙低現六星元命苞如喻成就¶
斯文萬物解形形¶
　　詠官窑筒器¶
品稱珍器亦稱稀生二陶成是也非植筆簪花無不可¶
一家聲應本相依¶
　　題文源閣¶
<pb:KR4f0005_WYG_356-8a>¶
政簡燈宵尚首正巡檐芸閣一怡情幾年闕詠非無事¶
(閣成於乙未丙申亦曾題句白丁/酉至去嵗總未臨詠忽忽五年矣)四庫全書猶待成寛¶
以時日因體大嚴其魚魯欲求精討源内聖外王學兩¶
未臻焉慙愧生¶
　　自得軒口號¶
熟路依然軒逕披循名責實毎於斯及其老也戒在得¶
昨近為文義可思(去嵗于山莊為堂額曰戒得因/製記以闡    皇祖戒得之羲)¶
　　養和室¶
<pb:KR4f0005_WYG_356-8b>¶
養和有二義一曰養在已胷中十分春是即其注矣一¶
曰養在人四海春臺裏風風雨雨間化澤被逺邇子曰¶
和不同斯之謂君子其養應如何克己與復禮¶
　　抱樸草堂¶
堯心曾是非黄屋綴景茅茨搆草堂愛此還淳真抱樸¶
勝他峻宇與雕牆¶
　　懷新館¶
陶詩本意在良苗我欲通之正此朝何必昌昌誇競節¶
<pb:KR4f0005_WYG_356-9a>¶
雅宜黙黙始含韶盆中淡白舒梅蕚牆外輕黄上栁條¶
物意皆然民豈不早循漢詔布恩饒(新正加恩各直省/展賑緩徵借給牛)¶
(具耔種次/第施行)¶
　　題煙月清真樓¶
春烟春月㑹長空清匪虚真與實同卦註中孚融體象¶
記先太白始鴻濛底須桃李當宵宴自有燈花應節烘¶
却是髙樓付不識出楹入牖任其工¶
　　題古玉尺¶
<pb:KR4f0005_WYG_356-9b>¶
漢玉已稱古無過土血侵兩般彼殊玼一色此純琛文¶
郤斑斕雜精含沕穆深量才如借喻吾亦慎于心¶
　　王紱松壑聴泉用圖中邵寶題句韻¶
故山常憶昔逰蹤(用王紱/自識意)供奉身因羈九重何不掛冠¶
神武去(用蘓軾掛冠神武門/古有今則無句意)聴泉空寫坐崖松¶
　　題駞基石五螭硯¶
駞基石刻五螭蟠受墨何須誇馬肝設以詩中例小品¶
謂同島痩與郊寒¶
<pb:KR4f0005_WYG_356-10a>¶
　　詠永樂雕漆盌托子¶
托子尚餘永樂製不知盌失自何年畫圖悉冺刀痕刻¶
欵識猶存鍼蹟懸補以後休誚居上(以嘉靖雕漆盌補/置其上兮寸脗合)¶
(亦可資/佳話也)闕其半乃幸成全幸全那免重闕半擲筆翻因¶
笑囅然¶
　　迎步廊¶
人沿廊進步廊似解迎人互以動為静那分主與賓曦¶
楹朝報暖風牖細吹春入屋無長(去/聲)物芸編棐几陳¶
<pb:KR4f0005_WYG_356-10b>¶
　　虚受軒¶
愛竹因題虚受軒却思虚受豈徒言盈庭詎止攬其秀¶
前席無遑傲我尊¶
　　含芳書屋¶
書屋額含芳四時芳在屋斯言已放芳而屋含以足兹¶
來芳未放生意物含蓄含芳之正義書屋同其淑葢放¶
斯有窮含乃無窮福先王茂對時羲經眀著育¶
　　恒春圃¶
<pb:KR4f0005_WYG_356-11a>¶
屋中縛竹籬㸃綴為學圃植花而非蔬較樊猶小許四¶
時足芳菲恒春稱(去/聲)名與雖云藉薫難亦賴青韶鼓即¶
景得當前安能黙無語¶
　　芥舟¶
坳堂杯水芥為舟曲沼孤亭似舫浮借喻因之還借問¶
須彌亦納幾迴不¶
　　有暇¶
有暇芸編綈几披果然樂此不為疲一端獨異淵眀者¶
<pb:KR4f0005_WYG_356-11b>¶
求解殷勤欲去疑¶
　按陶淵眀不求甚解為儒林佳話然在淵眀則可在¶
　他人則不可而在為人君者尤不可也彼其隠居遯¶
　世不繫人間是非閒情讀書而不求甚解此物此志¶
　也周公仰而思之夜以繼之内聖外王之學備扵是¶
　矣若今居古稽之士進徳修業之儔一切付之不解¶
　將何以探賾索隠鈎深致逺以窮理盡性乎格物致¶
　知程朱所以汲汲也若夫為君者勑命幾康將以大¶
<pb:KR4f0005_WYG_356-12a>¶
　公示天下有疑而不決何以服天下之心而為出治¶
　臨民之本乎予故曰在為人君者尤不可也¶
　　詠唐囘紇鋄銀四喜壺¶
曽詠囘銅㗶嚕篘天方古器羾京都即今鋄銀四喜壺¶
却是唐代来者乎爾時蒲萄宫餧肉中國兵威或弗足¶
借彼之力因成功郭相成王辱不辱入土年久青綠斑¶
摩挲猶認前朝艱長吟弔古非詡已保泰惟殷方寸間¶
　　題玉鏤硯屏圖¶
<pb:KR4f0005_WYG_356-12b>¶
清防耐可置書几扵硯南宜北未宜設使換鵞徵往事¶
在前真者怵臨池(用米芾元/日帖句意)¶
　　　右玩鵞¶
撫松迴首看放鶴任去無心亦任還如玉其人泯姓氏¶
雲龍山也抑孤山(雲龍山有張天驥放鶴/亭孤山有林逋放鶴亭)¶
　　　右放鶴¶
　　詠和闐玉丹臺春曉圖¶
一幀當門豎若屛琢磨寫較筆還靈丹臺圖出曉春麗¶
<pb:KR4f0005_WYG_356-13a>¶
石室名傳季道馨青質白章如設色鏤峰刻樹自成形¶
仙童採藥雲衢返太一罏前守六丁¶
　　題蘇軾珮首石渠硯¶
製擬石渠用玉堂坡翁手筆永羶薌王言自合同謨典¶
劊子鄙㢤謂弗當¶
　蘇軾知制誥時作責吕恵卿制詞語人曰三十年作¶
　劊子今日方剮得一有肉漢其言深可鄙詞臣視草¶
　豈可以九重之絲綸為一身之報復即吕恵卿小人¶
<pb:KR4f0005_WYG_356-13b>¶
　斥之本當亦不可為此語也蘇軾正人且然他可問¶
　乎我國家一掃歴代鄙習文武遷除皆無制詞司事¶
　者無從髙下其手實萬世不易之良法己亥嵗詠端¶
　石鳳池硯已詳論及之兹題蘇軾石渠硯即其視草¶
　所用因復識如右¶
　　王䝉南屏山居圖¶
北漠(見元史劉/秉忠傳)南杭(見西/湖志)兩見之未知圖者屬乎誰劉¶
家精舍静宜隠(謂上都/之南屛)蘇氏道人贈有詩(謂西湖/之南屛)徒看¶
<pb:KR4f0005_WYG_356-14a>¶
溪山真合沓逺離城市稱(去/聲)棲遲凝神獨坐茅簷者視¶
若無思又有思¶
　　詠漢玉穀璧¶
製猶古略土華滋細睨頗兼燒染為莫怪由来半真假¶
世間何事不如斯¶
　　上元前夕小宴宗親¶
新正慶訝景禧駢家宴例扵嘉夜前尚憶蓼莪如昨日¶
未歌行葦閱三年亦知長此安窮爾其奈對兹猶黯然¶
<pb:KR4f0005_WYG_356-14b>¶
勉吾與民同樂節試聴樂奏角招絃¶
　　上元燈詞八首¶
都稱三五上元宵置望靈臺遲兩朝(是月十七/日始望)漫議圓¶
輪錯佳節示冲本意正髙標¶
一㸃飛烟瞥眼過諸天花雨雨(去/聲)婆娑放光舍利應如¶
是縮地何殊摩竭陀¶
齎鈔曾聞賜母賢一時佳話帝都傳(明通記載永樂十/年元宵賜宴聴臣)¶
(民扵午門觀鼇山三日時尚書夏元吉侍/母往觀上曰賢母也命齎鈔二百錠賜之)午門豈是觀¶
<pb:KR4f0005_WYG_356-15a>¶
燈所斯事吾云未合然¶
囘部畨官罷逺行興州曾是仰光明(昨嵗仲秋于山莊/行慶典各䝉古札)¶
(薩克喀爾喀杜爾伯特土爾扈特及囘部各土司等均/於萬樹園賜觀烟火今嵗上元惟䝉古喀爾喀以年班)¶
(来者仍與宴賜觀烟火其杜爾伯特等部落/皆逺均先期降㫖免其今嵗朝正以示優䘏)年班扎薩¶
仍聨席不藉調停典屬情(䝉古内扎薩克喀爾喀皆世/為臣僕各按班聫威儀整肅)¶
(以視唐書所稱突厥使與蘓禄使争長典屬/為東西設幕以調停之者不可同日語也)¶
去年氷戲吟行館今嵗踏歌聆御園傍晚紫瀾風定處¶
西樓景物祇依然¶
<pb:KR4f0005_WYG_356-15b>¶
粤宛髙髙淨碧虚庭前百戲遞陳諸須臾一片銀蟾上¶
燭朗星輝摠不如¶
火樹星毬紛熠煜鼇山貝闕聳璘珣八章詞置三年整¶
(向年上元例有燈詞八章自丁酉後戍戌己亥罷賞/燈節庚子值南巡蹕途不為此詞者三年扵兹矣)却¶
覺當前意境新¶
意境新翻引舊悲承¶
歡如舊永無期聫情中外同民樂勉抑追思强對時¶
　　上元後一日小宴廷臣二律¶
<pb:KR4f0005_WYG_356-16a>¶
例應節後宴廷臣三載不為為似新已過上元猶幾望¶
(是月十七/日始望)宛如太古有恒春中和樂奏昇平曲内外臣¶
聨笑語申(是日與宴者自大學士領侍衛内大/臣尚書侍郎䝉古郡王等十有六人)人世流¶
隂誠速耳領班率已易絲綸(丁酉上元後小宴廷臣以/大學士舒赫徳于敏中領)¶
(班今閲三年重舉是典滿/漢大學士率已更易矣)¶
順時八舉兆青旂正大光眀敞玉扉(上元後一日小宴/例設于正大光明)¶
(殿殿額題也/皇考御)不倚不偏中道立(釋正/大)四眀四達五絃揮¶
(釋光/明)初心敢負曰予訪轉眼誰知逾古稀咨爾嘉言孰¶
<pb:KR4f0005_WYG_356-16b>¶
益我持盈惟是慎幾㣲¶
　　詠官窑雙耳小壺¶
式仿炎劉成趙宋(與西清古鑑漢/獸耳小壺同)用圜旅食士相宜設¶
淪瓦器昆吾作實近名誠塤與箎¶
　　趙元合溪草堂圖¶
堂築碧溪中幽栖樂莫窮無塵到心境有水合天空仗¶
䇿來佳友烹茶付野僮非舟不能到(見顧阿瑛/自識語)原是許¶
舟通(末二句反/其詩意)¶
<pb:KR4f0005_WYG_356-17a>¶
　　題舊端石星羅硯¶
雖非鸜鵒下岩珍亦自上岩佳品真月鏡設如懸朗鑑¶
星羅何礙衆多陳¶
　　詠漢玉椀托子¶
托子猶存炎漢名所承東北䘮朋成爲金為玉器難考¶
(謂其/椀)有合有離理易眀(謂托/子)難辨何時出邙阜徒教此¶
日補豐城(托子所盛之椀不知何時佚去因/以新製和闐玉椀補配適與脗合)由來玩物¶
誠奚益望古惟增弔古情¶
<pb:KR4f0005_WYG_356-17b>¶
　　含經堂¶
昔嵗上元過後来(往年上元節後每至斯堂率有題咏/故有閒餘節後到書堂例以新正有)¶
(詠章/之句)即今依例此清陪事無不可過去者(昔有句云無/不可過去之)¶
(事/)心則安能頓忘(去/聲)哉燈火雖教答令節杯棬仍復引¶
餘哀慎終追逺宣尼訓經義由来二語該¶
　　味腴書室八韻¶
含經堂左箱薈要箇中蔵(四庫全書薈要二部一貯大/内者每冊末頁用摛藻堂印)¶
(一貯御園者用/味腴書室印)四庫貫今古萬籖貯縹緗雖云稡精秘¶
<pb:KR4f0005_WYG_356-18a>¶
尚自浩汪洋六部天人備(謂/經)千秋治亂詳(謂/史)百家純與¶
駁(謂/子)諸集否和臧(謂/集)元以鉤而獲腴其味則長寧輸二¶
酉富祇為(去/聲)萬幾忙那得閒無事於斯枕葄償¶
　　淳化軒¶
次第答華年軒庭春曉天大都久闕詠遂與偶成篇苕¶
綵砌廊舊梅英綻缶鮮莭燈猶在架淳化豈其然¶
　　適性居有㑹¶
魯論有至言性近習相逺習染乃成情情以性為本適¶
<pb:KR4f0005_WYG_356-18b>¶
性適其正動定静定藴苟或涉非禮無益乃有損適實¶
近乎逸五字因識謹¶
　　題藴真齋¶
真乃假之對藴實發之初苟誠藴以真可期假必袪君¶
子務實學言行無欺夫色仁而行違斯為假者徒齋額¶
顔藴真盤盂銘寓吾然齋真恒藴以其恒抱虚抱虚近¶
藴真此義著中孚¶
　　理心樓口號¶
<pb:KR4f0005_WYG_356-19a>¶
理心寧曰務神竒日用尋常要去私欲以清明在方寸¶
萬幾順應付無為¶
　　如園¶
借問如園何所如金陵徐邸肖為諸(如園肖江寧瞻園/為之本明徐達邸)¶
(第/)昨春逰賞景猶是勝國興亡事已虚岸栁梳風黄漸¶
染盆梅烘日白將疎流隂不住原常住去嵗今年豈異¶
初¶
　　題敦素堂¶
<pb:KR4f0005_WYG_356-19b>¶
溪堂近氷沼素意對堪多一例鏡相照而饒水不波心¶
神澄以静書史暇仍磨云暇或虚語經年纔一過¶
　　深寧堂口號¶
松篁徑曲因致逺窓几趣閒耐可停堂額味餘非謂此¶
民生國計願深寧¶
　　自逺軒¶
亭軒率與名不可屈指數然每循其名責實不遑處譬¶
之兹自逺寧謂地偏所其義亦有二臧否殊茹吐嗜欲¶
<pb:KR4f0005_WYG_356-20a>¶
當逺之克己宣尼語賢良豈宜逺宜以為翼輔拈句非¶
玩景求益在近取几杖胥有銘吾當師周武¶
　　熙春園¶
樓門未過四年整(自丁酉至今辛丑不/涉是園者凡四年矣)趁暇一逰屬偶¶
然石火居諸誠迅矣化城乾闥可同焉幾曽翰席多時¶
坐雖有華鐙祇晝懸(司苑者燈節例亦懸燈/然從未一至此夜賞也)萬物熙春¶
含大造小民懷保繫予鮮¶
　　主善齋¶
<pb:KR4f0005_WYG_356-20b>¶
書齋顔主善¶
仁祖昔年題元善四序首¶
天工兩語齊亞盆梅已綻拂牖栁將稊底是對時句恵¶
孚莫漫稽¶
　　燕丸日作¶
次第看燈火光隂石火同忽臨燕九日一例付東風道¶
觀(去/聲)從頭述星橋婪尾烘閙餘覺静好香篆裊窓融¶
　　氷床¶
<pb:KR4f0005_WYG_356-21a>¶
今嵗立春遲春氷依舊厚轣轆坐氷床平湖任行走鶴¶
啄未易穿(曹松詩春/氷鶴啄穿)魚陟空思負然而岸之陽漾水已¶
漸有君子貴見幾君牙義亦剖¶
　　題王問山水¶
幽谷喬林静絶埃科頭窓下古琴陪柴門不閉小年永¶
應待佳朋問字來¶
　　詠痕都斯坦白玉益夀壺¶
菊泉益夀傳佳話孰謂痕都識琢鎪中國久經聲教訖¶
<pb:KR4f0005_WYG_356-21b>¶
殊方應許珤珍售擎如無物思難措撫實有華手不留¶
雙朶翻垂作嘉鋬略如述古伴周卣¶
　　題宋紫端石渠硯¶
舊硯多看製石渠想因漢閣取名與不知其北肆心者¶
可與劉歆手答書¶
　　正月廿三日¶
聖母忌辰扵長春仙館禮佛作¶
未敢居然奉¶
<pb:KR4f0005_WYG_356-22a>¶
神御(長春仙館為御園燈筵恭奉堂瞻聖母起居之所/自丁酉後敬扵舊址恭設佛    禮伸慕未敢供)¶
(奉扵前神御致/豐    典也)無生藉演法王音那堪令節芳園裏大¶
異向年¶
翬扆臨瞥眼不殊斯泣血終身豈忘此椎心長春忽作¶
長秋處庭樹蕭蕭伴悵吟¶
　　詠嘉靖雕漆茶盤¶
果園秘製刻雕精破悶偏宜茗椀擎何必宣成尋舊器¶
越窑新様煮三清(甞以雪水烹茶沃梅花佛手松實啜/之名曰三清茶記之以詩並命兩江)¶
<pb:KR4f0005_WYG_356-22b>¶
(陶工作茶甌環系御製詩扵甌外即以/貯茶致為精雅不讓宣徳成化舊瓷也)¶
　　再題米芾天然端石硯¶
不惟弆米兼珍趙(背刻寳晉齋米芾/傍刻子昂蔵字)自是宜詩更入圖¶
綈几是非存所樂偷閑撫帖少工夫¶
　　杜瓊天香圖¶
書屋天香寓樂飢擬登雲路又何為(二語反畫中/杜瓊詩意)樞機¶
言行可不慎屈指似兹難數其¶
　　詠和闐玉倣周獸環大壺¶
<pb:KR4f0005_WYG_356-23a>¶
撈玉河收大者艱(凡山玉易致大者而質不及/河玉河玉質美然艱致大者)巨珍嘉¶
峪忽羾闗量盈二尺曽無瑕製以三秋不計鍰尊異商¶
家乙銘腹壺摹周代獸為環廿年囘晏来包貢慰愧兩¶
殷方寸間¶
　　雪(正月廿/四日)¶
冬臘優沾雪春膏待實堪侵辰粒灑細逮已片飛酣舞¶
鳳翼如翥垂龍鬚或鬖落空尺希一潤地寸將三傍午¶
勢徐止宜時澤自甘慰中仍帶惜望蜀特予貪¶
<pb:KR4f0005_WYG_356-23b>¶
　　新正萬夀山清漪園作¶
御園纔度上元節有暇清漪便一過晃日氷將酥凍意¶
向陽草已識春和放勲著典寅平秩子貢言詩悟琢磨¶
為學最應勵踐履邇来賦句毎慙多¶
　　玉瀾堂¶
清漪園内殿堂多来每斯堂所必憇近隣勤政(殿/名)咨對¶
便逺帶六橋暢覽遂暢覽敢懈咨對殷乃以餘閒興偶¶
寄稚春氷凍魚未陟何有於瀾觀且置然而室中凭蜃¶
<pb:KR4f0005_WYG_356-24a>¶
窓自饒瀲灔瀾之意¶
　　題怡春堂(清漪園内昔日恭奉/    聖母慿御處也)¶
每過上元小試逰新正舊例又從頭(向年新正毎燈節/後恭奉    慈寧)¶
(承五年歡於此自丙申至今倐/已    撫今追昔不勝悽感)五年轉瞬何其速七字¶
寫心那解愁堂額怡春春未鬯¶
座仍撫昔昔如流自今永罷承¶
歡句不擬文筵此久留¶
　　宜芸館口號¶
<pb:KR4f0005_WYG_356-24b>¶
入室芸香馥馥披聞中真與縹緗宜席無暇暖編無展¶
館不孤斯我負斯¶
　　夕佳樓¶
樓窓因近西名以陶詩擬每逰不過午那識夕陽美繼¶
善喻馳驛不咈為之喜(昔年尹繼善有馳驛逰山之/喻余轉為之喜毎見扵賦咏)山¶
莊亦有之却每恒到彼歴嵗率有詠謂彼勝乎此¶
　　寄瀾亭¶
春寒湖尚未融凌那有輕瀾入目慿借問此時何所寄¶
<pb:KR4f0005_WYG_356-25a>¶
自應其意寄於氷¶
　　無盡意軒¶
背山復臨水仁智㑹心那心者意之本意為心式訛其¶
本不失正訛亦非殊科氣求及聲應相感資藉多悟軒¶
無盡者捨斯而更何¶
　　清遥亭觀昆明湖有㑹¶
昆明萬頃波過譽涉躗言然而近京水實無逾此寛迤¶
東尚凝氷迤西乃漾瀾春暉一例照融解何殊焉況東¶
<pb:KR4f0005_WYG_356-25b>¶
生物方魚陟應在先徘徊有所㑹西為近玉泉泉温冬¶
弗凍滋暖此受暄瀲波自應早平易非竒端渤海潤百¶
里故應長(上/聲)百川靈泉雖遜海數里胡不然斯亭名清¶
遥小坐對漪漣今嵗樂水始契理因成篇¶
　　對鷗舫¶
水濶昆湖弗全凍過冬鷗鳥任徘徊似驕囘雁相將語¶
何必勞勞費往来¶
　　題寄瀾堂¶
<pb:KR4f0005_WYG_356-26a>¶
溪堂臨碧水飄颻有佳致雖殊喻室懷亦凛載舟意泛¶
濫帶堦下錯莫漾簷際設曰寄扵瀾應悟瀾誰寄¶
　　石舫¶
氷化則行凍則止尋常舫實祇如斯輸兹石者艤兹岸¶
兩字不遷恒得之¶
　　味閒齋¶
閒固人所願而我味其味即使黙然坐其心果息未苟¶
其未息心一念如奔駟則又何能閒其勞實一例身勞¶
<pb:KR4f0005_WYG_356-26b>¶
心安為晦菴語精詣¶
　　清可軒¶
&KR2535;迤來山隂清可所必至轉瞬别五年曾未留一字其¶
故不忍言其悲猶未置然而嵗云徂漸逺留無計泐壁¶
識新題擲筆懷舊意¶
　　袖嵐書屋¶
或訓嵐為氣或訓嵐為山然山之與氣一二二一間書¶
屋日所對滃濛而孱顔袖嵐實兩得何必兮疎艱¶
<pb:KR4f0005_WYG_356-27a>¶
　　題静佳齋¶
春山真是静春意稚為佳適以值餘暇因之領小齋鳥¶
傳搴籟幔苔染向陽階不息觀乾運體元興我懷¶
　　繪芳堂¶
乗閒山後小徜徉言憇書堂號繪芳恰是春光猶未鬯¶
魯論堪注第三章¶
　　雲繪軒¶
峙者知為山流者知為水動(水/)定静(山/)亦定是皆易繪¶
<pb:KR4f0005_WYG_356-27b>¶
矣至雲則難繪以其無定止聚散弗當形舒巻鮮恒委¶
惟應任其然自繪而已耳巖軒薈蔚中得名乃所以¶
　　瑩心堂¶
小堂架溪上其下石泉迸&KR2428;濈雖曲注亦有窪樽定定則¶
足為鑑峽底更眀瑩何須論濶狭率可欣照暎即境得¶
心澄去私叶義勝¶
　　填倉日作¶
一日復一日燈節遂已度填倉雖俗節喜其切農務五¶
<pb:KR4f0005_WYG_356-28a>¶
政貴餘三千斯祝以素然而户口滋致此殊難遇去嵗¶
況逢潦黍禾率歉穫(叶/)賑䘏縱亟施(上年直屬雨水稍/多新正于例賑外)¶
(降㫖再加賑一月先是截漕三十萬石并撥通倉米三/十萬石部庫銀三十萬兩以資賑濟之用其河南江蘓)¶
(安徽甘肅上年歉收處所亦以新春/兮别賑貸㑭逺近窮黎圴霑實恵)豈無向隅處大官¶
例進餅對之增慚怍¶
　　雪(正月廿/八日)¶
濃雲終日為同色時或細零時宻霏鶴毳漫空態飄素¶
蟄振啟户潤融輝繼膏自是宜春隴(前廿四/日雪)渥澤仍希¶
<pb:KR4f0005_WYG_356-28b>¶
遍帝畿幸值太平無事日惟殷祈嵗勑予㡬¶
　¶
　¶
　¶
　¶
　¶
　¶
御製詩四集巻七十八¶
