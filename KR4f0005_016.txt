# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:07.946329
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 初集卷十六
<pb:KR4f0005_WYG_016-1a>¶
欽定四庫全書¶
御製詩初集巻十六¶
　古今體一百一首(癸亥五/)¶
　　七月初八日因徃盛京叩謁¶
祖陵恭奉¶
皇太后始發圓明園作¶
虞采綏旌次第排金風凑爽滿天佳王途于邁髙秋淨¶
帳殿承¶
<pb:KR4f0005_WYG_016-1b>¶
歡愛日諧望裏闗東多王氣行經塞北暢清懐緜緜寳¶
穡秋成近觸撥吾悰詎有涯¶
　　清河道中¶
秋原静且嘉秋路足烟花林重猶遮騎途乾不礙車山¶
容看已近塞景未應賖騶從兹伊始行行攬物華¶
　　石槽行宫叠舊韻¶
雨霽園林景色妍羣芳繞砌足幽娟翠含螺黛山迎户¶
影覆曾青樹隠天露到新秋纔欲白月㡬望夕又將圓¶
<pb:KR4f0005_WYG_016-2a>¶
前年今嵗原無隔詩句推敲未忍眠¶
　　郊行¶
蕎尚青青黍欲黄金風時送粥饘香翆華摇曳繊塵浄¶
歡切郊行十里強¶
野老扶児望六飛停鞭問處話依依金吾莫謾頻呼蹕¶
一向籌伊凍與饑¶
滑笏溪流曲抱村逰絲白日静秋原村翁不識鑾輿過¶
跣足科頭倚蓽門¶
<pb:KR4f0005_WYG_016-2b>¶
　　黄花路¶
三年兩過黄花路勝槩詩情越覺便㡬處人家依近郭¶
一天烟景鬪前川無塵雅稱遲征馬有響方知咽晚蝉¶
試問武陵溪在否只疑宛在白雲邊¶
　　野雀¶
野雀噪庭樹不為無人止雜英豓蘚階似為客添喜聲色¶
本如是非彼亦非此婆湏正鬧時天龍惟一指¶
　　懐柔縣懐古¶
<pb:KR4f0005_WYG_016-3a>¶
此日經行䖏前朝守禦艱金湯非險阻天地此闗山永¶
念惟承噐常時自汗顔懐柔無近逺詎止甸畿閒¶
　　懐柔縣行宫對月¶
當秋玉輪皎况將臨望夕髙空無纎雲銀河寫修白而¶
我因上¶
陵王路于此役行宫隣古縣晚景歸吟摭轅門息葆吹¶
蘭錡倚畫㦸愛此清宵佳對彼涼蟾碧蒼松韻金籟徘¶
徊泛瑶席秋英何盈盈啼螿紛唧唧泬寥良足欣襟懐¶
<pb:KR4f0005_WYG_016-3b>¶
増暢適誰復尋前題俯仰論今昔¶
　　望長城作¶
金墉迤邐倚山尖想像當時守備嚴但擬天驕袪冒頓¶
那知民怨萃䝉恬千秋形勝囙循覽萬古興亡取次覘¶
自是天心無定向從来違順卜黧黔¶
　　躬詣盛京雖命省騶從而經過州縣豈盡免力役¶
　　　之勞因詔免今年田租以示如傷之意¶
省耕省歛古所聞哲后禮不廢時廵矧兹上¶
<pb:KR4f0005_WYG_016-4a>¶
陵實舊制有其舉之敢弗因盛京佳氣東來紫騑騑六御今¶
伊始山圍冀野遍桒麻峰標木葉經迤邐今年北鄙若雨暘¶
沿途攬轡禾黍香雖云比户足衣食怨咨民瘼刻豈忘¶
千乗萬騎邁㝢縣錢鎛将庤民情忭豈無力役勞閭閻¶
中心徘徨不能宴朝廷徳詔應時下蠲租逮彼千村社¶
匪欲小補恱斯民¶
皇祖當年煦嫗者¶
　　臨白河¶
<pb:KR4f0005_WYG_016-4b>¶
宻雲古䧺郡山川何壮哉白河襟其右圓流多洑洄野¶
花夾岸紅中泓鏡影開是時秋漲過波聲猶喧豗豈能¶
駕虹橋臨渡且徘徊因知投鞭言侈志禍之媒駢舟作¶
輿梁横陳榆栁材力作爾毋亟匪為逰觀來¶
　　宻雲行宫晚坐¶
　風玉露静秋天别舘初開翰墨筵亦有蛩聲啼砌下¶
那無月色到窓前山圍大野寥蕭夕宇轉新晴淡沲烟¶
何必御園雲水榭忘懐是處俗塵蠲¶
<pb:KR4f0005_WYG_016-5a>¶
　　爽¶
遙山捲朝嵐素景澄空宇微涼拂征鞍信是宜秋旅螻¶
蟈呌敗籬白露下寒椘欣㸔築圃塲厭聴敲砧杵繊雲¶
縷逺天湏㬰迷處所¶
　　九松山¶
信轡度廻峯引領瞻巖户九松夲名山精藍亦已古鐘¶
聲響隔雲塔影直當午其山無凡木蒼松以千數龍鱗¶
未許摩虬盖差堪覩不辨舊與新遑論賔兮主云胡以¶
<pb:KR4f0005_WYG_016-5b>¶
九稱想似秦時五¶
　　遥亭行宫叠舊韻¶
逰絲爽籟鬪秋陽户列嶤峯翠杳茫歴歴出籬垂果臝¶
喓喓繞砌足常羊月臨素莭連天淨詩寄髙岑引興長¶
今昔儘伊如是住筌蹄咲我未曽忘¶
　　露¶
應節如垂玉晞陽欲起烟潤餘霏晚卉涼始到前川莎¶
阪愁蛩語蘭臯遲客鞭名言思祭義觸景倍悽然¶
<pb:KR4f0005_WYG_016-6a>¶
　　閲古北口将士較武¶
九天備正竒萬隊揔熊羆守徳勝守險忘安不忘危憑¶
軒觀鶴躍亘野布魚麗更念邊烽靖因思¶
祖澤垂¶
　　攬勝軒小憩¶
偶来精室憩征鞍窗啟嵐光送曉寒谷裏蜺旌烟裏度¶
座中羽騎畫中㸔盤盤古柏陰猶翆的的秋英露未乾¶
不向空王陳罪福闍黎空自羡人檀¶
<pb:KR4f0005_WYG_016-6b>¶
　　曉行¶
啟明昇東方山色湏㬰辨露氣侵衣濕沙埒印蹄愞臨¶
風過栁蹊衝烟歴雲棧蛩聲向暖稀峰態随人轉逆旅¶
物皆然途景差堪遣¶
　　出口¶
山自穹窿水自潺扼吭𦍤塞此雄闗當年萬里朱殷地¶
廵狩三秋數徃還¶
　　闗外山田¶
<pb:KR4f0005_WYG_016-7a>¶
闗外山田盡作梯漠南風景似江西水流野㵎全無彴¶
谷轉荒村别有蹊樂事食𤓰兼剥棗生涯炊黍更蒸藜¶
百年赤子經休養物土耕桒六合齊¶
半載宵衣課雨暘停鞭一覽樂無央却欣民色渾非菜¶
即㸔雲容欲作黄玉塞甫田遅錢鎛羽林飛騎漫驣驤¶
昨年惕厲今猶憶且喜秋臨淮海揚(直𨽻頻嵗有収雖/今夏河間天津被)¶
(旱然秋成之䖏多是尚易辦所慮惟淮揚灾/饉之餘元氣未復聞今嵗頗可望有収故云)¶
　　較射¶
<pb:KR4f0005_WYG_016-7b>¶
不數烏號勁休論夏服竒主賔遵揖讓進退足威儀信¶
可因觀徳須知不主皮戎衣天下定况是我朝基¶
　　曉景¶
山隐金烏越峭寒谷廻曉景已三竿如茵似毯莎猶綠¶
欲墜還㽞露未殘人指青帘沽濁酒馬臨白沚飲清瀾¶
楓岑槲阪遲詩約塞上重吟一片丹¶
　　常山峪行宫叠舊韻¶
景愛三秋始¶
<pb:KR4f0005_WYG_016-8a>¶
恩思廿載前¶
音容魂夢裏嵗月鹿蕉邊小憇松篁閣還陳翰墨筵誠¶
知仙是幻堪以日為年列岫迎牕翠閒花繞砌妍繼䋲¶
吾未逮矢此一心肩¶
　　常山峪行宫八景¶
　　　綠樾徑¶
灌木盤山腰濃隂日蓊翳豁開壺中天逈異人間世¶
　　　虚白軒¶
<pb:KR4f0005_WYG_016-8b>¶
虚室能生白一氣常函三閒情空外寄妙道個中叅¶
　　　青雲梯¶
青雲信有梯丹崖暫延佇鹿豕出翠㣲逢迎務光侣¶
　　　楓香阪¶
清吟歩脩阪衣袂泛秋凉金風颯然過微聞山楓香¶
　　　蔚藻堂¶
花木暢生意大地蔚菁藻忘言入静觀忻然惬懐抱¶
　　　如是室¶
<pb:KR4f0005_WYG_016-9a>¶
如是如是室坐對清秋山逰山室中人不費徃與還¶
　　　翠風埭¶
野木不知名雨後増新翠誰云塞北山却有江南致¶
　　　陵霞亭¶
危亭搆峯頂靣靣青㟏岈踏石片雲飛去作天邊霞¶
　　野老¶
野老抱兒立不知避星驂道㫄思獻曝韭薤堆滿籃此¶
翁非任棠却似悟龎叅¶
<pb:KR4f0005_WYG_016-9b>¶
　　喀喇河屯行宫即景¶
樓觀圖雲倚翠微苔封芝逕接巖扉入簾水態漾珠網¶
映座山容罨鎖闈天上仙鸞真可駕人間别苑那堪妃¶
伯駒畫裏憶曽見圓嶠方壺是也非¶
　　小金山¶
俯仰烟霞儘可招試求髙處只三霄客来正值新秋景¶
白日涼颸天泬寥¶
嶔﨑嶻嶪許誰攀想像羅天咫尺間不必揚㠶過揚子¶
<pb:KR4f0005_WYG_016-10a>¶
小金山勝大金山¶
　　灤陽别墅¶
臨水背山地青紗白板齋徑蹊将俗逺几席與清皆峰¶
色翠當户松隂綠到堦若非章奏至自許傲無懐¶
一自前秋别經年未到山愛伊仍荔徑引我闢雲闗落¶
葉驚禽起徂雲帶日還詩人易看待㝡喜是蕭閒¶
稍坐松下石松聲涼謖謖露濡今秋花峰挂千年瀑天¶
地自空濶山川多静㳤靈均㑹此趣所居無湏卜¶
<pb:KR4f0005_WYG_016-10b>¶
本是廟堂人宵衣未觧憂却饒山水趣佳景輙為留琴¶
書静白晝臺舘張髙秋長揖謝安羨煙霞不可儔¶
嶕嶢矗黛螺浄沐雨初過堤色留新漲溪聲送逝波窓¶
虚延月桂地僻足烟蘿吟興前秋似前秋人若何¶
　　避暑山莊為¶
皇祖臨幸㝡愛之地亦孫臣受¶
恩特深處也八年秋謁¶
陵便道駐蹕數日曷勝今昔之感詩以誌弗忘云¶
<pb:KR4f0005_WYG_016-11a>¶
軒墀敞御園草樹静髙原逰豫思¶
仁祖庥和逮孝孫¶
橋山将酹爵玉館此停轅罨畫山容在修蛇電影奔禽¶
言欣客至蛩語訴秋繁堦篆苔紋暗碑詩釵脚存¶
聖蹤猶可想衷曲向誰論倍切乾乾志虞孤覆載㤙¶
　　中元日作¶
谷口涼来夕靄横廣寒宫殿即瑶亰幻春火樹千枝燦¶
貼水金蓮萬朶榮秋到中元纔約略月臨朔地倍光明¶
<pb:KR4f0005_WYG_016-11b>¶
當時此日無来去的的河燈是證盟¶
　　觀荷¶
我從御園来荷花半凋殘此地乃闗外荷花正新鮮離¶
宫憩征轡鏡浦廻逰船鵁鶄時出沒逺峯入清瀾香籟¶
拂我㫄霞錦輝我前俯朶如欲訴傾珠學涕汍仰華似¶
開靨對客呈笑顔朔塞多嚴風花事應早䦨是荷婀娜¶
姿詎能全其天或云惜芳菲留與詩人觀或云開較遲¶
夏仲方田田晚榮亦晚枮至理然乎然¶
<pb:KR4f0005_WYG_016-12a>¶
　　萬壑松風舊日¶
賜居也因題其壁¶
書室依巖俯緑汀重開窓網午隂亭廿年無限舂音夢¶
只有虬枝未改青¶
雲歸逺岫碧虚髙觸目成吟便搦毫踐履未能融氣習¶
當年慚愧此焚膏¶
草長書帶緑侵階依舊巒光入户佳擬向山靈話離况¶
挈壺偏報午時牌¶
<pb:KR4f0005_WYG_016-12b>¶
質魯無能嘆末由徒驚嵗月逝波流¶
於昭在上㤙如海比並乾坤萬古㽞¶
　　山居¶
山居幽致許誰同變態煙雲曉暮中橡子墜林疑驟雨¶
石泉赴澗似廻風野花帶露全凝白峰桕欺霜未作紅¶
只有蒼松無改度晚來依舊月朦朧¶
鹿柴朝開野鹿來相将孤鶴立莓苔雲驅曉霧惟空宇¶
露下秋臯絶㸃埃石劍攢青猶屴崱水衣縈碧任潺洄¶
<pb:KR4f0005_WYG_016-13a>¶
擬將底事消清暇雪色吟箋取次裁¶
巖腰軒閣俯髙秋徨倚如登百尺樓野馬出山斜照沒¶
玉蟾上樹晚涼浮目窮碧落心胷濶袖引金颸今古収¶
只許詞臣伴清切酣吟毎毎逓詩郵¶
　　觀瀑¶
天籟豈徒風地籟無過此松篁不敢鳴琴筑那堪比清¶
聴既云暢塵心一以洗却似南華仙萬物歸秋水¶
瀑泉相問答各唱于喁聲跳珠出浦圓垂虹掛川晴飛¶
<pb:KR4f0005_WYG_016-13b>¶
鳴集鸂𪄠躍戯濳鼯鼪佳景擬圗畫圗畫豈天成¶
誰将洗頭盆從空輕拄倒懸崖界翠屏赴壑梳文藻囙¶
心悟色形入耳蠲煩惱對此娱清暇静理恣探討¶
危亭駕波上波影漾文檐颯沓誠可聴澄澈亦足忺濺¶
衣借微風飲鹿當夜蟾分明洞天路只隔水晶簾¶
　　獅子園二首¶
軒榭起清秋溪池尚碧流虚無餘想像清暇此淹留梧¶
䕃惟添宻蛩音更助愁趨¶
<pb:KR4f0005_WYG_016-14a>¶
庭空有憶視¶
膳竟無由¶
壁有曽題字齋無向讀書苔青増砌古山静覺牕虚幻¶
景歸蕉葉流隂駭日車獅峯誠善吼不動只如如¶
　　熱河示扈蹕諸臣¶
秉燭批黄漏㸃移豈因逰豫廢疇咨當年鵷侣今猶在¶
應憶¶
仁皇避暑時¶
<pb:KR4f0005_WYG_016-14b>¶
　　野渡¶
殘月斜風曉青山白水郷渡溪廻望處烟靄正迷茫¶
　　對月¶
虚庭人静晚涼多㺯影銀蟾拂女蘿一種離宮秋夜月¶
當時曽照繞梁歌¶
嶺峻還疑月出遲倚楹吟望恰移時却同昨嵗新秋景¶
露滿金盤花滿枝¶
　　至博羅河屯䝉古四十八旗諸王公等来迎¶
<pb:KR4f0005_WYG_016-15a>¶
時廵經葆塞肆覲集逰藩(荘子願逰其藩此/言逰牧之藩也)願入千牛¶
衞欣看萬馬屯充庭誠納悃錫宴許歡言念此¶
詒謀逺長懐¶
列祖恩¶
　　鷹¶
白露為霜秋氣冷蒼鷹祭鳥雙眸炯錦韝玉絡忽在臂¶
廻思故䖏失林嶺飢飽由人不由已目窮碧落常懐騁¶
鷹師養鷹識鷹性惟以飲食司其柄不使過飽力有餘¶
<pb:KR4f0005_WYG_016-15b>¶
籋雲一去無廻影過飢復難任擊搏追逐雉兎弗鵞猛¶
發縱指使固如是為叢驅爵尤堪省¶
　　荒村¶
荒村臨野水環背多青山籬落何蕭踈秋花帶露殷蝸¶
舍晝逾静鹿柴夜不闗禾黍彌平疇蒹葭颭曲灣木石¶
與居䖏黄白相徃還借問是何境桃源非人間¶
　　曉行即景¶
篤速青驄趂曉行雲途烟驛洒然清踈星漸歛秋河影¶
<pb:KR4f0005_WYG_016-16a>¶
殘月遙連曙色明野渡水寒無馬飲荒村人静有雞鳴¶
朝嵐盡捲千峯紫極目郊原暢逺情¶
瀼瀼白露湛青莎目照如煙泛逺波古寺不聞清磬響¶
柴扉半掩野人歌菁葱眉色迎青嶂替戾鈴聲過紫駝¶
何必伊涼尋舊譜磧程塞景入吟多¶
　　釣魚¶
一川金紫明斜照清溪翠壁天然妙竿絲偶㺯非夢羆¶
瀺灂逰鱗俯可眺今来古徃釣魚人不知却被魚兒釣¶
<pb:KR4f0005_WYG_016-16b>¶
　　伊遜河¶
伊遜河水當秋澄伊遜河畔秋風清我来䇿馬渡寒汏¶
但見蒼烟羃䍥連沙汀蒹葭采采花欲白中流浴浪無¶
鵁鶄牛輜駝馱入畫意山容樹態皆詩情逝者如斯憶¶
前嵗惟餘長波㶁㶁無停聲¶
　　掛缾叠前韻¶
蘅臯掇菁&KR0872;氊室伴清嘉却喜多風韻偏宜對月華紛¶
披紅豔夥掩映綠叢斜還似文軒側㣲吟倚碧紗¶
<pb:KR4f0005_WYG_016-17a>¶
　　雨¶
塞山旋雨復旋晴作陣靈風馬上迎忽過千絲廻望處¶
螺峯新沐一川明¶
蓊渤重雲生足底下山剛值雨漫空莫之敢指惟凝望¶
兩岫髙髙駕彩虹¶
誰把珠簾馬上垂謂宜畫也復宜詩捲雲片刻西風疾¶
青嶂重開霽後竒¶
雨衣宜瓦仍妨漏争似氊廬雨不妨忽憶郊畿秋麦候¶
<pb:KR4f0005_WYG_016-17b>¶
掉頭南望興徜徉¶
不借豐隆並雨師山靈自為洗山姿(塞上大山多著靈/異凡較獵後必有)¶
(微雨俗云洗/山亦竒事也)也愁䟦渉非容易幸是多人止頓時¶
　　暮¶
下舂隠桒榆槍竿横夕靄轅門鳴鼓角周廬列旌斾獵¶
火燎平原人馬聲喧㑹時廵伊古重武備我朝㝡上¶
陵展積忱便途經塞外皇皇¶
祖宗業金甌鞏且泰来王無近逺奕世斯永賴治安吾¶
<pb:KR4f0005_WYG_016-18a>¶
多慚繼序遑敢懈¶
　　閱章奏¶
勅㡬豈為豫逰荒驛路馳來閣部章額幸公田歌樂嵗¶
志期國士用賔王不教逰議淆心鏡喜是嘉謀納耳黄¶
業業兢兢承重噐¶
五朝仁治正光昌¶
　　獵¶
雲斂髙空浄素秋較蒐倩浰驟驊騮山翁山媪將毋訟¶
<pb:KR4f0005_WYG_016-18b>¶
天餉天公已富酬五校龍旌疑霧曳三驅羽騎訝星流¶
清風吉甫羣陪輦吉日應同雅在周¶
呦鹿聲髙露漸濃䕶霜雲傍紫芙蓉鴻侗輕騎㸔羅列¶
駢衍徽車亦沇溶壮士同能扡蒼豨名王争羨扈青龍¶
匪誇多獸因農隙謾擬長楊㺯筆鋒¶
　　楓¶
乍見新紅三五枝停鞭還為立移時吟丹自我償詩債¶
(近作有楓林檞阪遲詩約/塞上重吟一片丹之句)突綠看伊入畫姿松栢有心¶
<pb:KR4f0005_WYG_016-19a>¶
原共秀李桃無色敢争竒千秋知己應誰是只有司勲¶
杜牧之¶
匪同烏鵲歎無枝一例寒林却耐時絶勝衰楊翻葉態¶
還如老菊傲霜姿嫣紅不數江花好赬紫惟應塞樹竒¶
自是山靈儀衛肅樵蘓誰得斧斯之¶
　　塞上行¶
昔年今日此龍沙中外情聫久一家㡬䖏荒荆餘敗壘¶
千秋興廢繋懐賒¶
<pb:KR4f0005_WYG_016-19b>¶
露浥煙蕪欲作霜午衣猶熱曉衣涼皇州此際殘蝉咽¶
已見南飛雁一行¶
馬足駞&KR0008;踏馬鞍廻看天外矗槍竿山靈有問如何答¶
前嵗詩盟未敢寒¶
丹楓翠栢妙山容野墅溪村也間逢㝡是牧羊估馬客¶
於今都識重良農¶
葆吹聲聲傍晚摐氊廬倚咏剪銀釭春風已度榆闗外¶
謾唱涼州水調腔¶
<pb:KR4f0005_WYG_016-20a>¶
　　射熊¶
寥蕭玉宇拂秋風掌様霜鋒好射熊却笑漢皇猶赤帝¶
空輸女子是英雄¶
　　山村¶
㡬家負郭静無塵短屋踈籬野趣真門枕清溪聆㶁濊¶
窓含翠嶂㸔嶙峋東流鎮日来西㵎南舍常時候北鄰¶
㝡是烟霞足供養住山不是住山人¶
　　霧¶
<pb:KR4f0005_WYG_016-20b>¶
塞山寒作霧明晦半峰分沾袂渾疑雨飛空似布雲隔¶
溪尋略彴近樹辨榆枌能遲嚴霜信農家想樂聞¶
　　路旁¶
路旁両苾芻頭頂金經跪衮衮紅塵中嘵嘵殊未已迹¶
同獻賦來意為施檀起我聞佛無欲安事莊嚴羙其徒¶
云苦行其師應不喜勞勞天下人名利網中死逃此乃¶
出家胡為復入此¶
　　詠楓再叠前韻¶
<pb:KR4f0005_WYG_016-21a>¶
朔地依然越鳥枝恍如霜落洞庭時滑稽重憶吴江句¶
衰謝誰知漢苑姿百嵗為人應是幻千年成虎已標竒¶
丹青天巧能渲染不藉名工顧愷之¶
㝡喜重吟絳雪枝酣紅猶讓昔年時詎因改綠訾無莭¶
却為施朱發妙姿平抹如㸔霞外影常酡似飲米中竒¶
千林秋色知多少欲向山靈一問之¶
　　静坐讀朱子詩因效其體¶
龍沙萬聲息虎帳一燈閒理窟微能著心芽邪自閑清¶
<pb:KR4f0005_WYG_016-21b>¶
風來嶺表明月出林間妙道當前在憧憧空徃還¶
　　賜䝉古諸王公等宴¶
穹窿幔屋塞烟浮賔客從容禮法脩魚麗徴詩欣既醉¶
兕觥開宴詠其觩却教此日懐維翰不比當年畏脫甌¶
告我後人勤纘續¶
祖宗徳澤敢㤀不¶
樂奏名王起進觴晶陽髙映赭帷黄酪酥為酒當秋得¶
牛馬輸芹以谷量三爵尚賢奚側弁四侯觀徳鄙穿楊¶
<pb:KR4f0005_WYG_016-22a>¶
列朝政教周寰海况是宗姻受澤長¶
　　行漏¶
行漏鳴丁丁晦明毫不爽循環十二時豈識有今曩而¶
人於其間却分去來想有智不如無對之増慨慷¶
　　閱馬¶
肥壤挾川阿名駒恣寝訛魯詩空賦駉唐牧漫誇多比¶
色猶鋪錦分馳似捲波太平無戰伐慿眺意如何¶
　　榆¶
<pb:KR4f0005_WYG_016-22b>¶
自昔稱榆塞經過乃識榆入林雖有徑望樹似無隅絶¶
壑蟠深翠平沙卧老株鷽鳩時決起跳兎善騤瞿一帯¶
排天仗千頭媿木奴縦輸春色好均被露華濡便是逰¶
星漢焉知在朔區闗荆如到此健筆早應圖¶
　　說夢¶
昔有二人相契厚一人夢無一夢有夢有者謂夢無云¶
汝亦曽能夢有否夢無笑答夢有言曽夢汝有歸腐朽¶
二人各執有無說欲覔太人為分剖陶潛倚籬方陶然¶
<pb:KR4f0005_WYG_016-23a>¶
菊花開矣且飲酒¶
　¶
　¶
　¶
　¶
　¶
　¶
　¶
<pb:KR4f0005_WYG_016-23b>¶
　¶
　¶
　¶
　¶
　¶
　¶
　¶
御製詩初集巻十六¶
