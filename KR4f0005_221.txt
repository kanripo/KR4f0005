# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:13.360589
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷五十八
<pb:KR4f0005_WYG_221-1a>¶
欽定四庫全書¶
御製詩三集卷五十八¶
　古今體一百三十五首(丙戌六/)¶
　　寝殿粘壁歴年所作望雨盼晴之詩不一而足即¶
　　　目興懐輙成口號¶
壁多望雨愁晴什復有憂霖盼霽詩似此心期渾不定¶
要因祈嵗協維時¶
　　晴望樓¶
<pb:KR4f0005_WYG_221-1b>¶
登樓必有望要在合其宜雨澤初霑後晴光欲散時山¶
容翠螺染水態碧漪披設若蘇髯腹知無拾級期¶
　　益思堂¶
架插芸編供繹抽每扵開卷沃優㳺繄予别有㑹心䖏¶
却為名言緬武侯¶
　　暎清齋¶
宛轉逥廊圎中規紗䟽面面俯臨池春風淡蕩吹瀾候¶
秋月髙寒入影時澄際堪因悟心性照来恰復見鬚眉¶
<pb:KR4f0005_WYG_221-2a>¶
如斯無盡蔵(去/聲)佳䖏久坐何曽刻漏移¶
　　豁如室¶
山抱林環䖏精廬曰豁如通幽神與遇生白室之虚無¶
到不延趣有閒還讀書扵斯合蔵宻繫傳豈欺予¶
　　昭曠亭¶
四柱虚亭不設櫺天容寥廓水清泠適然俯仰得佳㑹¶
迥絶尋常色與形¶
　　得趣書屋¶
<pb:KR4f0005_WYG_221-2b>¶
小小三間屋低低四尺墻几窓無俗韻風月有清償底¶
事消閒暇箇中貯縹緗問予得趣䖏景仰在虞唐¶
　　賦得御蘭芬¶
卉裏全脫俗花中自有真底須滋九畹信可占三春白¶
石清泉側蒼松翠竹倫入窓惟馥郁猗檻别精神佩擬¶
紉騷客居如近善人蘇家亭一例楚頌義堪循¶
　　朱碧山銀槎歌¶
彛尊長歌詠雙觶(朱彛尊銀槎歌中有可憐雙觶/今成鰥之句盖亦知本有二也)一成¶
<pb:KR4f0005_WYG_221-3a>¶
壬寅一乙酉鑿落銀器誰所為乃出朱氏碧山手酉者¶
展轉入孫家(承/澤)寅者宋氏(琬/)所珍守一時豪客醉流霞¶
快寫牢騷鬬吟口率徴故事稱張騫漢書不識曽讀否¶
(彛尊及宋琬施閏章輩賦此題皆以張鶱當之夫漢書/張騫傳有騫窮河源事不言其浮槎天漢也惟博物志)¶
(載海渚人見有浮槎去来不失期乗之至一䖏見織婦/及牽牛人還問嚴君平對以某月日有客星入牽牛諸)¶
(人盖沿荆楚嵗時記之訛/而扵漢書未加深考耳)漁洋居易辨頗精先得我心¶
是此叟(既考漢書辨乗槎非張騫事復閲王士正居易/録亦以張騫之説為非而深悔其詩窮源過大)¶
(夏云云數典未當且援拾遺記貫/月槎事以証之辨訂頗為精覈)有捄之槎格實竒乃¶
<pb:KR4f0005_WYG_221-3b>¶
自孫蔵非宋有雕鎪絶藝不重儓諸人麗句早精剖偶¶
因博古一致評置之弗用戒旨酒¶
　　邇日¶
邇日宻雲每不雨禾&KR0927;蔚田麥登圃情知不雨暫無妨¶
况是農謡有恒語(農諺有有錢難買五月旱之語/盖以收麥時防霉漬回青也)設雨¶
即晴實何礙湔滌炎熇亦賴許䟽厨廣厦固清涼低屋¶
窮簷信難䖏晩来霮䨴興西山優霈時霖復延佇¶
　　錦雲騅歎¶
<pb:KR4f0005_WYG_221-4a>¶
良馬有良徳不在驍騰在持重如其兩者䏻兼全是則¶
神驥之接踵錦雲騅斯實有焉惜㢤齒長(平/聲)骨已聳(馬/老)¶
(而瘦則/骨聳)五臺䟦雪山餘騎蹣跚穏弗動懐柔行潦途滑¶
刺中如歩平壟邇年養老育内廐飼秣仍教慎筥稯時¶
命牽来一撫視四蹄木強(去/聲)嗟&KR2205;腫昂首長鳴意若云¶
心有餘而身難勇久經致力應致憐詎謂天閑今乏大¶
宛種¶
　　詠蔵紙扇¶
<pb:KR4f0005_WYG_221-4b>¶
唐代經背紙梵文隠現中恰成團扇月雅似颺(去/聲)宗風¶
擬欲民解愠翻思道不同班姬何用歎未識色如空¶
　　雨(五月廿/九日)¶
昨晩族雲布邪邪拖来陣雨落随止半夜未零已絶望¶
四更宻霔垂颯纚平眀起看勢又間(去/聲)辰牌旋復棼絲¶
委歴午達未疾還徐掘土霑過三寸矣麥已登塲無慮¶
漬禾&KR0927;新秧如助起斟酌農功實慰㢤惜欠優増在河¶
水¶
<pb:KR4f0005_WYG_221-5a>¶
　　討源書屋對雨¶
夜雨優霑曉尚縈問¶
安退復此憑楹年来愁喜壁詩託惟是協時隂與晴¶
剛收疾㸃復徐絲涼拂筕篖夏曉宜為問前朝炎燠况¶
被誰驅逐去如遺¶
傳餐以罷咨朝政批答封題不厭詳閣部諸臣恒宴見¶
今朝都覺喜逾常¶
麥收禾&KR0927;潤新膏水足稻塍免桔槔京兆無須頻報喜¶
<pb:KR4f0005_WYG_221-5b>¶
益深勤敬¶
帝恩叨¶
　　昆眀湖上作¶
細雨復少止眀湖以暇逰宻雲仍戀嶺漲水覺浮舟又¶
已廿朝閲稍紓方寸憂稻塍芃緑潤罍耻可無愁¶
　　水誌¶
水誌消將一尺二原因蓄水灌菑畬雖然舊度卒難復¶
三寸欣看漲雨餘¶
<pb:KR4f0005_WYG_221-6a>¶
　　石舫¶
石舫分眀舫多成繫舫時恒看依岸住却謝濟川資水¶
落曽無礙漲増亦若斯相贏刳木者浮沈(去/聲)藉他為¶
　　聴鸝館¶
㡬層背樹疊濃青千頃前湖光入櫺摶&KR0927;聲中夏過半¶
今朝暇始一来聽¶
　　雲松巢¶
雨足雲易生雲間松越翠氣韻本相合蔥蒨帶流麗幽¶
<pb:KR4f0005_WYG_221-6b>¶
居得稱巢宜居尚仲輩而我豈宜㢤偶此崇情寄¶
　　清可軒¶
山隂或不来来必憩斯軒四季皆致佳九夏尤宜盤入¶
户心目爽據牀衣袂寒峭石為墻壁青青滋蘭蓀鍾氣¶
旱猶潤况甫雨傾㿽泐崖多擘窠箇箇垂珠痕¶
　　睇佳榭¶
敞軒因迥足逰目下視方方生意皆蔚緑稻塍不愁水¶
憑欄今日始知佳¶
<pb:KR4f0005_WYG_221-7a>¶
　　夜雨(六月/朔日)¶
作息一朝間(去/聲)霈霶中夜臨直傾三峡水不止七絃琴¶
暗響亂蕉葉微凉龍葛衾昆眀定増漲依舊似前深¶
　　㿽荷¶
遇水因之得地生㿽中何不可敷榮漫誇十里香銀浦¶
真是三珠燦玉京雲鷺乍過(平/聲)疑未下池魚欲闖笑難¶
成無須太華相衡較寸木岑樓有㡳誠¶
　　缾魚¶
<pb:KR4f0005_WYG_221-7b>¶
琉璃缾子貯魚兒廟市尋常衒鬻之㳺泳依然在荇藻¶
噞喁且得飽饠餈空眀内外渾無閡網罟捜求底用疑¶
欲笑橘中兩老者可曽澄朗樂如斯¶
　　董其昌喬木重隂即用其韻¶
雨過樹垂珠古屋滴簷溜嶤峰欲出頭膩雲與之鬬¶
　　解愠書屋作歌¶
古稱大禹下車泣所為(去/聲)民心不若堯舜時是則重華¶
歌解愠亦将因撃壤之民稍異順帝之則不識而不知¶
<pb:KR4f0005_WYG_221-8a>¶
三帝之徳詎相逺曽未百年世風日下已如斯逮今三¶
千餘年俗更降(去/聲)而且九州之外户益滋扵斯時也乃¶
欲一夫一婦皆得其所無愠色是猶求雪扵夏其必無¶
也夫何疑是以吾居解愠書屋惟是恧焉増忸怩¶
　　御湖雨泛¶
雲纔一片起天邊雷響霖飛到眼前是岸是山都落瀑¶
笑何能寫米家顛¶
驟霔徐霏捴覺宜鳴榔翦翦度煙絲夲来慣見林泉景¶
<pb:KR4f0005_WYG_221-8b>¶
羃以空濛態越竒¶
　　晩晴¶
踈宻雨既足晚来虹見東雖無懼霖意實有喜晴𠂻似¶
此太如願惟應益省躬蟬聲出髙樹流響藉西風¶
　　和闐玉韘口號¶
較藝西門彂羽廿鵠穿十九昔成詩却従臂病艱命中¶
惜爾未逄善射時¶
　　詠官窰兩耳壺¶
<pb:KR4f0005_WYG_221-9a>¶
底論越州及汝州樸無矩度有神遒恰同髙士倪迂畫¶
不以工求以韻求¶
敆姬茄袋品原崇古式渾疑商鑄銅近代宣成非不美¶
惜如文體遞精工¶
　　夜雨(六月初/二日)¶
六月時行雨中宵枕上聞晝晴暄實被夜霔潤猶欣無¶
刻不農廑有閒亦詠勤雲霄已住㸃蕉葉滴還紛¶
　　季夏玉泉山¶
<pb:KR4f0005_WYG_221-9b>¶
憶昨曽因請雨来怱怱致禱便言逥有祈必報斯霑矣¶
仲去季臨何速㢤翠樹千林依巘鎖徂雲㡬縷傍晨開¶
心閒乃識逰成趣好趂山坳復水隈¶
　　分鑑曲¶
山隂有佳䖏一水鑑兮諸去嵗景如在今年到乃初光¶
眀心境澈上下色空虚撲鼻清香遞方知綻露蕖¶
　　創得齋¶
曉凉邂逅坐池齋樹已捎簷蕪上階今嵗初来即創得¶
<pb:KR4f0005_WYG_221-10a>¶
却思為爾底稱佳¶
　　乗凉登玉峯¶
乗凉登玉峯仄徑盤旋上浮雲幻隂晴有風即颯爽墻¶
外憩羽林翹首天半仰彼亦一逸瞻此亦一遐想都因¶
暘雨時欽㢤¶
昊恩廣¶
　　麗矚軒¶
峯頂有䟽軒每来必成憩為令肩輿者炎天息勞弊髙¶
<pb:KR4f0005_WYG_221-10b>¶
䖏見彌逺蔚緑萬頃蔽顒祝設時若又可綏豐繼麗矚¶
乃在兹詎云山水意¶
　　罨畫窓¶
俯暢欣兹片刻閒髙家煙樹米家山一時數典飛遐想¶
却在霞標精舍間(避暑山荘北峯下有書齋名霞標/其旁為罨畫窓此室即仿彼命名)¶
　　練影堂¶
盤下㝡髙峯西峪更佳致有山復有湖湖承瀑所墜瀑¶
下置書堂練影窓間泌直垂一匹白分擘兩崖翠徒觀¶
<pb:KR4f0005_WYG_221-11a>¶
流之淙因憶源之自騎墻十里来香山碧雲寺(玉泉夲/自山下)¶
(出欲益其流因引香山碧雲寺諸泉層逓至平地築墻/甃小渠其脊導注園中垂為飛瀑下滙成湖與玉泉合)¶
(流入昆/眀湖)¶
　　倚晴樓口號¶
雨既優霑遂望晴何曽有定乃人情雖然觀過知仁可¶
為(去/聲)是晩田亟待耕¶
　　静怡書屋¶
夏深山致静雨足物含怡而我亦如是今朝始遇之桃¶
<pb:KR4f0005_WYG_221-11b>¶
笙聊復坐芸簡得閒披澷擬羲皇上方將切近思¶
　　虚受堂¶
夲来山澤損取象澤山咸室欲允宜去受人惟在諴集¶
思合衆志克已畏¶
天監設問虚堂趣納来亦不凡¶
　　題方琮山水八幀¶
　　　桃源延客¶
漁父沿溪忽逮津洞中天地别逢春却縁欲訊外間世¶
<pb:KR4f0005_WYG_221-12a>¶
畢集東鄰西舍人¶
　　　江帆緑漲¶
春江新漲緑漣漪剛是鰣魚上水時網集漁人施濊濊¶
客帆正待鱠銀絲¶
　　　雲山過雨¶
溪口疑聞響瀑泉雲山過雨尚含煙村鄰見䖏辨家法¶
大米應非小米然¶
　　　松泉清聴¶
<pb:KR4f0005_WYG_221-12b>¶
林嵐窅映樂飢勝松韻泉聲静者朋欲擬髙人傳(去/聲)還¶
問眀姿韜伏是誰曽¶
　　　溪館生凉¶
閒館臨溪復倚山葛衫凉拂覺初閑一天秋意憑誰報¶
祇在梧桐樹影間¶
　　　繡巖錦樹¶
巖為疊繡樹為錦機杼問誰䏻爾工草閣伊人凝思者¶
依稀疑是杜陵翁¶
<pb:KR4f0005_WYG_221-13a>¶
　　　嵗寒吟興¶
有松有竹有莓苔獨坐髙人無客陪拂紙拈毫猶懶下¶
吟情應是待梅開¶
　　　扁舟釣雪¶
煙溪雖冷波猶活蓑笠竿絲雪滿艭不寫釣魚寫釣意¶
知他津逮自吴江(方琮山水/學張宗蒼)¶
　　西直門外作¶
還宫兹為(去/聲)視朝儀露埒輕輿晨爽披村景今畨更殊¶
<pb:KR4f0005_WYG_221-13b>¶
勝圃場收麥慶如茨¶
曉雲欲捲白榆街夜雨朝晴實惬懐一陣凉風送絲㸃¶
雖無妨覺霽為佳¶
　　養心殿晩霽對景成詠¶
日落西北天雲收東南宇朶殿了不炎爽風拂簷廡黄¶
山松森森建州蘭楚楚古植與清芬相投夲水乳心為¶
時暘欣可以理吟緒¶
　　太和殿視朝¶
<pb:KR4f0005_WYG_221-14a>¶
五更微雨雞鳴止衮衮千官肅侍儀金鼎煙中三殿曙¶
林鍾律裏八音披(中和韶樂六/月律應林鍾)陞遷畢謝萃朝彦職貢¶
例瞻引海夷(時暹羅國貢使在京/例扵御殿日引行禮)蕆事更衣向西苑出¶
城欲趂曉凉宜¶
　　髙梁橋放舟至樂善園¶
雲輕風細進舟宜廿里長河小泛之兩度沼園曽未入¶
趂閒一渉可仍遅¶
喬木重隂夏欲無苔蹊曲仄引清紆不知何故衣衫濕¶
<pb:KR4f0005_WYG_221-14b>¶
昂首摐摐滴露珠¶
迤邐山邊復水邊露荷香氣颺朝煙亭臺詎比御園好¶
稀見為佳自昔然¶
　　藴真堂¶
有園可聴(去/聲)廢稍葺或猶宜㝡喜書堂樸近臨池水湄¶
綵毫即景㸃芸簡以閒披一嵗纔一至咄㢤奚爾為¶
　　含清齋¶
隔溪齋五架索便渡舟臨荷芰鼻官浄松篁心境深春¶
<pb:KR4f0005_WYG_221-15a>¶
芳暗裏歇夏趣静中尋嵗月壁間識又成一度吟¶
　　泛月¶
新月濶扵鈎泛舟已可載西舂燦晩霞乗凉意並在霞¶
散略蒼然清光故堪愛笙歌翻覺閙吟詠斯不廢流隂¶
閱一年澄瀛依舊對¶
　　西北風¶
昨朝徹夜晴宻雲忽生曉礎潤有眀徴棼絲卒未了情¶
知雨不妨究覺晴為好午轉西北風霽放晶陽晧時若¶
<pb:KR4f0005_WYG_221-15b>¶
祝従兹庶可期萬寳顧苖莫知碩慮事每扵早¶
　　溪亭對雨¶
雲容過午又添濃雨脚旋教落下舂似為(去/聲)溪亭凉頓¶
遽珠簾四面下重重¶
渺茫忽失逺山青五合臨書恱性靈避雨白鵞来近岸¶
無端漫擬換黄庭¶
作勢斜飛復倒傾遥知水誌足昆眀斯時晴可雨亦可¶
言願吾將意在晴¶
<pb:KR4f0005_WYG_221-16a>¶
　　恭奉¶
皇太后觀荷作¶
昨朝夙奏迓¶
慈航晩雨中宵月放光因識¶
夀康福無量得申¶
孝養喜非常蟬聲響答笙簧韻樹影低籠荷芰香葉葉¶
花花盡仙品擎来仙露奉¶
茶嘗¶
<pb:KR4f0005_WYG_221-16b>¶
　　山東鉅野縣民姚宏毅年一百一嵗妻年一百嵗¶
　　　齊眉難老人瑞所希因成是詠賜之¶
容臺百嵗夲觀恒百嵗齊眉得㡬曽祇昨廣南傳僅見¶
(乾隆辛巳廣州民楊能/唘曽報夫婦偕百嵗)即今齊左報同稱一時上瑞蘿¶
圖展雙老相荘鴻案凭夀徳醇風耀閭里褒恩駢疊允¶
宜膺¶
　　池上居¶
雨足晴尤好邇来心始舒炎蒸亦何礙池上此相扵浄¶
<pb:KR4f0005_WYG_221-17a>¶
喜水呈照清延風入虚却思畎畝際助長正芃如¶
　　清曠樓詠竹¶
猗猗種竹滿前庭清矣其間曠意形秋月入時留碎白¶
春風拂䖏動浮青俯臨常似披圖畫得契宛堪恱性靈¶
雖是齊簷卒艱致(北方竹無髙至二丈/者不能與樓簷齊也)愛他仙籟颯宜¶
聴¶
　　再題解愠書屋¶
每對南風緬舜皇撫絃摠廑牧民方兩言詎是獨稱一¶
<pb:KR4f0005_WYG_221-17b>¶
傳語深思第十章¶
　　澄景堂¶
四時景有嬗八牖納無央詎在煙花賞惟饒翰墨香入¶
微得理趣澄盡識真常逐䖏尋題詠縁因取義長¶
　　華照樓¶
雙桐院裏兩層樓一片湖漪半座收流麗雲霞常映帶¶
徘徊風月足勾留無華了識不由素有照偏欣都入幽¶
設問邇来即景句披宜澄朗霽光浮¶
<pb:KR4f0005_WYG_221-18a>¶
　　陶嘉書屋¶
户外恒延景胷中常養春陶鎔仰化育攄寫亦清新渉¶
港思觀海祛漓欲返淳静觀還有契物物趣天真¶
　　青雲片歌¶
萬鍾大石青芝岫欲致勺園力未就已逹廣陽却弗前¶
土墻繚之葭屋覆(見米萬鍾/大石記語)適百里半九十里不然竒¶
物靳輕售向曽轝運萬夀山别遺一峯此其副雲龍氣¶
求經所云可使一巻獨孤留伯氏吹塤仲氏篪彼以雄¶
<pb:KR4f0005_WYG_221-18b>¶
稱此通透移来更覺易扵前一例為屏列園囿泐題三¶
字青雲片兼作長歌識所由(叶/)有時為根靉靅生有時¶
為峯芳潤潄虚䖏入風籟吹聲竅中過雨瀑垂溜大青¶
小青近相望突兀&KR0785;瓏欣邂逅造物何䖏不鍾靈豈必¶
莫釐乃稱秀事半功倍萃佳賞宣和之綱誠大謬¶
　　夜雨(六月十/七日)¶
逮旬已是慶宜暘近昨微嫌炎異常過午纔看雲靉靆¶
入宵遂聴雨&KR1998;霶眀知滌却十分暑早覺添来一陣凉¶
<pb:KR4f0005_WYG_221-19a>¶
物候農功都惬願攬衾惕慰並無遑¶
　　溪亭對雨¶
夜雨已優霑曉来雲作勢一陣東北風復送棼絲至縁¶
是時行候况值久晴際稻田待漸潤未慮為霪滯坐我¶
溪亭上朅攬煙雨意溟濛接水天山樹蔵青翠幽賞良¶
已酬仍望眀當霽所以切切者無非為(去/聲)農計¶
　　晴¶
善晴無烈日(農家以雨後無暴風/雲漸開霽為善晴)過雨有凉風農兆吉¶
<pb:KR4f0005_WYG_221-19b>¶
誠異吾懐喜與同荷珠翻葉上蟬筑賽林中豈不泰然¶
念而仍惕若躬¶
　　題楊大章花卉二十四種¶
　　　蘭¶
空谷無人也自開幽香竟體净纎埃底知管領春芳合¶
題品曽經楚客来¶
　　　玉蘭¶
鏤玉為花香是蘭庭階雅合㡬株攅問誰識得箇中趣¶
<pb:KR4f0005_WYG_221-20a>¶
幼度曽聞答謝安¶
　　　梨¶
作態姢垂復嬝斜不勝風力那成霞司空四字真饒韻¶
一樹瀛洲玉雨花¶
　　　桃¶
紅葩緑葉襯偎勻一度夭夭一度春不著落英貼水面¶
那妨引得武陵人¶
　　　綬帶¶
<pb:KR4f0005_WYG_221-20b>¶
慣解園中早報春裳裳山脚復溪濵憐他逞盡風流意¶
誰是蕭朱結綬人¶
　　　鸞枝¶
葉態花姿儘娜姍翦成紅玉簇成團文簫未至西山下¶
何事居然降綵鸞¶
　　　紫藤¶
嬛嬛蘤葉引梢柔舞格如垂紫袖脩别裁(去/聲)畫師應有¶
意知非攀架附枝流¶
<pb:KR4f0005_WYG_221-21a>¶
　　　紫荆¶
碎英纍纍簇週身色與閒庭判斷春却合葩經注常棣¶
為(去/聲)曽京兆悟田真¶
　　　金銀花¶
鷺鷥藤吐嫩花新黄似兼金白似銀名色故應俗人慕¶
通靈誰識上仙珎¶
　　　木香花¶
素雲壓架㺯芳蕤滿院清香四月時悟得不如野梅者¶
<pb:KR4f0005_WYG_221-21b>¶
惜無傲雪老腰支¶
　　　紫蘭¶
花朶如蘭紫色鮮有人或謂比蘭妍設従九畹相衡校¶
祗恐三閭未肯然¶
　　　珎珠繡毬¶
珎珠一斛簇成體擬作繡毬真不差設使女夷閒&KR0008;鞠¶
定知供奉合斯花¶
　　　金絲桃¶
<pb:KR4f0005_WYG_221-22a>¶
爓爓盈盈敷蕊瓣似桃丰度後桃開如従花朶詢枝葉¶
㡬許黄金買得来¶
　　　石榴¶
縹葉萋萋扶絳華南薫照眼受風斜月眀庭院開生面¶
碧水光天夜有霞¶
　　　梔子¶
六出瓊葩蕊是金清芬真勝麝檀沈相宜底識稱禪客¶
分種原従薝蔔林¶
<pb:KR4f0005_WYG_221-22b>¶
　　　翠梅¶
五出藍花五月開安名誰與竊芳梅従知太白詩非誤¶
真有江城落瓣来¶
　　　夹竹桃¶
葉為菉竹蘤為桃聞説温台品㝡髙㡬度花開復花謝¶
秋風即漸捲麟毫¶
　　　山丹¶
柹紅艷色纈枝端瑪瑙杯擎玉露漙欲向芳叢還致問¶
<pb:KR4f0005_WYG_221-23a>¶
山人心性為(去/聲)誰丹¶
　　　珍珠蘭¶
垂垂黄穂擬珠珎薫茗烹湯香滿脣花譜却稱色正紫¶
従知記載信誰真¶
　　　石竹¶
細草纎花亦自芳名依淇澳泣非湘此君㝎是不相拒¶
語有之云善善長¶
　　　鳯仙¶
<pb:KR4f0005_WYG_221-23b>¶
揚毳㝡合臨秋曉弄影偏宜對月眀一種閒庭風露下¶
騎来㝎是董雙成¶
　　　牽牛¶
花葉盈盈不自持引條著䖏託芳蕤月明籬落還多趣¶
滿奮偏䏻識喘時¶
　　　翠雀¶
野雀其形翼尾翹為翔為翥任風飄夲来自是無情物¶
底事相争目擘樹¶
<pb:KR4f0005_WYG_221-24a>¶
　　　桂¶
以粟為花色正黄自應品格壓羣芳非關位置偏居末¶
殿後縁留滿幀香¶
　　季夏討源書屋¶
每因問¶
安退書屋得周旋治(平/聲)政虞踈忽批章審正偏雨暘邇¶
日若豐稔祝秋連麀鹿豈靈囿引&KR2856;到砌前¶
　　昆眀湖泛舟觀荷三首¶
<pb:KR4f0005_WYG_221-24b>¶
晝長頗覺有餘暇雨後眀湖一泛舟底更(去/聲)機絲煩織¶
女鋪来霞錦蔽波稠¶
一隄湖水隔東西兩界荷花開總齊欲擬形容艱得句¶
紅瑪瑙照緑玻璃¶
傾擎瀼露颺微風正朶斜葩態各工香色已臻十分浄¶
還教浣濯鏡光中¶
　　賦得渉江采芙蓉再疊舊作韻¶
荷浦鳴榔渡重教賡渉江風香徐布帆霞艷護棠艭品¶
<pb:KR4f0005_WYG_221-25a>¶
自髙低别影成上下雙降真仙子髻離垢梵王幢露滿¶
銅人掌曦暾玉女窓天花方可匹俗卉早應降浄入瑶¶
琴韻催嗤羯鼓腔輕搴将細擷舟載簇撐摐¶
　　藻鑑堂¶
舟泊水之涯嶼堂小憩遅風清夏却暑名頋義頻思浄¶
几一時凭(去/聲)虛窓四面披滿湖君子卉藻鑑實云宜¶
　　&KR0008;題春風啜茗臺¶
四顧芳荷面面開平陵山頂起樓䑓分眀啜茗春風趣¶
<pb:KR4f0005_WYG_221-25b>¶
笑我春徂伏始来¶
　　睇佳榭觀荷之作¶
藕花香裏漾舟来山榭登臨萬錦開底事低徊看不足¶
吾因絜矩愛賢材¶
　　暢觀堂¶
快雨兼之凑快晴山堂觀攬暢懐生如斯顒冀一月若¶
又得屢綏萬寳成東沼翻光漾簷額西峯倒影入簾旌¶
促吟七字鳴歸棹恱豫中常戒滿盈¶
<pb:KR4f0005_WYG_221-26a>¶
　　治鏡閣¶
畫閣沼中央乗閒一泛航地髙無暑氣雨後有風凉祇¶
益卑宫愧載思猶水方顧名籌治理鏡戒古来詳¶
　　荇橋¶
㡬里眀湖遥不遥藕花香裏盪蘭橈霞天忽失呈平鏡¶
始悟舟行過荇橋¶
　　石舫¶
六棹輕舟漾不遅歸言登陸已云宜肩輿早候蘭塘畔¶
<pb:KR4f0005_WYG_221-26b>¶
石舫常成繋舫時¶
　　構虚軒¶
山隂路必經緩歩肩輿就别麓上有軒擬議鄰虚搆際¶
此暇且爽其妙索一究雲窓向西開近逺揖巒岫翠色¶
難為名芳潤如可潄元亮有佳句吾當事三復¶
　　静佳齋¶
咫尺軒齋别安名各取宜既眀看似畫則不可無詩惟¶
静恰謀目忘言祗契思識佳在何䖏原在雨暘時¶
<pb:KR4f0005_WYG_221-27a>¶
　　借秋樓口號¶
風来西北動梧楸素景澄鮮颯滿眸了識立秋尚遅日¶
仰看知是借秋樓¶
　　即景¶
風凉来北户日影上南榮物色霽光繪人心秋意迎芳¶
荷引魚躍髙樹亮蟬聲前日炎蒸畏今朝秦越情¶
　　題和闐玉屏方朔授露圗¶
吉雲踏歩如平地寳露擕来味尚鮮帝賜得嘗老還少¶
<pb:KR4f0005_WYG_221-27b>¶
縁何曼倩乃皤然¶
　　題方琮山水二幅¶
溪閣已欣全却暑更看覆以緑隂稠舉頭飛瀑雲間迥¶
落澗原従足底流¶
　　　右夏樹重隂¶
一夜清霜入萬林怪他騁望失青岑幽人却有便宜䖏¶
爓爓星星照倚吟¶
　　　右秋林萬紫¶
<pb:KR4f0005_WYG_221-28a>¶
　　驟雨二首(六月廿/七日)¶
渥雨將逮旬怒長蔚&KR0927;禾快晴正宜晅佇待萬寳歌眀¶
知弗雨可而我慮每過時行㦯少靳恐防秋霖多午熱¶
今日劇東南族雲拖瞬息落巨㸃㿽傾遂滂沱水軒頓¶
生凉炎蒸滌無何池荷及岸桞上下接白波誰能知其¶
數惟摩醯首羅¶
望雨而即雨盼晴而即晴晴雨太如願益因儆惕生不¶
惟京畿然奏書各省呈甘肅旱數縣湖南潦數城江浙¶
<pb:KR4f0005_WYG_221-28b>¶
微嫌過(平/聲)然資種稻秔其餘慶時若率可望西成幸此¶
何脩遇鞏謙戒滿盈¶
　　夜雨口號¶
昨晚驅炎驟雨湔雲徂入夕露星天誰知半夜醒清夢¶
快聴簷泉落戛然¶
　　雨中泛舟¶
曉雨勢將歇宻雲重送来已欣晩田潤聊聴(去/聲)暇舟開¶
坐對益棼若還思適可㢤無時忘(去/聲)農務詎為(去/聲)暢吟¶
<pb:KR4f0005_WYG_221-29a>¶
裁¶
　　喜晴¶
剛成喜雨作遂有喜晴詩太甚求佳矣即予覺厭之夕¶
陽大開霽水閣小棲遅魚躍蟬聲亮同人一暢思¶
　　時賞齋作歌¶
一年惟四時時各九十日一日十二時晝夜分半疾丁¶
丁蓮漏無停聲積日為月積月年又成及時行樂有其¶
語設如其語斯非所無逸而凛旦眀暘時暘子雨時雨¶
<pb:KR4f0005_WYG_221-29b>¶
始得紓煩憂子惬懐緒時賞之意實在兹詎曰珎禽竒¶
卉羅庭宇¶
　　再題清暉閣四景¶
　　　松雲樓¶
老樹新樓一合相間(去/聲)間(平/聲)每得見西山却欣雲捲松¶
青蔚即景拈毫那可刪¶
　　　露香齋¶
過雨晴明露氣瀼收来不用結絲囊竹鑪瓷椀原清袐¶
<pb:KR4f0005_WYG_221-30a>¶
煑茗偏欣分外香¶
　　　涵徳書屋¶
進徳之方譬若何源泉有若蓄盈科設如欲速與中止¶
逹海無期愧益多¶
　　　茹古堂¶
假山之上有書堂芸簡常霏四座香茹古豈縁誇博雅¶
由来治亂此中詳¶
　　随安堂¶
<pb:KR4f0005_WYG_221-30b>¶
　　此予昔日書室名也扵凡精舍率以題額亦不忘¶
　　舊之意云爾¶
書室額随安毋忘養徳端昔誠容膝易今覺作君難尺¶
宅寰區藴萬年磐石完求斯不遑暇逐景那尋歡¶
　　題霽華樓¶
一年不數登登在快晴憑夏霽今朝又雲華空宇仍就¶
閒方遞信罷溽恰相應緑蔚&KR0927;田茂即看銅雀徴¶
御製詩三集巻五十八¶
