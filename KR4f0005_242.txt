# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:14.008407
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷七十九
<pb:KR4f0005_WYG_242-1a>¶
欽定四庫全書¶
御製詩三集巻七十九¶
　古今體一百四十五首(己丑三/)¶
　　詣¶
　暢春園問¶
皇太后安遂由萬泉荘進宫之作¶
半月鐙宵一瞬看¶
暢春清曉詣詢¶
<pb:KR4f0005_WYG_242-1b>¶
安仲春例有¶
祈農祭必¶
告因之返禁鑾¶
相去泉宗(萬泉荘泉/神廟名)數里餘况因途便駐輕輿猶看積¶
素皴町疃更喜新泉繞砌除¶
位置亭臺左右便𨚗無一晌小留連縦遲原未消四刻¶
不惜人稱馳驛然¶
　　主善堂¶
<pb:KR4f0005_WYG_242-2a>¶
到處搆書堂循名思義長元斯首四徳善必有餘慶試¶
看春方孟己欣物欲昌清吟攄静㑹筆硯適精良¶
　　觀瀾亭¶
春水初生波不寒和風容與作微瀾輕鯈逰泳意誠樂¶
知否何勞辨兩端¶
　　秀舉樓¶
湖石玲瓏一逕通溪樓瀟落兩層空寧須響鉢論遲速¶
得句頗欣秀舉同¶
<pb:KR4f0005_WYG_242-2b>¶
　　輝淵榭¶
小榭剛十笏俯臨石泉上層峡落奔流瀎潏有殊状既¶
平滙横溪春波復演漾水底荇不凍参差新葉放豈必¶
育老蚌媚川斯一様¶
　　湛虚樓有㑹¶
溪上層樓額湛虚空空樓柱暎溪如物無妍醜各呈照¶
不自為眀眀有餘¶
　　依緑軒¶
<pb:KR4f0005_WYG_242-3a>¶
有軒必有額依緑此為堪常喜偨池護亦将蔥蒨覃梅¶
芳猶可挹竹素更資探澷惜緑依未枝枝意已含¶
　　題挹源書屋¶
釃流都向北此是萬泉源擇塏建崇宇扵旁得小園偶¶
因臨孟月便以憇文軒欹案觀謨典誠為挈紀言¶
　　向緑軒¶
檐楹豁可披近逺納林姿雖覺待嘉䕃却欣觀俶熈和¶
風摇動矣暖旭照臨之試看枝條意都成向緑時¶
<pb:KR4f0005_WYG_242-3b>¶
　　扇淳室¶
扇(去/聲)式為房額即景頋名輙復廑思存民風未覺臻虞¶
夏兩字扇(平/聲)淳𨚗易言¶
　　仲春齋居¶
新正(平/聲)倐過仲春至¶
兩祭併為一次齋(仲春上丁祭齋文廟上戊祭詣行社/稷壇例應併  今嵗適皆親    禮)¶
且喜節餘心適静更逢雪足澤涵佳星中鳥宿将臨度¶
日北簷隂已下階(日向北行則簷/影漸下而南)雖是肅居有清暇命¶
<pb:KR4f0005_WYG_242-4a>¶
師籌逺正(去/聲)縈懐¶
　　古玉斧珮疊舊作韻¶
瓌寳雖特達他山乃藉資真仙青是骨古徳土為肌雕¶
琢謝弗用剛柔協可思撫觀惟契静得句亦因時¶
　　題錢維城春山十二種¶
踈影横斜㡬樹春覆茅書屋凍溪濵程門設復相衡校¶
便是庭前立雪人¶
　　　右梅花書屋¶
<pb:KR4f0005_WYG_242-4b>¶
㡬縷煙絲踠地垂碧溪一帶野橋搘無人似是有深意¶
厭說其津知不知¶
　　　右栁溪畧彴¶
廻薄嶤峯澗水横凌波獨木絶人行春山𨚗識其中妙¶
㡬疊踈林翠始生¶
　　　右踈林生翠¶
晴峯照日欲生煙青暎招提萬丈蓮底事山僧弗行脚¶
毒龍制處自安禪¶
<pb:KR4f0005_WYG_242-5a>¶
　　　右山寺晴煙¶
息交有似陶彭澤踽踽林蹊頗自如疑是農人告春及¶
扶笻不待命舟車¶
　　　右春林曳杖¶
直上干雲峙萬尋曦光霧色幻晴隂結廬對似周處士¶
欲託亭亭物表心¶
　　　右曉山暖靄¶
前溪煙雨後溪連茗邈迷茫合水天記得江南春二月¶
<pb:KR4f0005_WYG_242-5b>¶
布帆斜拂石湖邉¶
　　　右雨汀春泛¶
已看新葉發新枝便有輕隂淡淡披恰似鵠山戴仲若¶
雙柑往聽栗留時¶
　　　右喬木新隂¶
隔溪一&KR1461;逺山青石磴攀登俯碧汀四柱漫言缺題額¶
故知得號問春亭¶
　　　右煙磴茅亭¶
<pb:KR4f0005_WYG_242-6a>¶
石溪雲巘路脩長夹路箖箊總碧琅設使其間劚新筍¶
了應佳處是韜光¶
　　　右籜叢野逕¶
兩層嶤榭倚髙峯翠邏青縈林㡬重㝡喜清風發天籟¶
宜聽(平/聲)何必定扵松¶
　　　右巖樓清籟¶
春氣濛濛欲濕衣山樓樹色嫩青圍巖冰嶺雪消融候¶
併作新泉落下飛¶
<pb:KR4f0005_WYG_242-6b>¶
　　　右雲泉初瀑¶
　　上丁釋奠¶
　孔子並落成國學¶
國學維新逮落成躬承¶
丁祭致寅精經綸萬古歸¶
陶冶¶
道徳千秋示典程祇覺行難增以愧未能言贊出乎誠¶
(見近作重修/國學碑記)¶
<pb:KR4f0005_WYG_242-7a>¶
兩朝題額奎章煥心法由來治法并¶
子曰三年必有成虞傳惟一與惟精益滋宵旰寸心恧¶
敢詡治安百世程周鼎載陳古如式(釋奠前出内府所/蔵周笵鼎尊卣罍)¶
(壺簠簋觚爵洗各一供/  大成殿中用備禮器)春芹敬奠潔為誠試看陪禮来¶
東魯(時衍聖公孔昭煥聞命自/曲阜先期赴京陪位将事)¶
教澤帡幪奕葉并¶
　　詠漢玉素璧¶
古色千年穆且沈肉徑(平/聲)五寸好分三琢如不限蒲兮¶
<pb:KR4f0005_WYG_242-7b>¶
穀執者誰知子與男何代火炎崑嶠逮(此璧似/經火)猶餘霞¶
起赤城含朱公疑獄分厚薄常理居然是美談¶
　　錢選牡丹碧桃用楊維楨吳寛題句韻¶
生面偏工正面花(畫花者以/正面為難)天然富貴炫亰華太真設¶
與相衡校醉後丰姿可似耶¶
　　　右牡丹¶
相宜錦籞亦宜村盡得風流冺迹痕却頋䑕姑如致語¶
殿春早讓擅花園¶
<pb:KR4f0005_WYG_242-8a>¶
　　　右碧桃¶
　　仲春躬祭¶
社稷壇¶
當春舉¶
祈祭先月沐¶
優恩(今嵗新正兆占三白/屢被渥雪土膏甚潤)祇此誠為瑞其他非所論撰¶
辰應上戊仰¶
徳配¶
<pb:KR4f0005_WYG_242-8b>¶
元坤嵗嵗躬承祀(春祭毎嵗社稷壇非/有事    必躬行)攄兹敬意存¶
　　仲春承光殿¶
右壇祭畢返金輿適值眀當進講書遂以駐驂宿禁裏¶
因之攬景趁㡬餘崇臺綺殿聊容與越日前園問¶
起居不覺七朝¶
萱砌隔迅哉駒影益廑予¶
　　恱心殿¶
一水圍瓊島因之過石橋波光全㶑灧栁色已招摇時¶
<pb:KR4f0005_WYG_242-9a>¶
有春隂合便希雨澤邀邇来心畧恱麥隴雪培饒¶
　　静憩軒口號¶
題額分眀静憩宜三楹樸室旭窓披席無暇暖書束閣¶
便去何曽坐久時¶
　　蟠青室¶
綴景屋包山㟏岈一屋裏奚必推窓望蟠青乃尺咫雖¶
鮮林木扶亦足峯巒壘石固有本色况超菀枯彼何當¶
携老杜此悟開錦理¶
<pb:KR4f0005_WYG_242-9b>¶
　　見春亭¶
瓊島猶餘積素皴波光樹色已因循山亭何繋人来往¶
八柱依然此見春¶
　　漪瀾堂¶
山南信歩到山隂樸斵書堂枕碧潯新水乍欣清溢目¶
微波未足動澄心度聲雲雁浮情迥入影隄楊緑意深¶
把筆了知艱得句其如性毎愛捜吟¶
　　道寜齋¶
<pb:KR4f0005_WYG_242-10a>¶
芸簡墨壺恱性靈向陽草已緑侵庭小徘徊更擬自問¶
此志能乎以道寜¶
　　題逺帆閣¶
向瀛聳層閣位置學金山是日聊攀陟遥颿看往還自¶
然別遲速何必較忙閒心比逺帆逺遄飛浮玉間¶
　　看畫廊¶
虚廊棲岝崿已訝畫&KR1461;同壁却不張畫以待煙雲供筆¶
寫有實象意會無定容四時随所遇六法嗤未工寄言¶
<pb:KR4f0005_WYG_242-10b>¶
學繪者扵斯悟真宗¶
　　太液池泛舟逰覽遂至畫舫齋¶
堂出漪瀾早備舟遂教六棹奏黄頭溶溶春水新波漾¶
北液今朝作剏逰¶
三面紅墻暎水光精藍間(去/聲)出梵雲翔御河橋接通津¶
亘南望横拖玉蝀長¶
新蒲刺緑微微出弱栁薫黄漸漸濃瓊島入来白塔影¶
廽瞻錯認北髙峯¶
<pb:KR4f0005_WYG_242-11a>¶
行行近岸肩輿候清憩何妨趂暇㡬了識書齋稱畫舫¶
笑斯泛者舫寜非¶
　　題畫舫齋¶
為舫或學齋搆齋又稱舫至竟誰主賔無過假名象方¶
池雖不濶亦自虚而朗俯眺波瀾文仰結雲霞想¶
　　古柯庭¶
三間新屋對喬柯亦覺蕭然古意多漸染由来成俱化¶
與居因念合如何¶
<pb:KR4f0005_WYG_242-11b>¶
　　奥曠室¶
尋徑殊致奥推窓又覺曠二不可闕一宜逰復宜望設¶
其懶望逰芸編插架上耽書縁猶宿開巻益非妄奥欲¶
窮物理曠欲廓心量觸目資進徳勤學安可忘¶
　　緑意廊¶
近階芽紐嫩青呈屧歩聊因消飯行舉首簷牙見題額¶
廻廊今日善循名¶
　　沈周雲山圖即用其韻¶
<pb:KR4f0005_WYG_242-12a>¶
板橋横接溪亭子策杖幽人意甚閒欲擬破雲登峻閣¶
更従雲表望髙山¶
　　春仲經筵¶
列筵寜祇禮文崇玩味經書義不窮毋自欺惟慎已獨¶
勗胥欽廼亮¶
天工(時進講大學所謂誠其意者毋/自欺也尚書欽㢤惟時亮天工)君臣要在交相儆¶
心意由来本是同(二語闡是/日御論義)衍聖許教陪講席(衍聖公/孔昭煥)¶
(以新脩太學親臨釋奠来亰/陪祀至是並命侍筵觀禮)黽㢤何以繼家風¶
<pb:KR4f0005_WYG_242-12b>¶
　　詠芝屏¶
千年山澤物一旦作清防信可稱三秀寜須論九光朱¶
柯應不藉翠羽若為翔妥置宜何處黄金十二堂¶
　　題倪瓚王䝉合作山水¶
難辨孰倪孰是王同工合撰鬱蒼蒼倪之勝韻王勝氣¶
具眼箇中意自詳¶
　　仲春御園即景¶
右文¶
<pb:KR4f0005_WYG_242-13a>¶
寅祀禮胥竣歡喜詢¶
安謁暢春(仍康熈年間命名/    皇太后居之)御苑韶光益增鬯體乾元¶
徳信為仁栁摇金色籠橋齒水㶑銀瀾漲岸脣莭綵鐙¶
華都已撤閒齋浄几足怡神¶
　　題宜春殿¶
朶殿額宜春憑觀宜果真栁條窣波軟草紐向陽新簾¶
暖風思捲山融雪罷皴百昌樂生意得所廑惸民¶
　　蹈和堂¶
<pb:KR4f0005_WYG_242-13b>¶
載陽春色滿皇州萬物都欣生意油子建文中更思義¶
履貞原是不同流(曺子建文/蹈和履貞)¶
　　迎歩廊¶
廊腰縵轉致多情幽趣因之随歩迎悟得行文奚異此¶
陸機賦裏有標眀¶
　　静虚齋¶
松濤聴是静竹籟奏因虚即境恰成趣扵心得所如窓¶
開還納畫几浄可攤書却不常臨此臨惟清暇餘¶
<pb:KR4f0005_WYG_242-14a>¶
　　挹泉榭¶
活泉階下似流雲而更聲饒琴瑟聞恰喜一編書在手¶
灑然相暎挹清芬¶
　　益思堂觀書¶
嘉樹繞堂襟書堂静以深披芸堪味道契理擬知音日¶
進斯無退古遥藉可尋名言憶諸葛(集衆思廣忠益諸/葛亮與羣下教語)¶
別有沃予心¶
　　題觀雲榭¶
<pb:KR4f0005_WYG_242-14b>¶
觀雲有素志較量為農田那共閒舒巻恒因託惕乾自¶
知艱樂後敢忘(去/聲)勵憂先寄語盈廷者無勞糺縵篇¶
　　時賞齋¶
當門湖石秀屏横坐喜松隂滿砌清時賞試言底為好¶
樹姿花意盼春情¶
　　味腴書屋¶
随宜搆書屋到處可繙披扵學貴時習所無要日知寜¶
惟立身彼特愧化民兹經史精腴在真咀味者誰¶
<pb:KR4f0005_WYG_242-15a>¶
　　題王炳倣趙伯駒春山圖二首¶
峯青湖碧春方鬯栁緑桃紅景向暄論趣全規仲長統¶
畫情猶是宋王孫¶
水塍陸町起農功山市溪鄽致弗同學手居然成古畫¶
(王炳為畫院學手中可/造就者惜纔成藝而沒)綵雲不散讓圖中¶
　　短歌行¶
山之髙積纎塵以岧嶤川之廣聚細流以滉瀁防意如¶
城守口如瓶綸綍之悖霄壤常情¶
<pb:KR4f0005_WYG_242-15b>¶
　　題銅雀瓦硯¶
静為用復泰為貞浄几文房永伴清毛舉不須說毛頴¶
陶成原得號陶泓鄴臺一旦辭榱棟漳野多年埋棘荆¶
可惜建安空紀嵗(背泐建安/十五年)爾時覬覦早深萌¶
　　項聖謨松隂焙茶圖即用其韻¶
記得西湖靈隠寺春山過雨烘(去/聲)晴煙新芽細火剛焙¶
好便汲清泉竹鼎煎¶
　　暖¶
<pb:KR4f0005_WYG_242-16a>¶
時節不相讓仲春暖律烘豐裘換毳細熾鑪減炭紅桃¶
蕊山暈霞栁稊岸摇風宿潤雪澤優脈起土氣融所喜¶
在東郊言将興農功¶
　　題方琮山水四幅¶
　　　花塢煙嵐¶
江南山色四時青祗有羣芳別性靈底識春歸花塢裏¶
錦煙輕噴麝檀馨¶
　　　清溪曲榭¶
<pb:KR4f0005_WYG_242-16b>¶
落斜玉澗入溪平搘木臨溪小閣横憑檻髙人無箇事¶
滄浪𨚗論濁和清¶
　　　秋山蕭寺¶
紅葉蒼松萬嶂秋精藍遥枕碧溪頭過橋人若擬韓愈¶
相訪應為文暢流¶
　　　竹窓晴雪¶
緑瓊銀粉落蕭蕭嶻嶭羣峯雪未消誰道冷窓多寂寞¶
素朋挈榼有招邀¶
<pb:KR4f0005_WYG_242-17a>¶
　　詠陶尊¶
陶土得成尊何殊鑿地存豆籩古曾厠耕稼此同原抔¶
飲睪然望象施且漫論祖丁将父乙直可視兒孫¶
　　摘梅四首¶
盆梅亦識春来候纍貫枝頭爛漫開却憶孤山亭子畔¶
此時此景豈殊哉¶
去宻留踈趣益長玉盤盛可挹清芳後言退有中常侍¶
熱閙空孤培植忙¶
<pb:KR4f0005_WYG_242-17b>¶
缶中落落越精神韻事由来剏以新漫認江南陸都尉¶
連枝折贈隴頭人(按長安去江南數千里梅花一枝豈/能不落而至然詩人寄興但取其意)¶
(致髙逺固不必較/其事之有無耳)¶
防盛因教間(去/聲)摘之一時觸目㑹清思世間(平/聲)萬事𨚗¶
如此周易分眀有儆辭¶
　　春雲¶
山潤易生雲地潤弗藉雨甘雪孟春優泄雲仲春吐英¶
英見逺天藹藹宻過午扵澤莫知多人情有同所其雨¶
<pb:KR4f0005_WYG_242-18a>¶
固為佳便雪利亦普復思土脈霑誠可戢少許一犁霈¶
三月農功當大補咄哉望益奢先憂實自取¶
　　題周臣春畦挈榼圖¶
已是賢主佳賔又逢美景良辰緑意春畦菜嫩紅情古¶
屋花新艷舞漫誇絲管淡交可託松筠(幀中方豪鄭善/夫諸題皆有南)¶
(濠之句知為金閶/春景諸人㑹集)致我遐心別繾山塘接駕萬民¶
　　詠痕都斯坦玉椀¶
良璆出大䝉山石𨚗須攻省力資水磨精鐫本鬼工式¶
<pb:KR4f0005_WYG_242-18b>¶
成𤓰列瓣氣吐草垂虹曾未三朡伐(平定回部師未/至痕都斯坦)貢¶
原西旅同¶
　　山桃花四首¶
氣暄土潤鼓羣芳頭踏春華綻載陽相對盆梅如有語¶
南方强異北方强¶
昨日今朝致不同枝頭添得㡬成紅惜隂怪底較分寸¶
遮莫封姨巧試風¶
淡煙輕籟與参差欲放梢頭故又遲莫謂東皇偏靳固¶
<pb:KR4f0005_WYG_242-19a>¶
宜人看是半開時¶
臨溪亦自影踈踈探得春園花信初所惜風前欠清馥¶
不然庾嶺豈勝(平/聲)諸¶
　　仲春玉泉山¶
常時望裏玉山髙今嵗春逰又始遭峯矗芙蓉如迎(去/聲)¶
輦波披紈縠恰勝篙岸邉金摇(去/聲)倒垂栁墻外紅薫半¶
放桃散歩猶欣芳草緑化工何物不鈞陶¶
　　竹鑪山房¶
<pb:KR4f0005_WYG_242-19b>¶
每至山房必煮茶筠鑪瓷椀稱清嘉春雲偏凑濛濛潤¶
比似九龍定不差¶
日日烹煎原玉泉(尚膳尚茶所需水日取/諸玉泉内管領司其事)竹鑪就近特¶
清鮮聴松菴(恵山茗/室名)忽生遐憶別我春風又五年¶
　　華滋館¶
孟春雪優霑土膏值蒸動大地無不潤近泉潤尤重羣¶
芳雖待發荅韶氣頗甬梯几覽物初生機鬯種種曰滋¶
信已然增華㑹有踵¶
<pb:KR4f0005_WYG_242-20a>¶
　　甄心齋口號¶
方寸扵何可著塵依然泉石足怡神設從齋覔甄心者¶
外本知為内末人¶
　　翠雲堂¶
樹背兩古栝不知春與秋盤盤鸞孔間四季翠恒流昔¶
或擬之雲雲實有展收今欲付之堂堂實無應酬不如¶
坐其下息念以優逰¶
　　叢雲室¶
<pb:KR4f0005_WYG_242-20b>¶
雖是偨池衆樹紛枝頭吐葉待猶殷岫間膚寸出無礙¶
今日緑雲輸白雲¶
　　清音齋¶
渚苑百年古春来壮石泉静原足鑑體動是奏琴絃扵¶
耳斯成契為音亦偶然松濤相荅處可與伯夷肩¶
　　分鑑曲¶
一曲因成兩水澌恰疑分鑑各東西設如悟得同源處¶
可註荘生論物齊¶
<pb:KR4f0005_WYG_242-21a>¶
　　静益書屋¶
動静互為根言固應如此究其所以然静乃動之始妙¶
哉濂溪翁圖說標厥旨兼兩動即難含萬静無已惟静¶
受益多虚室吉止止¶
　　涵漪齋¶
泉源不凍鎮澄眀况值春湖新水生静作鑑光照几席¶
動為縠影漾簷楹魚欣開朗衝波躍鴈頋形容漸宇鳴¶
厯厯題詩都在壁今来又異景和情¶
<pb:KR4f0005_WYG_242-21b>¶
　　題練影堂¶
玉泉趵突本巖脚此借飛流自碧雲(碧雲寺泉自石罅/出盖西山較此地)¶
(髙數百丈曲折引注扵此可以為飛流若夫玉泉本/係趵突噴出巖脚日下舊聞擬之飛瀑垂虹誤矣)日¶
下垂虹錯稱謂嗟㢤貴耳正紛紛¶
　　題崇靄軒¶
山陽迤邐至山隂勝日㡬閒暢攬尋雖是堂襟遲(去/聲)紅¶
緑常饒簾額對嶔崟恰逢薄靄符崇意便擬為膏生冀¶
心細雨曉来飛㡬㸃西峯又見玉鋪岑¶
<pb:KR4f0005_WYG_242-22a>¶
　　詠素堂¶
繪事後素言聞諸吾夫子山堂名詠素或可契斯理課¶
無責有間豈必藉紅紫白雲巻復舒蒼山岌以㠖活畫¶
與真文面前陳之矣¶
　　含醇室¶
樸屋三間對碧峋墨壺琴薦總含醇坐來不覺心增恧¶
為是所司在化民¶
　　題含經堂¶
<pb:KR4f0005_WYG_242-22b>¶
水裔軒堂築平臨鏡影空披書澄滌意味道朗清躬北¶
面敬資否(任昉文含經味道之生莫/不北面人宗自同資敬)東園名偶同(長春/園在)¶
(圓眀園之東/内有含經堂)六經理無盡一再詎能窮¶
　　憩雲齋¶
常時望裏雲兹憩今日座中兹憩雲起思(去/聲)由来在舒¶
巻逰情正復喜氤氲樹猶遲葉休言合岫未出峯了是¶
分設使居然作春雨快哉真箇利耕耘¶
　　書畫舫¶
<pb:KR4f0005_WYG_242-23a>¶
臨溪精舍舫相同景較披書攬畫工不是清河張丑室¶
饒他延賞却無窮¶
　　自玉湖泛舟至昆眀湖即景襍詠¶
清逰半晌足言歸六棹飛艫上置幃料峭輕寒侵不到¶
蜃忩攬景入春暉¶
界湖隄上築横樓髙水源源低水流節蓄經營費幾許¶
大都事為(去/聲)利耕疇¶
雪澤優霑泉致旺溪田四顧水鋪勻雖然仍藉三春雨¶
<pb:KR4f0005_WYG_242-23b>¶
敢懈祈年一念純¶
㡬曲川途望欲迷輕煙又傍緑楊低春㠶試問行何處¶
疑在石湖東與西¶
迤邐舟經耕織圖織耕時尚待斯須近吟程棨卌五首¶
(近取程棨耕作圖二十有一蠶織圖二十有四訂正/装潢蔵扵御園之多稼軒並令摹鍥貞珉置之此處)泐¶
石行将示要模¶
昆眀風細弗生瀾棹入空澄眼界寛四面樓臺各標勝¶
不妨随意小盤桓¶
<pb:KR4f0005_WYG_242-24a>¶
　　睇佳榭¶
維舟復登陸勝處歩輦紆頗如丁家山眀湖西南隅(西/湖)¶
(蕉石鳴琴景在丁家山居湖之/西南此處亭臺結搆皆肖之)巖榭固已佳縦睇佳又¶
殊何必憶武林随時作清娛¶
　　暢觀堂¶
假山雖不髙湖上成俯眺翠觀迥凌虚滄波涵朗照林¶
梢葉未舒近逺畢呈妙暢觀觀扵何溪田水均澆(叶/)耕¶
犂易為興春及農将告¶
<pb:KR4f0005_WYG_242-24b>¶
　　懐新書屋¶
嶢榭平陵糊蜃忩鱗塍春仲未興䎫輳来新景伊誰是¶
隄外漁蓑過野艭¶
偶展芸編得彭澤良苗兹却待懐新旋思此語失精到¶
栁綫苔茵已識春¶
　　水村居¶
舟往仍須舟與還沿縁棹過水村灣竹籬茅舍春增趣¶
蠶事農功時尚閒墻外紅桃纔欲綻岸傍緑栁已堪攀¶
<pb:KR4f0005_WYG_242-25a>¶
蓄雞放鴨非無謂借以知民生計艱¶
　　鑑逺堂¶
虚眀軮軋冺涯際列眉逺峯倒影翠大秦玻璃首山銅¶
為照不過丈尺計一碧萬頃或未然頗欣眼界闊無邉¶
物之妍醜自呈鑑寕須糊錫與摩旃(銅鏡待旃摩西洋/玻璃則以錫糊其)¶
(背方成/鏡照物)鑑人亦豈無神權掲要虞書第二篇¶
　　月波樓¶
湖樓築過十年餘以不頻来到若初少暇那辭孤負此¶
<pb:KR4f0005_WYG_242-25b>¶
偶逰仍覺忸怩予¶
兩字分眀額月波㡬曾月夕一經過樓如有識欲致問¶
千頃湧金趣若何¶
　　題静佳齋¶
一動及一静循環方寸中一呼及一吸出入七竅融儒¶
語收放心梵經辨三空乃識静為佳途殊而歸同然吾¶
請進之萬幾在一躬設使徒耽静政豈免脞叢動而有¶
不紛静而有課功微斯誰與歸觸目理可充¶
<pb:KR4f0005_WYG_242-26a>¶
　　宿雲簷¶
山軒據髙處每與名宿雲(避暑山荘内/亦有此名)出岫勢既易寫¶
簷氣亦氲但其所對時有愁復有欣值霖見斯畏逢暵¶
望致勤孟春雪優霑東郊便興耘雲可弗雲可無繫休¶
云云¶
　　聴鸝館¶
林梢吐葉緑猶輕摶黍枝頭未發聲不是銍人戴仲若¶
雙柑底用寄髙情¶
<pb:KR4f0005_WYG_242-26b>¶
　　延賞齋¶
玉帶橋頭度筍輿書齋溪上若憑虚㡬年不到到如昨¶
異是新題別起予¶
屋未飼蠶塍未耕候寒北地異期程機絲却是常年有¶
隔户時聞軋軋聲¶
程棨雙圖弆御園此教泐石列前軒(近日題次程棨耕/織圖詩既合装原)¶
(巻貯御園多稼軒中而以摹成石刻列置扵齋/之前軒是地本名耕織圖得此尤為名實相副)寜因綴¶
景增佳話重織勤耕意並存¶
<pb:KR4f0005_WYG_242-27a>¶
　　題藏紙團扇¶
經背掲成真不真團形規作望蟾輪青蓮一朶常在手¶
金粟如来即後身便有香風吹左右似聞了義示縁因¶
寜惟披拂延凉籟風俗還殷扇(平/聲)樸淳¶
　　詠唐素瓶¶
楞伽瓶似楞伽繪(唐盧楞伽畫阿羅漢/前置一净水瓶似此)浄水吉祥翻法¶
華獨憶文皇賜大亮(唐書李大亮不進名鷹/太宗賜胡瓶以旌其直)千年擬出¶
懿公家¶
<pb:KR4f0005_WYG_242-27b>¶
　　題李唐山水¶
水聲落虚白山色聳空翠山水㝡佳處盤中多髙士(叶/)¶
艤扁舟者一坐眀亭者二其情胥望泉殊途非異致傳¶
神固在斯詎在工位置懶瓚真知音謂之得三昧(見圖/中倪)¶
(瓚識/語)¶
　　題漢玉素璧¶
昌城之蕊夜光含何人琢璧肉好兼代應(平/聲)尊盧循蜚¶
占擬以周制其奚堪形不糓蒲執子男千年入土鼂采¶
<pb:KR4f0005_WYG_242-28a>¶
潛縟紋隠作雲霞纎對之穆然情性恬作者用者漫絮¶
談¶
　　山東廵撫富眀安奏報得雨¶
封章清曉到詳閱慰如何(富眀安奏所屬州縣衛正月/下旬兩次得有雨雪各二三)¶
(寸至五六寸不等今二月十三十五等日續/得雨澤入土各二三寸有餘農田倍増優渥)大地固知¶
潤春膏那厭多不寜利宿麥兼可藝新禾此亦雲頻作¶
憑軒幾盻睋¶
　　題董邦逹山水畫冊¶
<pb:KR4f0005_WYG_242-28b>¶
　　　春山濃翠¶
江南山色四時翠翠色當春喜更濃何事白雲偏靳固¶
林腰嶺腹鎖重重¶
　　　松石間意¶
詭石蒼松本古契相扵天宇絶凡埃不教(平/聲)杖履来幽¶
士付與千秋公品裁¶
　　　山樓欲雨¶
千嶂溟濛雨欲披溪雲猶自吐凄其層樓莫謂無吟客¶
<pb:KR4f0005_WYG_242-29a>¶
早是丹陽得句時¶
　　　雲外層峯¶
雲外層峯峯外雲雲容峯熊卒難分何當便作一犁雨¶
遍與東郊利早耘¶
　　　溪橋晚泊¶
扁舟一箇泊溪脣春水初生漾細淪似是欲行李太白¶
扵斯少住待汪倫¶
　　　亭臯葉落¶
<pb:KR4f0005_WYG_242-29b>¶
䔩䔩蕭蕭忽打頭且欣望裏豁吟眸眀年㑹有新枝葉¶
何必無端宋玉愁¶
　　　月上潮平¶
秋江月上晚潮平無恙風帆掛影眀寄語襄陽孟處士¶
無舟莫漫寓閒情¶
　　　古木寒山¶
一室空山圍古木冷侵肌骨意猶熈偶然命筆具深指¶
不忘(去/聲)當年負擔時¶
<pb:KR4f0005_WYG_242-30a>¶
　　命大學士傅恒往雲南經略軍務詩以言志¶
征緬非人事竟乖(緬匪不靖厯經滇省督臣因循貽誤/至劉藻楊應琚而乖張欺罔其患滋)¶
(甚及将軍公眀瑞統兵罙入軍威大振/又以額爾登額失律不援遂未竣事)重(平/聲)資經畧重¶
(去/聲)臣差待之一嵗無消息懾以三軍或畏懐(上年秋以/軍營整頓)¶
(兵力蹔停進𠞰緬酋雖有蒲葉書因擺夷送至並未専/遣緬人詣軍營誠心乞降今嵗因集兵大舉以示震疊)¶
中止誠難存國體(逆匪敢抗顔行大兵既難中輟若以/繕邉駐師為小醜久勞防戍不但非)¶
(國體且兵老而費同此/兵出扵不得已之實也)邉防欲靖豈兵佳佇期指日大¶
勲就後舞前歌振旅皆¶
<pb:KR4f0005_WYG_242-30b>¶
　　讀韓愈平定淮西碑¶
淮蔡中原彈丸地元和平定詡鴻功磨碑縦易墨卿作¶
仍是斯文傳不窮¶
　　再題李唐滕王閣圖¶
嶻嶭凌空聳碧峋滕王之閣大江濵髙朋滿座盍千里¶
勝友如雲宴十旬(二語櫽括/滕王閣序)得句不須曺吏報引觴寜¶
藉酒官廵繋船橋上筞驄者擬是促來作序人¶
　　賜經略大學士傅恒及征緬衆官兵酒食即席得¶
<pb:KR4f0005_WYG_242-31a>¶
　　　句¶
緬酋弗靖擾滇邦螳臂居然試莛撞健騎重驅厄魯部¶
驍材兼選黒龍江(征緬之事既不可中止緑旗兵又懦/弱不堪用惟索倫兵習勞善戰其驍)¶
(銳實可以一當百向曽用以平定伊犁及回部兹特選/派黒龍江索倫兵三千同吉林水師盛京新滿洲兵各)¶
(一千並㨂厄魯特三百餘鄂倫春三百次第赴滇預備/進𠞰時索倫頭隊兵適至因命一體賜食加賚以勵其)¶
(勇即令随大學/士傅恒啟行)弼予中國原無二平彼今時豈有雙就¶
事熟籌應一往(此舉出扵不得已其詳已註前詩至大/學士傅恒固難遽離左右但軍行逺隔)¶
(萬里以外朕豈能事事遥為籌度且機宜所在更有不/能悉待指示遵行者若經理不得其人既恐因循曠日)¶
<pb:KR4f0005_WYG_242-31b>¶
(倘事未蕆而撤兵尤非長筞惟傅恒才識逺出阿里衮/阿桂諸人之上彼至軍營必能随事制勝迅奏膚功籌)¶
(之再三因命以/經畧督兵前往)於浮得挈勝千扛必能合衆成城奏莫¶
拒牽羊袒肉降(緬酋恃其險逺敢作不靖乃待以一年/竟不知悔罪乞降不可不掃穴殱渠以)¶
(存國體此時合力進𠞰逆酋或遣人投誠安知非飾詐/緩師狡計斷不宜允若大兵既近阿瓦彼或懼而望風)¶
(納欵又不妨察其誠偽酌量受降朕之本/意原在息事寜人而不在逞威盡𠞰也)湛露和風士¶
鳬藻佇看飲至酌金缸¶
　　漾舟¶
樹葉不見長(上/聲)今日緑扵昨桃花不見開既開亦有落¶
<pb:KR4f0005_WYG_242-32a>¶
漾舟四頋春春光已繡錯三朝宴坐齋偶出景殊若景¶
光迅如斯逰情何所託¶
　　蘇漢臣戲嬰圖¶
庭院景含清峥嶸聚戯嬰心花知自喜面具索人驚梨¶
棗還相讓塤篪互不争畫家深魯語寫出少懐情¶
　　含韻齋詠玉蘭作¶
彈苞舒萼遍枝頭昨日猶踈今日稠景色荅春争一刻¶
軒齋含韻自千秋¶
<pb:KR4f0005_WYG_242-32b>¶
六株玉樹發前墀王謝家多風雅兒批判韶光應是爾¶
云何木筆属辛夷¶
玉蘭色白辛夷紫白朶原從紫接成不問花師不知故¶
由来記載鮮精評¶
　按玉蘭取辛夷木本接植之即成花師皆云玉蘭雖¶
　有白花而小且叢條不成樹欲花朶大而成樹必須¶
　取辛夷接植而辛夷不以玉蘭接之則仍紫花是辛¶
　夷玉蘭本相近然羣芳譜及詩人率別辛夷玉蘭若¶
<pb:KR4f0005_WYG_242-33a>¶
　涇渭而以木筆属之辛夷今觀二花尖銳形態畢同¶
　獨紫白異色耳若以擬筆不與白而與紫吾以為不¶
　然¶
　¶
　¶
　¶
　¶
　¶
<pb:KR4f0005_WYG_242-33b>¶
　¶
　¶
　¶
　¶
　¶
　¶
　¶
御製詩三集巻七十九¶
