# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:18.330323
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷八十八
<pb:KR4f0005_WYG_366-1a>¶
欽定四庫全書¶
御製詩四集巻八十八¶
　古今體一百七首(壬寅四/)¶
　　西直門外作¶
將祀¶
農壇耕耤田輕輿詰旦駕言旋昨隂未雨誠惜矣土潤¶
弗乾畧釋然栁過薫黄垂裊裊麥方芃緑吐芊芊今年¶
額手同民慶時正長哉敬籲¶
<pb:KR4f0005_WYG_366-1b>¶
天¶
　　題金廷標梅村小巻¶
屈曲梅村有路通行人鼻觀滿香風欲知作者神来候¶
展看惜他巻易窮¶
　　詠木刻畫屏¶
琳峯三秀茁芝英擷取丹臺煉粒精甲子堯年何足道¶
列仙傳裏懶傳名¶
　　　右琳峯擷秀¶
<pb:KR4f0005_WYG_366-2a>¶
刻雕崑圃鬱嵯峨刀筆增華巧思多却懼世間為吏者¶
深文猶恐巧於他¶
　　　右崑圃探竒¶
　　暮春恭祭¶
　先農壇禮成述事¶
亥者辰之末(祀見先農宜用亥/日  齊書禮志)己於土則柔(是日/己亥)吉耕¶
斯重(去/聲)舉(自甲午嵗耕耤後閱今七年復/舉是典循例先詣  壇行禮)䖍¶
祭此先脩稼穡功敷¶
<pb:KR4f0005_WYG_366-2b>¶
帝倉箱稔籲秋禮成應肅退不盡意為留¶
　　耕耤禾詞¶
不耤七年自覺慵粢田舉趾致䖍恭古稀天子勤民務¶
健步猶能共老農¶
祖識應知地徳洪青壇禮樂秩昭融㑹心合撰禹無間¶
黻冕還同溝洫崇¶
甸人千畆早脩治不動微塵土脉滋嗟我農夫襄事者¶
汝耕異此實慚之¶
<pb:KR4f0005_WYG_366-3a>¶
綵棚綺綴早命罷(耤田向設綵棚於戊寅年/命所司徹去已二十餘年)黛耜青箱¶
依舊陳筋力及兹能蕆事載陽置耒此躬親¶
雨笠烟蓑稼具呈三農(上中下/農夫)耆老例隨行(向例耕耤/時順天府)¶
(農夫三十名耆老三十四名牽牛扶犁執/事隨行因命詢耆老年嵗俱尚未七十也)問年都未七¶
旬外慚愧吾年若輩兄臘前春後雪膏渥弗雨可猶雨¶
望吾三(王/)九(卿/)從耕掄少者侍觀喜倍老臣儒(今年從/耕三王)¶
(九卿泒出睿親王等三人侍郎阿肅等九人均年力少/壮其觀耕侍儀之大學士英亷嵇璜尚書水貴蔡新曹)¶
(秀先徳福羅源漢等皆年過七旬以上余以嵗逾古稀年/致勤民務自喜筋力可以蕆事而班聨觀禮者復多耆)¶
<pb:KR4f0005_WYG_366-3b>¶
(大臣實史冊/所罕覩也)¶
　　三月三日啓蹕徃盤山之作¶
上已昨過已春三今正三底須修禊節適可啓逰驂拈¶
筆言将發㨿鞍已尚諳(是日出東樓門/便䇿馬而行)田盤花事好寄¶
語莫教酣¶
　　順義縣行宫晩坐¶
清河橋過換乗車□里狐奴路匪賒欣㸔緑雲麥抽穎¶
未飛白雪栁蛻芽(栁薰黄即生芽芽成殻/蛻落後方飛絮而葉齊)行宫莅止餘¶
<pb:KR4f0005_WYG_366-4a>¶
幾暇疆吏宣傳問政差却憶韓非有良喻不能委法治¶
三家(韓非釋勢委法堯舜户說而人辨之/不能治三家是處俗名三家店故云)¶
　　陕西廵撫畢沅奏報得雨詩以誌慰¶
仲春此㣲雪(二月十一日雪/二寸曾有詩)是日雨西秦(畢沅奏西安/省城於二月)¶
(十一日甘雨竟夜入土三寸/附近南山一帶尤為優渥)較已分寸勝尤欣近逺勻¶
畿南獨未報山右亦稀陳(仲春近京㣲雪陜西既經得/雨而山西及直𨽻皆未報得)¶
(雨雪為/之繾念)以此頻縈念仍希渥澤均¶
　　至静寄山荘駐蹕即事¶
<pb:KR4f0005_WYG_366-4b>¶
大嶺纔過罨眼青田盤遲(去/聲)我早呈形泉聲石態兹重¶
領物喜民親向所經静寄倐成六年閲山莊耐可七朝¶
停(自三月初五日至十一/日計駐蹕盤山七日)千峯傍午雲容宻設雨應知¶
地果靈¶
来為縁必去為因儻去儻来底是真恰甫三朝過上已¶
那堪十載憶庚寅(庚寅春恭奉俯憑聖母安輿駐蹕盤/山有夀萱堂    佳景萬嵗承)¶
(歡愛敬申之句夀萱堂者山荘内奉之感/聖母燕寝處也追憶前題益増今昔)日長山静皆¶
依舊李白桃紅又各新到處前題吟四壁不期忽作古¶
<pb:KR4f0005_WYG_366-5a>¶
稀人¶
　　題延春堂¶
别来乆隔嵗(乙未曽至山荘/今閲六年矣)偶至復延春似此過駒隙¶
誰能駐鳥輪山川真寄静風物漸懐新所愧書堂者依¶
然舊主人¶
　　韻松軒¶
有松斯有韻来軒必韻松忽忽□餘嵗(乾隆甲子始命/建山荘於盤山)¶
(之陽名之曰静寄/距今三十八年矣)所韻毎不同或喜發於懐或戚闗乎¶
<pb:KR4f0005_WYG_366-5b>¶
衷或長(上/聲)聆其蒼或狀聴其雄遇雖有萬殊總在謖濤¶
中乃悟非松為韻者境異逄落落本無知却契天為宗¶
　　暢逺齋有㑹¶
據髙斯見逺見逺暢則然而吾有所思寧惟佳景延泰¶
山豈不巍一指蔽當前逺固不易見而時或見焉設忽¶
一指近其弊不可言察察明匪真汶汶暗宜捐圖逺莫¶
忘近慎近逺乃聯前步視後步譬之舉足間所遇得其¶
暢湛然以為賢¶
<pb:KR4f0005_WYG_366-6a>¶
　　引勝軒再疊前韻¶
佳勝固無窮亦惟求其允杏芳全綻苞竹嫩方抽筍季¶
春如仲春山中節候準含蓄以為佳爛漫亦易盡本欲¶
静為寄其奈紛吾引¶
　　接要樓¶
萬景自紛投巖樓稱接要事理毎如斯宜惟中(去/聲)窽竅¶
鴻鈞私覆無日月容光照切已有進焉毋作聰明耀子¶
曰為君難一語中心劭¶
<pb:KR4f0005_WYG_366-6b>¶
　　静夜吟七疊舊作韻¶
松間月入深風與幻晴隂静夜吟七疊七絃似張琴彈¶
或不成調置乃如有音託此神明境忘彼来徃心¶
　　曉¶
古寺罷踈鐘山齋噪野鳥披衣倚閒楹昒昕漸已曉静¶
騐夜氣清梏戒晝物擾明澄千嶂開滄涼一輪皛忘機¶
引謐思即境契幽抱¶
　　逰天成寺¶
<pb:KR4f0005_WYG_366-7a>¶
平明步輦出荘門歴歴松岡復杏村吞吐山溪遵彼仄¶
迴環澗水溯其源因窮疊石靈明境遂造布金毘奈園¶
小坐寺樓聊縱目天成妙趣静堪論¶
　　萬松寺二首¶
向北入深還造迥棧溪一轉一神竒菴羅至此因成憩¶
昔日今時静騐之¶
萬松都作菩提樹青翠經冬總不凋梵誌未忘生滅相¶
却稱毎落湼槃朝¶
<pb:KR4f0005_WYG_366-7b>¶
　　西甘澗¶
適自萬松迴棧徑降迤邐登消四刻乆降祗片時耳因¶
思難易理似此者多矣野寺隠犖嶨覿靣清無比而弗¶
以山稱却以澗傳羙遐想千古間幾人曾甘此¶
　　東甘澗¶
西甘一嶺隔東甘到此仍參古佛龕歴閲吟詩鐫四壁¶
那論前後彼三三¶
山樓小憩坐匡牀一樹松隂滿院涼本分野僧飽粥飯¶
<pb:KR4f0005_WYG_366-8a>¶
祗知念佛與燒香¶
　　千尺雪¶
石墻門設盤之阿亂溪滙流橋下過逰迴入門有精舍¶
觀瀾憩此供清哦飛泉落澗雪其色脫兔莫禦難為波¶
比擬寒山號千尺(此間千尺雪仿吴/中寒山景為之)無須縮地真同科¶
因思名象總假藉泉乎雪乎曽知麽苟以太古計長短¶
萬倍千尺過猶多¶
　　朶山亭¶
<pb:KR4f0005_WYG_366-8b>¶
自逺視之山似朶及近山則朶藏亭因悟放彌與巻宻¶
徃徃隨步遷其形山乎亭乎两不知永峙萬古芙蓉青¶
　　登半天樓作歌¶
少林(寺/名)俯望半天樓不啻眼下與足底山荘内則斯最¶
髙故有半天之比擬山脈本從西北来逰歸入門近尺¶
咫事半功倍實在斯遂以肩輿陟嵔&KR1041;十步一憩行且¶
止豈以已逸勞忘彼絜矩寧渠逰豫間世間萬事該一¶
理¶
<pb:KR4f0005_WYG_366-9a>¶
　　效深室¶
别室巖樓側蜃窓具四臨都因據斯迥無不效其深詎¶
祗謀乎目猶欣澄以心心澄何所事興至便摛吟¶
　　泠然閣二首一韻¶
西升東降率從例(由西而升至半天樓/又自樓東降乃至閣)山半層樓可憩¶
停太古個中殊節候惠風到此祗泠泠¶
升降雖如殊日月試思磨靣蟻行停(人知日月東升西/降其實則附天右)¶
(旋行速日月左旋行遲昔人/蟻行磨&KR0405;之喻理無爽也)清風颯沓松間落那識虗¶
<pb:KR4f0005_WYG_366-9b>¶
傳列子泠¶
　　雲林石室¶
復降穿雲林窮深得石室竒峯鎖窅窱樸屋守静謐生¶
白緬徃言止止来祥吉有懐無可澄空非色豈匹似擕¶
田先生與入寥天一¶
　　雨花室口號¶
雨花名室偶然耳豈曰誠真有是哉摩詰曼殊已糟粕¶
雲光梁武笑重儓¶
<pb:KR4f0005_WYG_366-10a>¶
　　詠梅¶
盆梅惜廢棄向命植庭中成樹五尺長(上/聲)開花幾朶紅¶
地靈資善氣春暮受和風遲速何須較暗香無不同¶
　　婉孌草堂¶
境早以田薌堂仍藉董揚(堂中懸董其昌婉孌/草堂圖因以名之)祗因事¶
師古越得趣殊常泉出石惟冷松雖春亦蒼是真婉孌¶
者時世豈希装¶
　　對瀑¶
<pb:KR4f0005_WYG_366-10b>¶
婉孌草堂盤之阿両間樸斲清無過玻瓈窓對琳琅壁¶
上有飛瀑噴雲窩五音六律一以㮣軒庭虞陛原同科¶
両字垂紳向所泐閲嵗石上生煙蘿因思正笏魏公者¶
祗今其人何不多¶
　　題張宗蒼畫¶
婉孌依然坐草堂恰㸔屏畫展宗蒼董家相對真無忝¶
(董其昌婉孌草堂圖恰/張室中室亦以此得名)田氏於斯益有光山峙水流誠¶
不改今来昔徃竟何常知兹那未忘結習摛藻捜竒自¶
<pb:KR4f0005_WYG_366-11a>¶
惹忙¶
　　寫音書屋¶
兩間書屋十笏餘山小而鋭其巔據清泉宛轉别峯来¶
到此擘石為飛注細聆非絲亦非竹黙㑹中韶還中䕶¶
不得其平鳴固然却訝有何不平處¶
　　泉香亭¶
盤固富於泉艱致在成池疊石為崖畧居然可貯斯来¶
源既弗窮去流仍有釃不虧復不盈小亭日俯之聲實¶
<pb:KR4f0005_WYG_366-11b>¶
與耳謀色亦供目披其香在虗無静惟鼻觀宜¶
　　王榖祥梅雀巻¶
泉香亭合弆佳圖酉室雀梅恰當(去/聲)夫莫謂南枝闕北¶
地(向以盆梅植之於庭今竟/成樹作花矣别有詩紀事)試觀㺯影與呼雛曰真曰¶
幻渾難辨是異是同都可娱何必紇干羣怨冷即㸔龍¶
井傍西湖(泉香亭盖寫龍/井一曲為之)¶
　　養虚齋¶
齋在太虛中虛亦齋内有别乆偶至齋依然此虛守内¶
<pb:KR4f0005_WYG_366-12a>¶
外本一如夫何分暫乆是盖齋之長而亦虚所受自問¶
據牀者其養若斯否¶
　　題董邦逹山水小冊¶
　　　桞渚懸罾¶
鱗戢輕鯈春水新不為網罟不竿綸懸罾特置桞渚傍¶
(去/聲)也匪臨淵徒羡人¶
　　　煙嵐蕭寺¶
雁塔蜃樓時隠現鐘聲却落半空聞問誰題牓寺門者¶
<pb:KR4f0005_WYG_366-12b>¶
應是南朝蕭子雲¶
　　　荻浦維舟¶
伊人不見見維舟雖繫蘆叢亦自浮詎必招招詢姓氏¶
了知應是志和流¶
　　　水木明瑟¶
不郭而成水木園親人魚鳥化機存颯然明瑟意無盡¶
信是知言惟道元¶
　　　巖阿溪閣¶
<pb:KR4f0005_WYG_366-13a>¶
巖阿有閣俯清溪山色波光互筦倪所樂未須殊動静¶
此間㸔得智仁齊¶
　　　秋林野屋¶
薖軸何人此樂飢秋林蕭瑟欲稀時客来驀向茅檐呼¶
(去/聲)應出蓬頭王覇兒¶
　　　雲錦淙泉¶
萬葉紛飛落石泉錦江是否意疑然征袍設問歸何處¶
原在唐王晾甲邉¶
<pb:KR4f0005_WYG_366-13b>¶
　　　踈樹茒亭¶
扈来小册寫方方(董邦逹昔年扈蹕山荘寫此册以進/乆陳案頭兹駐蹕田盤幾餘臨憩偶)¶
(檢及之因各題句/仍合装留貯於此)研左於斯乆弆藏乗暇拈毫重題句¶
西清朅憶舊香光¶
　　題清嘯堂¶
天籟落空地籟應氣求於此理原彰至音盖莫愈乎此¶
何必區區學嘯章¶
　　得槩軒有警¶
<pb:KR4f0005_WYG_366-14a>¶
偶臨得槩軒因玩得槩㫖山色與泉聲其槩信得矣然¶
予有進焉詎寧言逰止徃古及来今人情共物理其境¶
不易窮其情實難揣率曰槩斯得是愚而已耳¶
　　逰古中盤慧因寺¶
中盤已自佳山僧謂無名跪求寺之額遂與慧因稱(寺/舊)¶
(無名乙未春巡憩此寺僧/乞額因書慧因字賜之)兹来偶重逰漆扁早懸楹我¶
猶以為恧僧殊覺其榮嗟嗟有是哉何由朗法燈慧詎¶
有其所因亦無厥能名與弗名間何殊彼化城¶
<pb:KR4f0005_WYG_366-14b>¶
　　再題慧因寺¶
慧非因幻慧因是慧真因掃却因和慧問誰幻與真仍¶
来得句日不記賜名春像設拈花坐傍無㣲笑人(寺中/像設)¶
(如/此)¶
　　坐槃阿精舍即事¶
古中盤今慧因寺其傍精舍名槃阿六年一瞬坐十笏¶
光隂石火真無何果然中盤勝以石攅簇硱磳窓前羅¶
蕭謖虬龍聲偃盖漻戾琴瑟響荅歌上松下水各享帚¶
<pb:KR4f0005_WYG_366-15a>¶
(上盤勝以松中盤勝以石下/盤勝以水見四正山居志)㑹於此實致中和天地位¶
焉萬物育在此在彼孰知麽¶
　　少林寺¶
屢降復頻登招提處處憑不過付一覽誰與問相應法¶
界本無異嵩陽底藉稱偶思面壁石摹像我猶曽(嵩山/少林)¶
(寺有逹摩靣壁/石向曽摩寫)¶
　　再題千尺雪¶
雪從天落千尺多瀑擬千尺雪已羙乃知大言與小言¶
<pb:KR4f0005_WYG_366-15b>¶
炎炎詹詹殊若是雖然斯僅千尺乎山中源逺數十里¶
以論牆内及軒前名曰如是而已矣容容㵝㵝實壯觀¶
坐石臨流契妙㫖妙㫖亦豈易契哉自哂拘墟尚如此¶
　　題唐寅品茶圖¶
伯虎品茶事欲仙朅来逸韻倣依前中人茗椀安排就¶
雙手髙擎俗已然¶
　　饍榆¶
榆&KR0245;榆餅備嘗新尚饍調和擬八珍慚愧災區濟飢物¶
<pb:KR4f0005_WYG_366-16a>¶
難言一飯不忘民¶
　　錢維城松下㸔泉¶
憶昔盤阿盤澗濵翰臣土畫命傳真松聲泉韻都依舊¶
豈意伊人作古人¶
　　題清音齋¶
庭前二友(謂古柏/二株)結交深嵗月千年以上尋那為(去/聲)春¶
来有改貎惟因風度送清音甌香研浄渾如昨翰染藻¶
摛恰值今一片閒雲任舒巻其間似獲豫逰心¶
<pb:KR4f0005_WYG_366-16b>¶
　　澹懐堂¶
樸屋搆盤凹種松嘉䕃交儻然暮春到倐已六年抛引¶
興雲巒巻拂塵風竹敲澹懐何所事析理欲無淆¶
　　擷翠樓¶
幾架巖樓棲崛崎喬柯低葉座中披漫嫌翠色未張王¶
(二字皆/去聲)好是千林醖醸時¶
　　題畫¶
寫真世寧擅(郎世寧西洋人寫/真無過其右者)繢我少年時入室皤然¶
<pb:KR4f0005_WYG_366-17a>¶
者不知此是誰¶
　　詠漢玉螭文璧¶
古改後人為(是璧似以舊/璧改為者)改仍古若斯如豺則已貶(史/記)¶
(周本紀如豺如/離離即螭也)無角故云雌究亦非今製何當作雨施¶
寳之縁庇䕃楚客有佳辭¶
　　石林精舍¶
已據林之深復棲山之曲怪石披嶮𡾟忽敞巖扉屋禽¶
訝客来生棧忘徑行熟於焉斯小憩澹懐仍暢目既静¶
<pb:KR4f0005_WYG_366-17b>¶
益佳哉耽静屬有欲宜付雲水僧恒此消清福¶
　　董其昌青山倚艇¶
何人倚艇望青山煙樹雲峯縹緲間婉孌雖然得佳伴¶
疑黂猶欲辨茅菅¶
　按山荘弆古畫不多惟香光婉孌草堂為巨擘此幅¶
　雖署元宰而筆力較弱並漫識之¶
　　題心鏡齋¶
池上書齋清絶塵平鋪監水弗漣淪名寧無謂耽他景¶
<pb:KR4f0005_WYG_366-18a>¶
實亦有因切已身上下古今治與亂縱横中外吏兮民¶
莫非心鏡所宜照毎以憑觀惕以頻¶
　　瀠文榭¶
静為渟澈動而潺韻匪宫商象以閒試看因風文自瀠¶
豈誠有意設其間¶
　　題崔彦輔溪山煙靄圖五疊前韻¶
一方素紙本来空幾筆溪山真者同頻疊偶如蘓玉局¶
要當吟以不工工¶
<pb:KR4f0005_WYG_366-18b>¶
　　留雲室¶
屋中貯竒石厥石本雲根石固不必移雲固常如存寫¶
楹乃其餘作霖斯為恩東郊正需澤吾豈託空言¶
　　池上居¶
幽居構池上池上趣如何秋月靜中印春風動處和豈¶
能恒此對惟是偶為過用遣一時興還成五字哦¶
　　琴峽亭¶
分寧曽欲洗筝琶(黄庭堅聴琴詩滿/堂洗盡筝琶耳)使聴斯音定不差¶
<pb:KR4f0005_WYG_366-19a>¶
萬古髙山與流水那知世上有期牙¶
　　題陳書倣王䝉夏日山居圖¶
詩册書来圖并陳(陳書乃錢陳羣之母陳/羣呈進詩册并進是圖)王家荷葉宛¶
同皴盤中此畫得其所却我無端憶故人¶
　　題仇英松風水閣圖¶
十洲筆向失纎穠此獨神傳澹泊宗山則似盤湖弗似¶
伊人共我聴濤松¶
　　東竺菴¶
<pb:KR4f0005_WYG_366-19b>¶
東竺最深幽巖徑跋幾曲寺弗事荘嚴三間架古屋調¶
御坐中間林泉對清淑是誠竺家風本来真靣目小憩¶
坐精舍盆花紅䔩䔩昔春與今日今昔蕉還鹿名言則¶
且置好山如畫讀¶
　　寫東竺菴慈柏倣沈周慈竹圖法¶
慈竹向曾圖(辛未嵗曾倣沈周慈竹圖繢幀獻其形聖/母此柏實似之向未曽見也因寫    並)¶
(題/句)慈柏圖兹始東竺所剏見不可無言紀山僧巧種植¶
於恒未覩此百柯共一根櫛櫛復薿薿張如龍尾舒覆¶
<pb:KR4f0005_WYG_366-20a>¶
似鳳翼纚陡思前所吟即今無用矣而僧頗炫竒自謂¶
勝常耳爭能郭槖駞減價柏樹子(僧問趙州如何是祖/師西来意對曰庭前)¶
(柏樹/子)¶
　　雲浄寺口號¶
横盤松嶺降還升恰有招提倚翠崚山寺副名誠善矣¶
豈知我正望雲興¶
　　千相寺¶
調御丈夫具三身圓滿報身及法(清浄/法身)化(百千萬/億化身)萬億¶
<pb:KR4f0005_WYG_366-20b>¶
無央數衆哉舉千概見兹假借而此寺實祗一相一即¶
千耳無須訝平明步輦出園門乗興来逰萬幾暇㠝岏¶
仄徑穿石林&KR1372;㙷鱗叢出松架精藍攬景固云佳却憐¶
僕從汗雨下雲罩塔影霄漢間不必更前適可罷¶
　　寄題雲罩寺¶
本欲髙峯試暢吟(近於玉泉山麗曯軒有晴朗盤山/遥在望言捋摛句最髙峯之句)中¶
盤一帶勝粗尋乗輿已惜勤人力罷馬終教愧我心佳¶
景况宜留不盡好山且慢效其深岧嶤阿那雲中寺敲¶
<pb:KR4f0005_WYG_366-21a>¶
句應須待重(去/聲)臨¶
　　即事¶
吾向逰盤山據鞍率跋馬兹来逰盤山乃多乗輿也心¶
固弗改昔身實非昔者孟子養浩然筋力恐難假設云¶
輿則逸已逸人勞惹斯豈忠恕道自誦成吟冩(盤山半/天樓檢)¶
(向所臨章草無逸及題/句即事成吟並書於冊)¶
　　題農樂軒¶
鱗塍開幾罫學稼意聊存種樹為藩落茨茅肖野村較¶
<pb:KR4f0005_WYG_366-21b>¶
晴還量雨叱犢與孳豚農樂誠常願思之未易言¶
　　清諧堂¶
有水帯其前有山屏厥後松風開作扉蘿月翳為牖田¶
盤處處與清諧却譲虚堂獨享帚最佳似此宜恒居而¶
我不過来以偶来偶仍即命輿返田盤先生笑人否¶
　　潄瓊軒¶
繞階鏗爾復漎然潄處寧期礪齒堅漫謂石聲兹擬玉¶
試思玉石未名前¶
<pb:KR4f0005_WYG_366-22a>¶
　　錢維城江山攬勝圖¶
扈蹕曽昔日留圖值此朝春江鋪淡沱雲岫聳岧嶤入¶
攬勝無盡成吟興亦超而其人故矣倪沈視同遥¶
　　題貯清書屋¶
屋因貯石云貯清其故向屢言之矣一畨来有一畨㑹¶
試問今来㑹何㫖大清天下億萬年我以一心貯如是¶
孰大孰小孰為要豈徒玩景耽乎此¶
　　受冝居口號¶
<pb:KR4f0005_WYG_366-22b>¶
樸築幽居林壑叢四時景概納無窮問予所受宜何是¶
應在良言逆耳中¶
　　題鄒一桂杏花¶
峻嶺崇山颺惠風無梅香潔有梅紅伊人南去仍成古¶
畫與庭花依舊同¶
　　鑑波亭¶
石泉率流下設法貯無多亦自堪稱鑑何妨此暎波雲¶
横任来徃峯䜿鎮嵯峨不繫意留戀憑觀可似麽¶
<pb:KR4f0005_WYG_366-23a>¶
　　讀畫樓¶
四時烟景入窓紗太古丹青氣韻賒雖此築樓非著錄¶
偶然題額似周家¶
　國朝周亮工喜蓄畫嘗裒畫家姓名為讀畫錄又築¶
　讀畫樓所積畫冊至二十巨圅其子在浚所著煙雲¶
　過眼錄備載之兹閲四庫全書鈔夲始知其詳是樓¶
　築於田盤乆已命名以山中雲嵐變幻如披畫幀遂¶
　以讀畫擬之乃與亮工不約而同亦一竒也¶
<pb:KR4f0005_WYG_366-23b>¶
　　直𨽻總督鄭大進奏報省南得雨詩以誌事¶
冬底春初雪既渥邇来晴乆熱風兼雖㸔麥茁青而緑¶
亟望雨滋膏以漸却報畿南月過朔同欣數寸澤䝉霑¶
(鄭大進奏報據廣平大名順徳府屬各州縣僉報三月/初五六日得雨自三四寸至五六寸不等土膏滋潤二)¶
(麥暢茂大田亦可及時佈種等語省/南得雨畿北未獲普霑尚切縈念耳)田盤逰罷饒何事¶
愁在瞻雲眉兩尖¶
　　&KR2169;髻山行宫作¶
七日田盤駐耽逰虞政稽清晨駕言返大嶺度而西稍¶
<pb:KR4f0005_WYG_366-24a>¶
北非紆逺(自盤山踰大嶺稍北即&KR2169;髻山上有碧霞宫/因於十二日駐山下行館詣晨上山瞻禮)¶
行宫耐止棲碧霞霄漢表明曉試登隮¶
　　寫霧軒再疊舊韻¶
十嵗(未至&KR2169;髻山者十/六年舉成數耳)名山别兩鬟重来聊趂便途間¶
乗輿詰旦纔天白到寺朝霞暎日殷鬱鬱蕭臺朝絳節¶
森森靈宇静蒼環巖軒俯覽麥田緑越籲甘膏霈冀寰¶
　　至湯泉行宫停蹕作¶
乙未春在兹徃盤向東去壬寅春在兹自盤西歸住胥¶
<pb:KR4f0005_WYG_366-24b>¶
已隔六年光隂何其速(叶/)予亦過古稀孜孜日猶故(余/自)¶
(庚子年七旬刻行用寳二一曰/古稀天子之寳一日猶日孜孜)聞說坐温泉益齡蠲疾¶
愈(叶/)因之信宿停匪為(去/聲)逰觀趣諸景舊題遍憂樂率¶
多遇兹惟黙領之藻祛神以悟¶
　　迴蹕至御園即事成什¶
清晨啟蹕宻雲隂幾㸃如絲細雨斟瞪乏未成霡霂勢¶
耳傾那聴雭&KR2622;音名山逰肯心耽戀御苑歸虞政擱沉¶
麥頴青葱較前長越教殷為望甘霖¶
<pb:KR4f0005_WYG_366-25a>¶
　　㣲雨(三月二/十日)¶
㣲雨零清晨並未成分寸數畨皆此同(是月十二日十/七日兩次細雨)¶
(俱未成/分寸)弗慰益增悶涿州三寸餘適報鄭大進(鄭大進/奏報十)¶
(八日涿州新城一帶自午/至申得雨三四寸不等)臬司(郎若/伊)於保定亦報三寸¶
潤(郎若伊奏保定省城/於十八日得兩三寸)先是問國泰兹亦逓佳信渥膏¶
較尤增五寸霑各郡(曽降㫖詢問國泰近日曽否得雨/今亦奏到濟南及各府州縣今於)¶
(二月廿七八三十及三月初寸五等/六等日得雨二三寸至四五  不)西安及河南則稱澤猶¶
靳(西安廵撫畢沅河南巡撫富勒渾均/奏雨澤未獲優渥現在率屬䖍禱)北省率如斯時¶
<pb:KR4f0005_WYG_366-25b>¶
若惟三晉(兹山西巡撫農起奏太原等九府十州屬並/歸化城等各㕔陸續稟報於三月初五六等)¶
(日得雨三四寸至六七寸/不等於農田大有禆益)大抵多望雨厪逺更愁近所¶
幸宿雪優旬日待可憗雲作風毎妬那保霈無吝朝暮¶
切憂盻旬日期誠迅¶
　　題沈周慈竹圖¶
盤山慈柏倣沈法(昨於盤山寫東竺菴慈/柏傲沈周慈竹圖筆意)兹展沈圖知¶
倣王(沈周慈竹圖自/識倣黄鶴山樵)愈逺愈非且休論幻稱竹柏底真¶
常¶
<pb:KR4f0005_WYG_366-26a>¶
　　翠交軒石生柏子疊辛巳舊作韻¶
寒燠四時運隂陽二氣交竅心育根柢塊靣長枝梢茂¶
已柏花吐粗将石孔包蕃鮮震標象磊砢艮陳爻靄靄¶
祥雲䕶瀼瀼瑞露捎玉蟾應駐窟凡鳥敢移巢茵俯青¶
苔紐竿依緑筍勹載觀求應處堪以暢吟敲¶
　　再題蘭亭八柱册疊舊作韻¶
鈎摹傳八柱盖欲永其齡即此千秋寳因他一序馨香¶
光開别體筆諫著芳型(向因董其昌戲鴻堂刻有桞公/權書蘭亭詩字句多闕因命于)¶
<pb:KR4f0005_WYG_366-26b>¶
(敏中補成全字本初閲戯馮堂帖時意謂桞蹟乆無存/矣嗣於石渠寳笈中得栁書蘭亭詩墨蹟復得董其昌)¶
(原本及余所臨董巻鈎摹勒石然究非永和九年原序/則復檢内府所藏虞世南禇遂良馮承素摹本因並為)¶
(鈎刻合成八册名/曰蘭亭八柱云)等上唐家帖都排水際亭山承天峙¶
峻卦畫易流形摹本原存匣補書憶在庭(命于敏中補/書栁公權蘭)¶
(亭詩帖版缺畫者有鐫刻戯鴻惜漫漶補填/卧虎付絲綸之句而今敏中又為古人矣)真乎猶慮¶
偽菀矣那辭零吟罷翻成笑諸人詎此聴(謂帖中/諸人)¶
　　詠官窰葵花小盂¶
宣和陶器用功巧脩内督之奄豎倫設曰葵花喻忠赤¶
<pb:KR4f0005_WYG_366-27a>¶
師成輩豈果其人¶
　　題金廷標聞喜圖¶
古語徒稱曰聞喜心懸猶在大河濆(昨據阿桂等奏青/龍岡改築新壩工)¶
(程将次完竢諭令慎重為/之垂成之際倍切懸念耳)山人無慮聞何喜白眼㸔他¶
乾鵲羣¶
　　詠趙孟頫宋端石玉堂硯¶
古製直方坤二符宋端出自老坑都王孫書畫原超衆¶
用此時曾憶宋無¶
<pb:KR4f0005_WYG_366-27b>¶
　　詣¶
　黒龍潭祈雨作¶
冬雪優霑春雨缺麥苗青蔚越堪憐忍教餅餌成孤負¶
特籲¶
甘膏致敬䖍已作后元在己罪民為邦本食民¶
天古稀強步重階迥却又光隂三閲年(戊戌詣詩黒龍/潭祈雨  有拾)¶
(級石階數十層竭誠步陟我猶能之句今閲古稀/二年詣  壇展禮登陟如前惟籲  甘膏速降耳)¶
　　曉起(二月廿/九日)¶
<pb:KR4f0005_WYG_366-28a>¶
問徹更宵雀噪檐湊雲離畢總虛占昨朝孤望今如故¶
五日為期六不詹引以成長憂未艾春将入夏燥加添¶
無聊祗欲囚耕父(見西/京賦)去厲甘膏早渥霑¶
　¶
　¶
　¶
　¶
　¶
<pb:KR4f0005_WYG_366-28b>¶
　¶
　¶
　¶
　¶
　¶
　¶
　¶
御製詩四集巻八十八¶
