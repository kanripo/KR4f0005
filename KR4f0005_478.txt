# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:22.596577
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷八十六
<pb:KR4f0005_WYG_478-1a>¶
欽定四庫全書¶
御製詩五集巻八十六¶
　古今體一百六首(甲寅二/)¶
　　立春日得句¶
新春四始洽新年(正月初/四日)¶
蒼縡欽承景福駢禄位名夀德慚薄元亨利貞時致先¶
昨豐今籲綏屢繼(去嵗幸獲普豐秋間播種麥田雨水/亦優惟年前之雪雖有三寸未為霑)¶
(渥刻下益/盼繼澤耳)外廓内殷保泰全風日晴和諸事順祇因望¶
<pb:KR4f0005_WYG_478-1b>¶
雪意殷然¶
　　甲寅春帖子¶
青鳥重司啟蒼龍恰值辰(是日/壬辰)¶
昊天維於穆一氣萬方春¶
四始輪當四(正月初四/日立春)初年正是初熈和幸逢世䖍惕¶
並殷予¶
年年内翰冩春詞漫頌恒教多進規那得萬幾無一失¶
慎終以久更䖍寅¶
<pb:KR4f0005_WYG_478-2a>¶
　　直𨽻總督梁肯堂報雪詩以誌事¶
望雪入春忽過冬報來保定六霙逢(據直隷總督梁肯/堂奏直隷保定一)¶
(帶自上年十一月二十九日得雪後農民望澤正殷兹/於正月初一日戌時至初二日寅時得雪四寸甚與麥)¶
(苗有益且值嵗首喜得祥/霙民情尤為歡頌等語)早知盼澤同中外(去嵗冬至/月廿九日)¶
(京師得稷雪三寸各處培擁樹根尚覺厚實/而保陽一帶其日之雪較小彼時正深厪念)豈料霑¶
恩殊瘠濃兹值晴和稱應節(自元旦至今毎逢嘉慶行/禮之日皆喜晴和今日立)¶
(春韶光應節更稱順意適保定又報/春前得霑優澤益足為農田稱慶)彼叨鬖灑慶宜農¶
宜農應節權輕重欣彼(幸霑/恩雪)慙兹(仍殷/望澤)愁更重¶
<pb:KR4f0005_WYG_478-2b>¶
　　題樂夀堂¶
廿載堂成久居安亦近斯能乎待¶
天錫企爾慎躬為屈指兩寒暑高年延魄曦歇肩兹尚¶
未敢弛敬勤思¶
　　符望閣¶
符望閣成將廿年每來顒籲信其然循名已近得乎實¶
適百仍欽半九全¶
　　倦勤齋¶
<pb:KR4f0005_WYG_478-3a>¶
朝乾夕惕人倦勤奚其可莅政滿六十而復耄齡果娱¶
老以養性或弗為懈堕能否踐斯望静俟¶
天恩荷¶
　　閲是樓口號¶
豫築莬裘立待觀成之次第廿年安即真居此餘二載¶
閲亦從頭如是看¶
　　養和精舍作¶
和固應春養四時無不宜藹然近斯矣顒若跂予之詎¶
<pb:KR4f0005_WYG_478-3b>¶
謂栁梅卉那煩琴瑟絲空空心合室黙契發生資¶
　　新正¶
雍和宫瞻禮¶
新正瞻¶
舊邸老大溯初生内聖學未至外王治那成萬幾惟益¶
慎一念敢忘誠稽首籲¶
天貺優霑霈六霙¶
　　題雲岫軒¶
<pb:KR4f0005_WYG_478-4a>¶
禮蕆旋¶
龍宫暇餘豫靈岫率縁路之便試覽春之秀韶光始醖¶
釀佳景含蒨茂假山雖人為厯古如天就佇待同雲敷¶
玉花盈尺祐¶
　　畝鑑室有㑹¶
假山引流泉畝平亦稱池有池即有水曰鑑何不宜可¶
以正衣冠可以照鬚眉勿謂池面小試聽申後辭方寸¶
小於斯九㝢鑑在兹¶
<pb:KR4f0005_WYG_478-4b>¶
　　枕巒亭¶
假山亦自百年多幾樹楓楸矗古柯著箇孤亭石巒表¶
李成畫意看如何(石渠寶笈有李/成古木寒林)¶
　　盤嵐精舍¶
嵐(本山/氣也)與巒(乃山/岡也)互用盤嵐意在山委曲幽谷中精舍¶
搆其間升降步石級屋中厯㠝岏莫謂山意多烝靄(朝/嵐)¶
(夕靄向曽/明辨之)時往還¶
　　題鏡清齋¶
<pb:KR4f0005_WYG_478-5a>¶
書齋臨碧沼久額鏡清名氷水胥堪喻妍媸自任呈無¶
心境誠可有意鑑當平每憶輇材器憬然懼以生¶
　　鏡清齋四詠¶
　　昔年於此齋中曽為月露風雲四詠自後復為氷¶
　　水月風四詠者再苐思一般清意四時各具而鋪¶
　　陳藻麗為文人誇多鬥靡之習今不復為之因更¶
　　為春夏秋冬四詠撫時乘令以寓奉若之義云¶
春時為水或為氷節候寒暄各有徵(氣候寒暄以立春/遲早為判每嵗来)¶
<pb:KR4f0005_WYG_478-5b>¶
(此或為氷或為水/而其為照則一也)試想池中魚陟負其間誰與教之能¶
　　　右春鏡¶
是溪豈是濓溪也夏季居安君子宜却值山莊常避暑¶
每教鏡影付然疑¶
　　　右夏鏡¶
岸圍緑栁砌黄花澄映高低秋趣嘉未免致疑三徑側¶
一池嫌闕碧波涯¶
　　　右秋鏡¶
<pb:KR4f0005_WYG_478-6a>¶
冬來芳事都凋謝一鏡平披果是清月露風雲胥不藉¶
笑他李諤若為評(隋李諤論文體書云連篇累牘不出/月露之形積案盈箱惟是風雲之狀)¶
(其意欲革兢騁浮華之習乃其/書仍為駢體不免猶踵餘風爾)¶
　　　右冬鏡¶
　　新正幸圓明園¶
排日正當調六幕青旂翠輦御園臨每逢卜吉晴和值¶
(元正朝㑹及紫光閣錫宴外藩坤寧宫祀和諸神吉祥/雍和宫瞻禮並今日幸御園連朝風日晴    事)¶
(俱荷鴻佑/上蒼)統切叨¶
<pb:KR4f0005_WYG_478-6b>¶
蒼庇佑諶愧以為榮同衆慶祥仍望澤獨予深節前後¶
或玉花賜冀認梅英發始林¶
　　題富春樓¶
富春額署五旬年(是樓在鏤月開雲之前乾隆甲/子始題此額至今已五十年矣)每欲¶
題詞輙忸然物阜民安方謂可衣豐食足倍懷牽慚今¶
盈六故吾耳撫此初韶仍爾焉詩匣懋勤排嵗奉(近年/九月)¶
(杪自御園進宫後因三冬多暇命懋勤殿翰林等將次/年新春所遊詠之處自大内及寧夀宫西苑並圓明園)¶
(萬夀山玉泉山各等處酌檢若干題每日乘暇豫作數/首至開韶慶節宴賞頻蕃頗不得暇即偶有所作可以)¶
<pb:KR4f0005_WYG_478-7a>¶
(從容涉筆亦凡事豫則立之意也計甲寅乙卯兩年尚/須依例作之逮丙辰歸政後吟興偶至即可隨意所便)¶
(不必仍沿/此例矣)踟蹰未免懶攄箋¶
　　養和堂¶
書室樸而雅逕佳委曲通古梅峙一缶南枝意已融是¶
誠養和乎吾意與之同萬民登春臺寧無一困窮¶
　　含碧堂¶
岸裔溪堂在溪氷猶凍中流澌仍待碧薄凌(去/聲)漸呈融¶
晰理始於象看標可識衷額簷曰含者其義藴無窮¶
<pb:KR4f0005_WYG_478-7b>¶
　　静通齋有㑹¶
静通豈謂廊相接理具濓溪太極圖中正及仁義以定¶
立人極合主斯夫¶
　　涵逺齋¶
溪齋臨平湖向已名涵逺其意托於水漪瀾未呈眼然¶
而每來兹所㑹非一撰撫邦之寧否綏農之水旱勅幾¶
之敬肆出治之長短含以方寸間夙夜惕款款敢云斯¶
小康惟恐致大舛那能似清波澹然無多辨¶
<pb:KR4f0005_WYG_478-8a>¶
　　兩江總督書麟浙江巡撫吉慶河東河道總督李¶
　　　奉翰陜甘總督勒保各報雨雪詩以誌事¶
北方寒為雪南方暖為雨雨雪本一耳寒暖異其序書¶
麟報三省雨雪胥得所(江蘇安徽江西三省上年入冬/後瑞雪叠霑兹又據書麟奏江)¶
(寧省城於十二月十八日雨中帶雪勢甚綿密至二十/三四後得透雨并據江蘇省之松江淮安太倉通州安)¶
(徽省之安慶徽州寧國池州太平廬州鳳陽潁州廣徳/六安泗州滁州等府州屬均報於去冬十二月初九十)¶
(一二等日得雪積厚一二寸至七寸不等其安徽省城/亦於十二月十八日自夜竟晝密雨入土約五六寸又)¶
(江西省之南昌瑞州袁州廣信撫州建昌饒州南康九/江等府屬亦於去冬十一月下旬先後得雪一二三寸)¶
<pb:KR4f0005_WYG_478-8b>¶
(不等南昌九江二府屬續於十二月初十十一等日得/雪二寸至五寸不等其距江寧較逺之各屬尚未報齊)¶
(等/語)吉慶奏浙江優渥被九府(吉慶前奏浙江省城於去/冬十二月十一二日得雪)¶
(三寸兹又奏稱十五日戌刻至十六日寅刻復得雨二/寸餘並據杭州嘉興湖州寧波紹興金華衢州嚴州處)¶
(州九府屬四十二州縣均報於十一二/日同時得雪二三寸至五六寸不等)奉翰稱山左四¶
寸膏入土(山東各府屬去嵗十一月普得雪澤兹又據/李奉翰奏沿河嘉祥濟寧一帶自上年十二)¶
(月二十九日寅時起至元旦午時雨澤連綿入土/四寸甚為優渥而雲氣廣逺甘膏自必普遍等語)逺界¶
之勒保稱通省霑普(甘省各屬於上年十一月中旬下/旬普霑雪澤兹又據勒保奏蘭州)¶
(鞏昌平凉慶陽甘州凉州六府屬暨秦州階州涇州肅/州四州暨所屬陸續禀報於十一月廿八九三十等日)¶
<pb:KR4f0005_WYG_478-9a>¶
(復得雪三四五寸不等該省山高土燥全藉冬雪滋培/自冬至以後通省雪澤頻霑實於今嵗春耕大有禆益)¶
即近梁肯堂保陽告霙覩(昨初四日梁肯堂奏保定一/帶於新正初一二日得雪四)¶
(寸已有/詩誌事)何乃於京畿望澤久延佇翹恩目益勞思過心¶
獨苦批慰以為慙(上年南北各省均已得雪現又據書/麟等奏續得雨雪情形逺近俱䝉)¶
(九昊貺批閲郵章固深欣慰何京畿自上年冬至月廿/  日得雪三寸後至今尚未續霑渥澤翹望焦心撫躬)¶
(自責不能不/引以為慙耳)壹鬱弗寧處¶
　　宜春殿題句¶
春來無處不宜春享帚偏稱朶殿循詎謂雕楹與畫棟¶
<pb:KR4f0005_WYG_478-9b>¶
每思慎已以臨民可能衣食胥豐足率曰法亷判假真¶
撫序知憂弗知喜東皇詔我體乾仁¶
　　延藻樓口號¶
層樓拾級恰初春栁眼梅心各盼新拈筆欲吟先自問¶
人延藻抑藻延人¶
　　題文源閣¶
文源喻以水其源一二二而一理原有本盈科是之取¶
居今稽古豈為煩書臻乙卯恰胥遍(每嵗春日來此俱/有題句皆以次書)¶
<pb:KR4f0005_WYG_478-10a>¶
(懸閣中計至明年乙/卯壁間題咏恰遍)吟待丙辰合罷言(丙辰歸政之後/即偶&KR0681;斯閣擬)¶
(亦不再/題句矣)言易行難成語在自知愧耳寸心存¶
　　翠微堂¶
翠微本以言山耳誰謂陸堂亦有之突兀庭枝未吐葉¶
循名正合是斯時¶
　　齋戒還宫西直門外作¶
撰良臨苑遡常規每值晴和衆實怡却以無雲四朝度¶
幾曽有喜近臣知致齋仍復彤宫返祈¶
<pb:KR4f0005_WYG_478-10b>¶
澤益顒青殿寅厯覽連塍冬麥茁思其膏渴過因誰(去/秋)¶
(因雨足所種麥田土膏滋潤上年冬至月又得雪三寸/是以蹕途經覽麥苗新茁頗覺勃發刻下更得續霑渥)¶
(澤夏稔可期目擊渴雪情/形省躬思過莫能自釋耳)¶
　　詠定&KR0034;盌¶
粉定傳宋製爾時猶厭芒(宋陸游老學菴筆記云故都/時定器不入禁中惟用汝器)¶
(以定器有芒也盖其時新陶初出火氣未除是以不貴/今則已閲七八百年古澤幽光且以罕覯稱珍自不同)¶
(當日/矣)至今珍玉潤入夜擬珠光訾近譽其古尚圓豈必¶
方東坡琢紅句想未酌之詳¶
<pb:KR4f0005_WYG_478-11a>¶
　按今時所見定&KR0034;皆白色上者謂之粉定次者謂之¶
　土定未見有紅色者也乃蘇軾試院煎茶詩有定州¶
　花甆琢紅玉之句考宋邵伯温聞見前録載仁宗一¶
　日幸張貴妃閣見定州紅甆器帝問曰安得此物妃¶
　以王拱宸所獻為對帝怒以所持拄斧碎之妃愧謝¶
　久之乃已云云似當時實有此一種然何以今時白¶
　者不乏流傳而紅者即髺墾薜暴之脚貨亦絶不一¶
　見耶豈當時不過偶一陶製後遂禁止不作而軾因¶
<pb:KR4f0005_WYG_478-11b>¶
　逞詞詡重耶因成此什並識如右¶
祈穀前一日詣齋宫謁¶
壇禮拜作¶
黄道天街循路中都闉衢市厯綏豐(今日詣覽街天壇/齋宫厯    市景)¶
(物繁盛去嵗綏豐/之象於斯可見)人情物景誠殷富却想郊村可得同¶
昨冬收雪樹培根餘月逮今消鮮存(上年冬至月廿九/日得稷雪三寸當)¶
(時培擁樹根尚覺堅厚月餘以來俱已消融/盖以雪本未優而晴霽日久勢有必然也)晴久澤微¶
以至此迴思丁未愧心源(丁未有培祈穀前一日詣齋/宫作    根時玉高如阜之)¶
<pb:KR4f0005_WYG_478-12a>¶
(句迴憶能/無滋愧)¶
詣¶
壇瞻拜此躬行深沐¶
穹恩感切誠祇以耋年微減步過中權厥重和輕(往年/)¶
(祈穀前一日詣齋宫於過六皇乾殿拈香例由磚城南/門外降輿自壬辰以年    旬改由西門步入今年又)¶
(改由步履殿之西垣外降輿較西門更近四分之三盖/稍節    之勞正藉得以䖍誠對越况年臻耄耋尚能)¶
(躬親祼獻或幸仰&KR0829;所云天與祭祖鑒佑倘因畏勞遣/人恭代洵有如孔子    不    如不祭者權其輕重)¶
(減步之過/庶較㣲耳)¶
<pb:KR4f0005_WYG_478-12b>¶
祈穀禮成述事¶
子(前/嵗)寅(今/年)兩度次辛連例以致齋弗隔年(定例正月初/三以前逢辛)¶
(則壬子祈穀大祀用次辛盖以齋戒不當在隔嵗也前/嵗    元日值辛今嵗甲寅初三值辛是以皆用次辛)¶
日值紐芽符舊紀(是日/辛丑)辰當¶
祈穀著新編綏豐雖幸金穰昨(去嵗各省収成俱在八/九分以上而直𨽻更報)¶
(十分可/謂溥豐)禱澤兹希玉被田節近上元切¶
恩錫曰欽曰惕寸心䖍¶
　　耕雲堂¶
<pb:KR4f0005_WYG_478-13a>¶
山堂臨園牆牆外田近閲弄田園中多莫如此親切園¶
中屬官物牆外私墾别當官與治私盡力殊勤拙何事¶
不窮理亦弗苛察屑耕雲見始春因之生慰悦¶
　牆内公田不如牆外私田耕墾之善此亦人情非可¶
　以法制禁令治之也孟子所云公事畢然後敢治私¶
　事乃言其理而殊不近情至如穀梁傳所云私田稼¶
　不善則非吏公田稼不善則非民可見公私田原有¶
　善不善之分予以為斷無非吏之事若以此非民無¶
<pb:KR4f0005_WYG_478-13b>¶
　乃苛乎井田之法八家同治公田心力安能齊壹故¶
　自周時已廢不行况後世必壊溝洫堙疆理奪民世¶
　業以為公田此斷難行者而瞀儒動言復古深可哂¶
　鄙因詩成引申識之¶
　　題素心堂¶
堂乃時偶為心固素所藴五十餘年間萬幾發無盡操¶
之應識要逐物私斯引所謂要為何敬之一字允乾惕¶
保始終日躋以為凖¶
<pb:KR4f0005_WYG_478-14a>¶
　　雙鶴齋八景¶
　　　廓然大公¶
五架書齋虚且朗不教花樹植前墀廓然明示大公意¶
我亦物來順應之¶
　　　綺吟堂¶
瀟落溪堂額綺吟憑思未足稱(去/聲)吾心詩仙曰李詩聖¶
杜兩字何曽一句侵¶
　　　峭蒨居¶
<pb:KR4f0005_WYG_478-14b>¶
西山恠石如湖石堆作假山峭蒨深曲徑偶然循屧步¶
田盤一例坐雲林(盤山有雲林石室叠石/為假山與此頗相肖)¶
　　　披雲逕¶
石逕趣惟窈窕宜入之深自得雲披虚無和潤探春處¶
恰喜其根有暗移¶
　　　韻石淙¶
初生春水力猶微溶㵝輕輕出石磯悟得為文原有法¶
不於激越在藏輝¶
<pb:KR4f0005_WYG_478-15a>¶
　　　啟秀亭¶
四柱空空一小亭幽尋至處暫清停兩端底用勞勞叩¶
啟秀分明撫始青¶
　　　影山樓¶
山上兩層更有樓欲將千里目中收并州竒想分眀是¶
却笑未離影像求¶
　　　規月橋¶
入水橋牆接碧川(循雙鶴齋而西跨/湖為橋以通往來)上空規學月之圓¶
<pb:KR4f0005_WYG_478-15b>¶
(橋形半規映水宛如滿月若竞成圓規則轉/不能通舟是究得月之半而未得月之全也)中宵暎處¶
端輪謂得半終猶輸得全¶
　　上元前日小宴王公及曽元成句¶
元正十五上元覃置望靈臺依律談(欽天監依靈臺時/憲推筭每月置望)¶
(亦有於十六七者如前嵗及今嵗正月望日皆在十六/盖以月之哉生至光圓滿而論其實自元正朔日數)¶
(至十五日為千古/不易之上元也)例以節前詠行葦遂於晝卜俾傳柑¶
晴和風日雖云幸優渥雲膏却久含曰盼(久未/得雪)曰欣(每/值)¶
(大典逢/晴和)難措意䖍¶
<pb:KR4f0005_WYG_478-16a>¶
祈恩雪早霏甘¶
　　詠古玉文房匣¶
文房四事貯之妥世代千秋艱以尋如琢如磨自誰手¶
曰今曰古一惟心無言奚必能行較冺動應知入静深¶
却惜大家唐宋有未藏筆墨寫胸襟¶
　　上元鐙詞¶
排卦得章六八全(上元鐙詞八首自戊申年始每章各/嵌一卦名計至乙卯年適全上年排)¶
(至井卦已成/四十八章)四時成在革而遷設因名象釋厥義説以¶
<pb:KR4f0005_WYG_478-16b>¶
文明理合然¶
祀䖍太一祝蠶桑粥鼎應知百倍常我意愚多聖賢少¶
大亨養不計其方¶
飛煙一遞萬雷鳴未發聲兹先震聲保合太和勤輔相¶
神功原亦藉人成¶
長(上/聲)男次即艮來呈彖傳恰符宵景精動静以時不失¶
者果然其道大光明¶
萬國朝正那計遐傳柑嘉宴本同家却因熱鬧漸生愧¶
<pb:KR4f0005_WYG_478-17a>¶
返樸還淳豈易耶¶
鍾馗僂指凡有幾元夕曽聞圖出遊傅會同名始宗氏¶
遂傳歸妹以恩酬(北史張白澤本字鍾葵又太原公于/勁字鍾葵又堯暄本名鍾葵宋宗慤)¶
(妹名鍾葵後世畫工作鍾馗嫁妹圖由宗慤妹而傅㑹/也但葵馗二字異耳又楊慎外集鍾馗即終葵畫工又)¶
(有作元夕/出遊圖者)¶
八首羲詞嵗不同奉時行慶酌乎中舞鐙排列書成字¶
教作吉言漫詡豐¶
歸降振旅子年旋象馬昨冬貢到全(廓爾喀於前嵗壬/子秋震慴兵威輸)¶
<pb:KR4f0005_WYG_478-17b>¶
(誠降順隨即遣使奉表並進方物其使臣以臘底到京/上年新正俾與朝㑹宴享尋復加賚遣歸其貢象馬使)¶
(臣因濟嚨一帶山險難行遂由巴爾底薩雜哩布魯克/已等部落繞道而來路途遥逺是以於上年冬至月始)¶
(全到/京)前席細詢諸土弁情通番語倍生憐(四川屯土降/番每遇調集)¶
(出征最能出力福康安征討廓爾喀所調番兵登陟險/峻極為趫捷其在軍營出力之土弁賛巴巴圖魯木塔)¶
(爾等十四員特令入京宴賚用示渥恩今夕俾與鐙宴/召至御前親加詢勞該弁等感激奏謝朕亦畧習番語)¶
(不待傳譯上下之情/藹然相通倍増憐憫)¶
　　節後一日罷宴及觀鐙火作(是日值/月食)¶
去年今嵗適相值(去年上元節後一/日亦值月食罷宴)連遇由來益審躬¶
<pb:KR4f0005_WYG_478-18a>¶
雖是春秋曽不記可知兄姊本皆同修刑修德寧云異¶
(管子曰日食修德月食修刑其言頗有可訾德與刑即/人君仁育義正之大要豈可分為二事且必待日月之)¶
(食而後修之平時遂可不修乎向曽著論闢之至春秋/祇書日食而不書月食雖意有専重而究之人君遇變)¶
(修省隨在皆/當警惕也)觀已觀民念莫窮况自冬春望雪久曰慚¶
曰惕萃乎衷¶
各省有收昨報連屢綏仍復望依然是誠不知足致過¶
以故乖和氣示愆近逺雖均一土被(保定畿南均得/雪惟近京望澤)旰¶
宵實為萬民拳文筵罷舉非耽逸翰苑應同艱著編¶
<pb:KR4f0005_WYG_478-18b>¶
　　節後含經堂¶
四庫藏東壁(堂之東廂曰味腴書室即/貯四庫全書薈要之所)含經則久銘(全/書)¶
(薈要庋架在庚子嵗此堂則/丁卯年所建錫名成詠已久)取擕宜左右枕葄切儀形¶
節又無端過春初有暇停展芸如自問設答恐難寧¶
　　淳化軒口號¶
淳化因藏舊版真兩廊石壁拱軒脣雖云集古存樸雅¶
自議過奢那待人¶
　　淵暎齋¶
<pb:KR4f0005_WYG_478-19a>¶
書齋臨碧溪故以名淵暎取義雖於彼而吾别有證暎¶
淵目在娯淵暎心欲敬目娯一時賞心敬萬幾應似淵¶
深無私為照公以正體用故不同惕成五字詠¶
　　蹈和堂口號¶
書堂顔額取中庸達道應知中(去/聲)節從今日韶光雖未¶
鬯十分春意滿於胷(用明陳憲章意中/長滿十分春句意)¶
　　綏徳齋¶
常年布澤應(去/聲)春時加賑災區豫問之(每嵗新正例當/施惠用溥春祺)¶
<pb:KR4f0005_WYG_478-19b>¶
(凡偶被偏災省分有須加賑者豫於冬月降㫖/詢問該督撫令其據實奏聞以俟加恩展賑)昨嵗幸¶
豐恩㫖少(去嵗各直省暘雨時若收成俱在八九分以/上即間有一二窪處被水各督撫不過奏請)¶
(緩徵借給籽種口糧閭閻已饒生計是以今嵗/新正無降㫖加賑之處覩兹齋額轉覺歉然)齋臨綏¶
德畧慚斯¶
　　題錢維城花卉冊¶
譽矣高家稱士矣卑之林氏乃妻之九英二者都不受¶
管領羣芳曰合誰¶
　　　右梅¶
<pb:KR4f0005_WYG_478-20a>¶
曼陀羅傲不周風百種無妨品命同雪壓一枝獨立處¶
胎仙露出頂頭紅¶
　　　右鶴頂茶¶
深沉庭院暮春時粲粲柔葩嬝嬝枝買笑莫迷一味笑¶
其間有刺亦應思¶
　　　右薔薇¶
是粟因誰喚作花為金揀不藉披沙人間安得傳其種¶
應識廣寒自有家¶
<pb:KR4f0005_WYG_478-20b>¶
　　　右桂花¶
芳譜何須名姓徵春姿那許到秋能長生殿角逢七夕¶
密意深情覺不勝¶
　　　右秋海棠¶
四時都有翦羅名(見羣/芳譜)謂是宜秋非謬情試看火流暑¶
退候披來稱體受風輕¶
　　　右翦秋羅¶
枝頭四季放其春權奪女夷舊繼新冷語謂宜瘦客聽¶
<pb:KR4f0005_WYG_478-21a>¶
那能不太弊精神¶
　　　右長春¶
亞波摇動鯉魚風荷浦香消落莫紅似以碎珊綴長帚¶
掃他芳意付秋空¶
　　　右蓼花¶
五出花擎幾縷絲弗霞之乃見金之要知顔色及形像¶
都是無端幻所為¶
　　　右金絲桃¶
<pb:KR4f0005_WYG_478-21b>¶
朶似優婆尼帽團折開接翼露雙鸞摩登伽悟阿難者¶
别體拈花示衆看¶
　　　右雙鸞菊¶
一莖十二實攅之逢閏還看増一為(見陳淏/子花鏡)莫訝神竒¶
具水草春榮秋謝物咸知¶
　　　右茨菰¶
根同百合異花姿誰與名萱冒虎皮履尾者如樹之背¶
其憂想未易忘之¶
<pb:KR4f0005_WYG_478-22a>¶
　　　右虎皮萱¶
碧霞稱體輕裁翦不作殷紅與淡緋應妒月眀難辨李¶
一般也學素糚衣¶
　　　右千葉碧桃¶
青色為鸞紅色鳳芳蕤惟是到秋開漢宫七夕翩然者¶
應是信傳王母來¶
　　　右青鸞花¶
名則相同色乃殊尋常也得玉簮呼晩來風下如含恧¶
<pb:KR4f0005_WYG_478-22b>¶
輸却幽香與白乎¶
　　　右紫玉簮¶
楸花原不入花譜白瓣紅鬚也自竒最是夏初春末放¶
多逢望雨皺眉時¶
　　　右楸樹花¶
如梅雖曰欠其香結子應驕味倍償(梅子酸自不如/杏之甘腴也)一¶
種自知堪勝者枝頭葉嫩襯花裳(梅謝時方吐葉杏則/葉隨花放似覺有致)¶
　　　右杏花¶
<pb:KR4f0005_WYG_478-23a>¶
丰姿未肯倩他憐照影獨臨清水邊試讀陳思洛神賦¶
其餘比擬概應捐¶
　　　右水仙¶
花譜曽聞品語詳初臙脂久似殘粧菀枯自是循環理¶
萬卉誰能逭此塲¶
　　　右貼梗海棠¶
榮在羣芳逮謝時謂云好禮亦相宜濓溪道學開闗洛¶
對豈能無富貴之¶
<pb:KR4f0005_WYG_478-23b>¶
　　　右牡丹¶
安石榴開不怨遲朱眀相暎正南枝問他底事如含笑¶
應是淮肥報㨗時¶
　　　右石榴¶
秋花取象號雞冠果見昂昂綘幘攅一例齊風殊美刺¶
為君可識信其難(齊風雞既鳴矣為戒旦之作而東方/未明則以為興居無節美刺各殊亦)¶
(為君難之/一端耳)¶
　　　右雞冠¶
<pb:KR4f0005_WYG_478-24a>¶
傍嶼臨溪照影痕似憐君子謝無存芙蓉搴以木之末¶
豈必楚騷盡寓言¶
　　　右木芙蓉¶
侔色雖殊名却同棱棱臘雪潤香風司花巧有權衡在¶
以此始還以此終¶
　　　右蠟梅¶
　　燕九日作¶
節事應於燕九收安窮長此理談酬觀燈擕以為婪尾¶
<pb:KR4f0005_WYG_478-24b>¶
(自十三日放燈至燕九節凡七日例應收燈今日仍令/䝉古王公等及囘部番部並高麗琉球陪臣於山高水)¶
(長觀燈火旋擕至同樂園觀慶豐圖節事既竣衆人無/不同深歡悦兩句以來凡遇節宴風日晴和豈不感荷)¶
(優究天思而去冬雪澤未/    不能不時為厪念)被澤胥殷䖍叩頭日麗風和¶
衆皆悦雲消雪靳我仍愁厯年詩句頻翻閲率遇如斯¶
惕且羞(北地冬春之交盼雪之年甚多即前嵗臘月得/雪已盈尺甚為優渥而去嵗此時亦尚有望澤)¶
(之作具見厯/年詩帙中)¶
　　題湛景樓¶
層樓俯坦池一晌引清思試撫湛如此可知景最宜佳¶
<pb:KR4f0005_WYG_478-25a>¶
哉韶有信(景/)徹也照無私(湛/)應識徘徊處莫非體察時¶
　　愛山書屋得句¶
入眼山光冶試新泐簷兩字切懐頻豈其自託乎仁者¶
設曰忘斯何謂人¶
　　微雪(正月廿/一日)¶
五更滿布雲傍曙霰花委侵尋自旦明雲散日出矣徬¶
徨惕且恧不能安坐起時隂時復霽瞪發勞仰企逮晩¶
再聚同入宵霙落駛小片與大片紛灑鋪庭戺意謂雪¶
<pb:KR4f0005_WYG_478-25b>¶
或成無兩刻而止未積寸祇分(氷上祇七八分平/地三四分而已)孤望¶
依然里¶
　　兩江總督書麟奏報雨雪情形詩以誌事¶
元旦至翼日保陽雪信聞(直𨽻總督梁肯堂奏保定一/帶於正月初一二日得雪四)¶
(寸/)京畿賀正(平/聲)晴獨予望實殷河東李奉翰其報先書¶
麟(河東河道總督李奉翰奏嘉祥濟寧一帶亦/自上年十二月廿九日至元旦得雪四寸)江南兹¶
馳牘奏同得澤均(兹據書麟奏江寧省城於正月初二/日起雨中帶雪初三日大雪繽紛至)¶
(初四日止除隨時融/化外積厚尚有三寸)融入地弗計仍積三寸銀各屬臘¶
<pb:KR4f0005_WYG_478-26a>¶
雪霑亦詳悉奏陳(書麟又奏并據江寧蘇州常州鎮江/揚州淮安徐州通州各府州所屬三)¶
(十一州縣禀報於十二月廿二至廿九等日先後得雨/并雨中帶雪入土二三四五寸不等二麥得此膏澤益)¶
(加長發民情甚/為歡忭等語)披章慰為愧何地非吾民自責心過急静待¶
旻垂恩執筆摛芸牋竟不知所云¶
　　節後萬夀山樂夀堂作¶
寧夀宫斯萬夀山作朋同以額檐間(是處之樂夀堂義/取智仁山水實縁)¶
(萬夀山得名嗣葺寧夀宫以是名堂亦縁寧夀/之義而起宫名山名堂名正叶三夀作朋之義)久哉惟¶
是顒宿願近矣即期娯老顔符望依然待¶
<pb:KR4f0005_WYG_478-26b>¶
昊貺撫時那弗切心闗設如果遂初年志一敬毋忘敢¶
樂閒¶
　　道存齋口號¶
一氣貞元萬物怡道存目擊固如斯若山若水若温伯¶
豈必容聲更肖之¶
　　宿雲簷得句¶
搆齋必有簷生雲那無宿是簷額宿雲黙㑹其義淑生¶
者動之機宿者静之伏生宿孰為根是理體應熟濓溪¶
<pb:KR4f0005_WYG_478-27a>¶
太極圖㫖哉方寸讀¶
　　瞰碧臺¶
背平林更面澄湖好是崇臺俯瞰娛一碧雖然恒入觀¶
(去/聲)其間動(林/)静(湖/)自相殊¶
　　望蟾閣有㑹¶
高閣臨昆湖眺逺不計頃峰態及林姿四時供日騁而¶
吾額望蟾㑹意别有領峰林具實質蟾魄標虚景籌其¶
虚實間斯應託懷永¶
<pb:KR4f0005_WYG_478-27b>¶
　　邵窩口號¶
遊洛猶思庚午年巖窩題額肖前賢不言學學無不達¶
獨舉先知未必然¶
　按邵子之學出於李之才衍宓犧先天之㫖窮究性¶
　命之理著書十餘萬言凡天地之運化隂陽之消長¶
　逺而古今之治道微而飛走草木之性情深造曲暢¶
　無所不通正如易説卦傳所謂和順於道德而理於¶
　義窮理盡性以至於命者是也乃當時學者謂雍於¶
<pb:KR4f0005_WYG_478-28a>¶
　凡物聲氣之所感觸輙以其動而推其變於是摭世¶
　事之已然者皆以雍言先之實非雍之學也程頥謂¶
　雍其心虚明自能前知斯言得之若徒震其先知之¶
　明是直與京房之治易分卦直日動言休咎者同類¶
　而並觀焉又烏足以窺測邵子之學之大哉邵子經¶
　世之書其造詣與程朱殊途同歸是以庚午豫巡詠¶
　安樂窩詩有前者周程後者朱同歸何碍却殊途之¶
　句兹題是什復引伸其説於此¶
<pb:KR4f0005_WYG_478-28b>¶
　　繪芳堂¶
山隂得佳處窈窕近溪堂斯實堪甄性其名曰繪芳春¶
情方醖釀花事且韜藏設叩精微理啟予昔有商¶
　　題景明樓¶
桃柳長堤亘界湖柳稊桃朶且含糊東西試向清波俯¶
始識景明若是夫¶
　　對鷗舫¶
喜新率厭故室以舫為名迴雁高飛際對鷗即景呈有¶
<pb:KR4f0005_WYG_478-29a>¶
無心底論瀟灑趣堪評翔翥任其性夫何涉繫情¶
　　水村居口號¶
㸃綴鄉居學水村農桑時逺静無繁目經却憶豳風㫖¶
播穀于茅箇裏存¶
　　㑹波樓得句¶
試觀波所㑹水無不就下孟子論性善是以取譬也過¶
顙與在山失在搏激者即此清净流坦然安排捨雖曰¶
平易言體而行者寡¶
<pb:KR4f0005_WYG_478-29b>¶
　　德勝門外作¶
經臘入春望雪久一朝更比一朝勤賀正慶節倐胥度¶
麗日和風無所欣諸典仲旬應厯舉(每嵗二月朔日於/坤寧宫祀    神)¶
(後令皇子皇孫皇曽孫皇元孫并簡近支王公及大臣/等食胙受    釐此旬日内以次舉行經筵躬祭)¶
(社稷壇諸大典先/期進宫敬謹將事)乾田待澤盼加殷¶
大高瞻禮䖍陳過(京畿自上年冬至月得雪後及今又/將兩月盼得繼霑甚殷今早進宫即)¶
(先躬詣籲求大高殿拈香自省已有過愆以致靳澤䖍/誠黙禱    恕宥惟冀憐佑農民早霈甘霙俾得及時)¶
(耕種/耳)祈¶
<pb:KR4f0005_WYG_478-30a>¶
霈甘霙起早耘¶
　　湖廣總督畢沅巡撫惠齡奏報雪澤霑被詩以誌¶
　　　事¶
優澤頻霑被(據畢沅等奏湖北省甫於新正初三四等/日得有雨雪省城復於初九日酉刻大雪)¶
(繽紛濃霏密灑達旦連宵至十二日天始晴霽/平疇積厚五六寸山坡高阜更有積至盈尺者)卜豐向¶
有言(農諺云湖廣熟天下足率土皆吾赤子覽奏豈不/欣慰惟京畿兩月以來未䝉繼澤籲冀    昊恩)¶
(甚為/殷切)是民皆視子此地切析¶
恩愁見雲消宇難云脈起原(日内隂雲時布地氣頗覺/通潤無如旋即消散膽仰)¶
<pb:KR4f0005_WYG_478-30b>¶
(之餘責躬省過冀盼矣/  恩施真不知所云)雪求逮求雨(適江西正一真大/張起隆來京朝覲)¶
(上元節後即命淤䖍求大高殿設壇求雪至今未應今/日據云改設壇塲    雨澤或可仰邀    昊貺甘膏)¶
(速霈以利農田/而紓顒黒耳)於邑益心煩¶
　¶
　¶
　¶
　¶
御製詩五集巷八十六¶
