# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:10.461288
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷六十五
<pb:KR4f0005_WYG_123-1a>¶
欽定四庫全書¶
御製詩二集巻六十五¶
　古今體九十四首(丙子六/)¶
　　秋日奉¶
皇太后幸口外行圍啟蹕之作¶
膝下常承愛日歡不暄節復不嚴寒山山海海増¶
遐算嵗嵗年年奉¶
大安¶
<pb:KR4f0005_WYG_123-1b>¶
逺近黄雲馬首逄西成定矣慰良農三時望念一時副¶
始覺東来喜氣濃¶
夏書曽是戒禽荒秋獮春蒐典更詳肄武寕邉具深意¶
萬年家法仰¶
仁皇¶
　　懐柔縣¶
鳴鞭常却輿歴厯度田廬省斂當金皥侵晨戴望舒况¶
兹臨朔塞每以覲蕃渠兩字標山縣名言實起予¶
<pb:KR4f0005_WYG_123-2a>¶
　　熱¶
中秋前後夕㣲雨送輕凉將謂侵尋冷晩田慮或妨切¶
切不恝懐寕止行旅慶邇日當駐宿過午每宜暘農喜¶
頴穂實馬免炎暍傷兩全信艱致慰矣心轉惶¶
　　要亭行宮對雨三首¶
午熱蒸為雨晩田潤待秋蕎蔬均得益囊槖早應收遥¶
嶂青横滴空羅白竪流誰云值清暇正爾問軍郵¶
較農今嵗好籌逺旁(去/聲)秋煩了識無多幸人情未易言¶
<pb:KR4f0005_WYG_123-2b>¶
即看一雨爽便為昨朝暄坐對濛濛者因之憶玉門¶
簷聲細注瀑樹色暝生烟此景非今始相逄屬偶然由¶
来挈行笥便與命吟箋入夜雲容散明朝好著鞭¶
　　出古北口詠古¶
夜雨朝晴候襟燕帯塞闗遼哉緜萬里壮矣據千山豈¶
復藩籬固誰知肘腋間鬼工猶覺費民力信其艱此日¶
滋耕鑿行秋每往還不隨今古變一片嶺雲閒¶
　　常山峪行宫作¶
<pb:KR4f0005_WYG_123-3a>¶
依緑構行館標紅見早楓秋光逄塞外詩意滿窗中¶
　　至避暑山荘即事¶
巖荘松塢行行到水石烟花在在僊月宇真稱離俗地¶
雲窗雅喜讀書筵試聲秋鹿曽何謂弄影春駒有底縁¶
嘉讌年来多惠逺翻愁渇望凱音旋¶
　　春好軒¶
年年清蹕傍秋廵那值東風入座新忽笑拘墟寕謂是¶
階前粲者豈非春¶
<pb:KR4f0005_WYG_123-3b>¶
　　宿雲簷¶
昨日晴明今日雨烟絲風片霏林楚珠簾捲不去溟濛¶
宿雲妙趣参爾許妙趣宿雲匪今夫朅来欣遇謂向無¶
世間萬事率如此不為(去/聲)物轉其誰乎¶
　　鑑始齋¶
地是諸天上山如太古初披芸人不識疏仡以前書¶
　　晚荷¶
野水寒塘㡬柄芳不妖態度出塵香風前全露凌波體¶
<pb:KR4f0005_WYG_123-4a>¶
塞外常看耐冷装色共巖楓翻夕日節同籬菊傲秋霜¶
闗南開早凋還早信屈憑参理趣長¶
　　雨中觀瀑¶
湧翠巖邉水閣宜清秋雨共瀑簾垂澄觀契妙恰於此¶
摛藻成吟又一時㸃滴難分光上下溟濛一合相然疑¶
是聲是色是空寂今昔何湏每繋思¶
　　熱河啟蹕之作¶
大獮乗秋貴及時朝来清蹕啟雲逵一天霽景浮輕爽¶
<pb:KR4f0005_WYG_123-4b>¶
㡬曲寒流溯逺涯龍塞風光看迤邐雞翹儀衛發葳蕤¶
仙荘漫惜餘吟興歸轡尋題詎是遲¶
　　山店¶
山店誅茅亦易成居民火種復刀耕孳豚處䖏牢堆石¶
防虎家家柵樹荆粗糲聊安衣食計逍遥且免市鄽征¶
前驅俞騎休呵譙政欲窮簷悉隐情¶
　　朝嵐¶
朝嵐夕靄人常言率擬霞標而已矣不知斯亦氣流行¶
<pb:KR4f0005_WYG_123-5a>¶
如潮汐自滄海起兩山之間必夹川萬澗千溪滙於此¶
嵐靄定從川下降倒行逆施無其理塞上厥候益分眀¶
曉暮添衣乃所以濛濛淰淰中嚲鞭自逺望之謂雲裏¶
　　都爾伯特台吉伯什阿噶什来覲封為親王詩以¶
　　　紀事¶
来歸就弟兄(前年来歸之䇿凌筞凌/烏巴什皆其同族弟兄)嚮化慕簮纓不作¶
逆天黨(伯什阿噶什曽於軍營告逆賊阿/睦爾撒納反謀逆賊招之不赴)惟殷捧日誠¶
用兹嘉乃績便與錫殊榮式戒蜩螗沸永遵帯礪盟¶
<pb:KR4f0005_WYG_123-5b>¶
　　入崖口¶
底湏連網結周阹獵壌神臯控廣輿自有萬峰作郛郭¶
天然雙嶂是門閭入来草木皆仙意無礙山河只古初¶
懐逺習勞¶
家法凛詎因哨鹿每勤予¶
　　暖¶
出闗颯生凉塞上疑已霜崖口昨来入反覺暖異常亘¶
嶺樹多緑綿谷草未黄侵晨著絮衣卓午換祫裳對時¶
<pb:KR4f0005_WYG_123-6a>¶
體温肅隨地愛景光¶
　　雨獵¶
炎蒸為雨信有哉獵騎已布&KR1204;脚来連嶺隔谷罷誰是¶
便冒霢霂催龍媒時忽飄絲時忽止光怪千峰難狀擬¶
勁羽雖濕亦能飛駭鹿欲藏還瞥起應弦馥中萬人喜¶
厄魯咋舌銜其指雨衣宜瓦非所知南北之强異張弛¶
儒冠著製候和門不識今朝復有此¶
　　九月朔日¶
<pb:KR4f0005_WYG_123-6b>¶
秋惟季月清塞至興安迥潦盡潭益澄葉落山愈静松¶
蒼識勁節楓丹繪餘景肄武既云要勞衆亦應省事鮮¶
兩全方為是頻耿耿¶
　　霜¶
盧龍真是塞青女每先時不待雲鴻報還惟巖鹿知素¶
華眀盖羽颯冷拂鞭絲為憶從軍者天涯露宿披¶
　　行圍即事¶
秋獮乘時嵗一来神臯素節静無埃迾千二百騎惟羽¶
<pb:KR4f0005_WYG_123-7a>¶
布左右中官是材木葉已看吹籟落野花還自冒霜開¶
揆文奮武難偏廢㸃筆賡箋每召枚¶
神心妙逹是清秋地迥興安景更遒雲影山光含動静¶
泉聲葉響騐沉浮目鴻霞表懐因逺耳鹿崖邉興亦留¶
校量常年得佳話隨圍今後有渠搜¶
兩翼鴻絧隔嶺張黄麾據勢獨堂堂如身使臂臂使指¶
舉網有目目有綱地豈稻秔馳騁得林真錦繡詠歌常¶
山靈似有相應䖏子墨虚文免賦揚¶
<pb:KR4f0005_WYG_123-7b>¶
　　九日侍¶
皇太后宴並賜内外王公諸臣食即席得句¶
氣霽興安景廓澄南山映¶
座祝如陵羊頒儘有銼炊土餻飾何湏旗翦綾節喜延¶
齡欽孝飬宇恢廣漠惕靈承重陽自古傳佳話龍塞登¶
髙信孰曽¶
　　宴土爾扈特使臣¶
烏孫别種限羅义(土爾扈特亦凖噶爾厄魯特也舊為/四衛拉特之一曰綽羅斯曰都爾伯)¶
<pb:KR4f0005_WYG_123-8a>¶
(特曰和碩特曰土爾扈特策妄阿拉布坦時與土爾扈/特構釁土爾扈特全部西北去乃名輝特為一衛拉特)¶
(故今土爾扈特南則限於哈薩克東則限於俄羅斯/欲至中國必假道於俄羅斯俄羅斯又名羅义云)假¶
道﨑嶇嵗月賖(戍年自彼部/起程今始至)天闕不辭欽獻賮雪山何¶
礙許熬茶(䝉古以詣西藏熬茶/為要務故並許之)覆幬誰可殊圎蓋中外¶
由来本一家彼以誠輸以誠恵無心蜀望更勤遐¶
　　山月¶
依依漸出林冏冏髙映岑瑟瑟秋方季寥寥山復深網¶
水上下光呦鹿悠揚音颯景自伊古静㑹偶於今徘徊¶
<pb:KR4f0005_WYG_123-8b>¶
入我窓武帳延清襟坐見林巒間適者獵騎駸生風興¶
固豪耐可閒對心¶
　　雪¶
破曉雲濃傳罷獵霑衣將謂雨霏絲須㬰亂灑氷花落¶
塞景離竒幻若斯¶
翠栢丹楓瓊蕊結側峯横嶺玉屏開營邱畫與樊川句¶
問爾何從見此来¶
既宻還疏飄散漫雖寒不濕静便娟便教收取三清煮¶
<pb:KR4f0005_WYG_123-9a>¶
武帳由来有宿縁(丙寅十月定興道中雪/水煮三清茶曽題句)¶
　　昨嵗允南省諸臣之請命於開春南廵尋以偏灾¶
　　　慮妨賑務而罷今年麥稼豐登諸大吏復申前¶
　　　請從民望也爰諏春吉恭奉¶
皇太后再舉時廵詩以述意¶
春省思酬望幸民因灾還命罷南廵蠲租賑米蘇溝壑¶
旰食宵衣厪苦辛慶值稔秋歌澤國欲觀元氣復比鄰¶
為行為止無非事兾博¶
<pb:KR4f0005_WYG_123-9b>¶
慈顔動喜頻¶
　　木蘭廽蹕駐張三營行宫之作¶
駸駸羽騎木蘭廻别館依然此去来窸窣聲中楓葉下¶
馣馦香䖏菊花開圃塲且喜千村稔槖籥眀参一氣培¶
輔相對時繄我責無猒從獸豈宜哉¶
　　木蘭廽圍駐蹕避暑山荘¶
翠䍐逶迤大獮旋仙荘駐賜逺人筵三秋山景欣逄閏¶
踰月林光稍異前菊有黄華迎籟馥楓多丹葉綴霜鮮¶
<pb:KR4f0005_WYG_123-10a>¶
問予餘興曽何是千里雲峰阿那邉¶
　　永恬居¶
精舍築山深雲逕殊窈窕始披䝉絡入忽據槎枒表瀑¶
細石骨瘦霜澄峯態皎六情不期恬萬慮何能擾逸興¶
託髙清妙契良不少¶
　　遇閏¶
遇閏深山秋益深每因趁暖一幽尋松盤嶺腹蒼中翠¶
葉落波心静裏沉鹿度巖邉看活畫禽鳴林際聼仙音¶
<pb:KR4f0005_WYG_123-10b>¶
飬生自是斯間好勤政名軒敢㤀欽¶
　　萬樹園宴都爾伯特親王伯什阿噶什及土爾扈¶
　　　特使臣吹扎卜即席得句¶
碧霄晴旭曉光澄穹幕髙張翠毾㲪禮法不拘從所習¶
友羣何礙集相仍捧盈常切予心懼奠逺惟欽¶
祖徳憑萬樹清暉懸¶
聖日未曽可識昔猶曽¶
　　澄觀齋¶
<pb:KR4f0005_WYG_123-11a>¶
雲軒據水源月牖含巖壁潦盡鳴峡寒葉落歸根寂何¶
必懐菁蔥於焉識闔闢少坐憶¶
堯年不殊讀周易¶
　　暖¶
通閏秋偏長闗外候尚暖乗時種宿麥翻犁趂閒緩塞¶
墐既已畢衣食粗云辦(叶/)閭閻象安恬繡衣何必遣因¶
知為政方居敬而行簡¶
　　寒¶
<pb:KR4f0005_WYG_123-11b>¶
一夜山風急曉来生峭寒炎凉變何速消息理憑看坐¶
愛當窓日逰遲隔水巒獨思扈蹕衆寕不怯衣單¶
　　嘉樹軒¶
落葉蕭蕭下廣除甌香研净一相於雖然秀木嘉隂歛¶
贏得横斜窗影踈¶
　　一片雲¶
對岫山房一片雲祥籠寶篆鎮氤氲試聼細籟琅玕戛¶
何異風篁嶺上聞(名勝志餘杭風篁嶺上有一/片石青潤&KR0785;瓏舊稱一片雲)¶
<pb:KR4f0005_WYG_123-12a>¶
　　含粹齋¶
水複山環䖏秋辭冬稚初一牕欣暖日半巻閲經書含¶
粹無過此名言實起予㑹心期浴徳詎為注蟲魚¶
　　罨畫牕¶
寒林古木翠微間積素依稀皴逺山設問畫家應(去/聲)誰¶
氏所披彷髴似荆闗¶
　　古澗泉¶
古澗泉淙淙滴滴幽崕斟若有若無斷且續盈科不競¶
<pb:KR4f0005_WYG_123-12b>¶
淺復深却如南華已槁之木又如五栁不絃之琴古澗¶
泉惟應印古月以為心¶
　　萬樹園賜都爾伯特親王伯什阿噶什及土爾扈¶
　　　特来使觀燈¶
鱗集来王有後先堅昆馳使又踪連衢樽錫宴前朝洽¶
寳炬装燈午夜妍銀燕火蛾紛樹下驚麞駭鹿避崕巔¶
侈觀詎為誇遐屬曶爽光明示别權¶
　　閏九月九日作¶
<pb:KR4f0005_WYG_123-13a>¶
遙村近墅霽烟光立馬崇椒了不凉自是登髙宜上塞¶
不妨把菊閏重陽天臨澄廓目因逺樹謝繁華意轉長¶
邇以㨗音待西北每當歡樂轉徬徨¶
　　千尺雪叠去嵗韻¶
坐如聼雨彂言泉對似披圖訝雪懸摩詰小幀右軍帖¶
一時黙㑹景依然¶
軒牕清似玉壺冰偶暇憑臨詎未應常住此中合誰是¶
翻饒窓外碧崚嶒¶
<pb:KR4f0005_WYG_123-13b>¶
去年吴下已馳神欲攬寒山續舊因却為長官勤賑務¶
南廵還命罷今春(亥秋題巻有分付寒山聼雪閣臨流/搜句待明春之句尋以江省秋歉罷)¶
(南廵之命頃乃/命於丑春舉行)¶
　　眀牕¶
山房淺置簷曦牖暖烘幕温暾晃陽林朔氣避隂壑儒¶
擬白駒速農喜黄棉著綈几陳芸編稽古一斟酌衰盾¶
殊愛畏絜矩知所託¶
　　素尚齋即景¶
<pb:KR4f0005_WYG_123-14a>¶
蕭蕭落葉下亭臯入牖峰棱瘦且髙盡洗鉛華歸素尚¶
頓捐色相得真陶五三了可参幡蓋咫尺那湏想濮濠¶
結習由来未㤀却率因即景一摛毫¶
　　喀喇河屯行宫對雪(閏九月/十三日)¶
施慶柔遐蕆事旋灤陽駐頓忽經年吉行五十較猶近¶
(喀喇河屯去避暑/山荘纔三十餘里)冬令三朝報在前(是月十五/日立冬)玉積峯¶
巒迎座秀花粘林木勝春妍山容水態由来慣㸃綴寒¶
霙特地鮮¶
<pb:KR4f0005_WYG_123-14b>¶
　　積素¶
積素迷離隐翠嶠朔天見晛未云消連村畫景張横幅¶
著樹梅花發野橋駝怯石溪銅鐸細人投茅店酒旗招¶
鳴鞭為卜邉闗内可得盈疇被麥苖¶
　　暖¶
一綫巖闗變凉暖雪無餘白樹留青盈冲詎是移天紀¶
起屬由来據地靈(闗内常暖於闗外或謂一墻之隔氣/候頓殊不知長城原據太行之榦而)¶
(築山界南北凉暖/自殊此理易知耳)僕役衣單宵免歎圃塲稼納嵗方寧¶
<pb:KR4f0005_WYG_123-15a>¶
謂宜慰矣翻悁悒西北㨗音亟待聼¶
　　逆賊阿睦爾撒納奔竄哈薩克我師冞入追捕雖¶
　　　屢戰勝而賊蹤益逺因念絶域曠時不欲久勞¶
　　　師旅宣諭撤兵詩以述意¶
窮㓂且莫追天邉命返師一月既三㨗(定西將軍逹爾/黨阿等殺賊於)¶
(雅爾拉罕巴巴大敗遁去又殺賊於伊什爾罕巴巴罕/都拜大敗阿睦爾撒納易服而逃又定邉左副將軍哈)¶
(逹咍等殺賊於毫哈薩拉克山阿布賚大敗走兩路將/軍旋以屢戰馬疲請暫退師明春再行進勦而朕先是)¶
(已降諭㫖命/撤師故從之)黷武寕爾為伊犁新奠定四部待休滋脱¶
<pb:KR4f0005_WYG_123-15b>¶
兎丹津似㑹看俘闕時(青海羅卜藏丹津竄入凖噶爾/者三十餘載上年平定伊犁獲)¶
(之獻俘/闕下)¶
　　御門日作¶
省方秋蹕旋勅㡬明庭莅畋逰曷可極功叙無非事虞¶
機省厥括絲綸慎所自疇咨實在兹都俞益増愧無過¶
孰則能動是吁可悸¶
　　命鄒一桂圗洋菊成題句¶
　　洋菊近年始出各種不一其大有徑周尺者不見¶
<pb:KR4f0005_WYG_123-16a>¶
　　於古故令一桂圖而譜之¶
本是東籬種誰教冐海西蓻林闕形肖卉譜漏名題聊¶
亦與其㓗寕當漫莫稽傲霜金椀麗裛露玉盤低詎謂¶
出藍也由来一鳯兮小山神晤䖏招隐調原齊¶
　　孟冬時享¶
太廟禮成有作¶
太室烝禋舉躬親志倍欽代因時逓逺敬與慕俱深鳯¶
管和韶奏犧尊清酒斟不遲還覺速¶
<pb:KR4f0005_WYG_123-16b>¶
僾愾儼如臨¶
　　馬逺撫琴圖¶
箕踞蘭椒頭竟科瑤琹横膝待援麽髙山流水依然是¶
未觧伊人志在何¶
　　咏顯微鏡¶
玻璃製為鏡視逺已堪竒何来僾逮噐其名曰顯微能¶
照小為大物莫遁毫釐逺已莫可隐細又鮮或遺我思¶
水清喻置而弗用之¶
<pb:KR4f0005_WYG_123-17a>¶
　　冬日淑清院¶
小陽節氣喜暄妍深峭通幽曲徑穿凍水落崕皆玉立¶
假山閲嵗似天然底湏桃李芳争艶獨愛松筠秀且娟¶
又是年来冬景矣冰床早候栁堤邉¶
　　西直門外¶
鳴鑾鳯城外御苑欲閒臨納稼千村景授衣萬户心蒼¶
蒼切寒氣靄靄醸雲隂便冀霑三白滋培麥壌深¶
　　御園即景¶
<pb:KR4f0005_WYG_123-17b>¶
旭影温暾射瓦霜穉冬景物足徜徉庭松不改青蔥色¶
盆菊仍霏清净香省嵗幸逄秋有穫翻書恰喜夜方長¶
閒心略擬湖山寄無逸闗懐未敢康¶
　　玉椀¶
玉椀来回部輸誠供闔閶召公懐不寳韓子戒無當異¶
致白毛鹿引恬頳尾魴(回部葉爾竒木哈什哈爾初役/屬於凖噶爾為所拘縶因我大)¶
(軍戡定伊犁始釋之令歸所部其長/伯克和卓遣使求内屬此其所貢也)勞徠非力并¶
天眷奉昭彰¶
<pb:KR4f0005_WYG_123-18a>¶
　　冬日静冝園¶
閲嵗一逰廵林嵐畢露真偶因萬㡬暇暖趁小陽春别¶
墅宛新盡好山皆故人憑臨偏惬意納稼見髙囷¶
雲峰倚天瘦瀑水帶冰淙漏響隔林滴屐聲空谷跫憩¶
尋背風屋坐愛向陽窓廣厦詩人願矧吾撫萬邦¶
　　来青軒¶
巖齋芸座小延停理趣當前悟色形漫道千林皆隕籜¶
由来松柏是恒青¶
<pb:KR4f0005_WYG_123-18b>¶
　　静室¶
静藴動之機動彰静之理譬如水與波豈能别彼此攀¶
躋詎非勞宴息因至止隨照乃失宗歸根盡得㫖虚室¶
設有云糟柏而已矣¶
　　夕¶
日短漏疑促山髙天易夕蒼茫自逺至亦先見蟾魄一¶
屈斯一信問不容揀擇隨時愛景光汲古翻書策去嵗¶
與今宵如是何曽隔¶
<pb:KR4f0005_WYG_123-19a>¶
　　翠微亭¶
㡬株枯樹一危亭拳石無多多詭形記得畫圖曽見䖏¶
迂倪每契此中靈¶
　　寳諦寺¶
名山啟初地法界落中䑓(是䖏肖五䑓菩薩頂為/之菩薩頂即中䑓也)像是¶
黄金寫經因白馬来禪枝冬不謝意蕊雪如開去後聞¶
鐘韻還疑叶斗纔(北䑓峰名/叶斗故云)¶
　　香林室¶
<pb:KR4f0005_WYG_123-19b>¶
結宇依香土延縁每一尋地因絶塵迥山豈藉林深不¶
作色空境誰知来去心題詩在巖壁念著付鳴禽¶
　　碧雲寺¶
祗園近北隣(寺在静宜/園之北)山静得来頻佛自如如相予惟¶
業業人未妨逰偶暇了足悟清因不藉山僧住今稀能¶
可倫¶
　　試泉悦性山房¶
天池不凍一泓清汲取還教活火烹瓷椀竹罏皆恰當¶
<pb:KR4f0005_WYG_123-20a>¶
新題舊什各分明石泉豈改琤琮注雲巘常看圗畫横¶
小坐便當移蹕去三間多矣笑斯營¶
　　原大學士傅龍翰先生輓詩¶
拖紳避省視(前冬先生抱恙時朕親臨視比於病中恐/朕軫念戒家人勿以聞及聞䘮往哭尚未)¶
(大/歛)易簀慎初終自昔賜場歎從今融帳空儀型失老宿¶
啟廸憶童䝉未及詢楹奠於斯恨莫窮¶
　　題張宗蒼雲嵐松翠¶
宗蒼南去人成古松翠雲嵐此乍逄自有不亡者恒在¶
<pb:KR4f0005_WYG_123-20b>¶
許他閲世墨華濃¶
　　題王獻之送梨帖¶
送梨未審於何氏凌雪宛看大谷珍因王昔有得羊者¶
題語欣逄筆諫人(卷尾有栁/公權題䟦)¶
　　冬至¶
南郊述事¶
問夜惟聞隂或晴慶逄升輦集祥霙燭含玉蕋輝千朶¶
樂叶瓊葩奏六英氣復始陽欽朔旦膏培宿麥恵農耕¶
<pb:KR4f0005_WYG_123-21a>¶
近安逺奠均¶
天貺顧諟恒殷劼毖誠¶
　　王䝉脩竹逺山¶
亭覆脩篁瑟瑟崖臨流水淙淙記得㑹稽山下暮春逰¶
目曽逄¶
　　報國寺十韻¶
彰義街旁寺開堂乆自元増脩傳勝國祝嘏為慈尊又¶
數百年閱那荘嚴相存往来惜頽廢葺構省華繁幢石¶
<pb:KR4f0005_WYG_123-21b>¶
難尋址虬松尚䕶門毘盧弗見閣祗樹不妨園頂禮觀¶
音在傳聞窑變原静觀因有㑹了識未㤀言成矣寧無¶
壊今兮古漫論五言識顛末聊當(去/聲)屭碑攑¶
　　題白雲觀木瓢¶
琳宫偶過憇天長真率木瓢小像旁都道提擕来漠北¶
誰知津逮自㐮陽¶
　　題慈夀寺塔¶
堵波就圮為重脩綽楔林林試目留建置非璫即中壼¶
<pb:KR4f0005_WYG_123-22a>¶
勝朝政蹟戒前輈¶
　　偶寫雪梅并系以詩¶
先春寫素梅得雪為清友寒香色一家賔主誰分剖口¶
微弄數珠腰豈折五栁如幻斯已然即真審能否(時方/望雪)¶
(故/云)¶
　　隆長寺¶
燕都四百載梵宇數盈千自不無頹廢豈能盡棄捐間¶
因為葺築亦以近街鄽重見金輪煥成詩紀嵗年¶
<pb:KR4f0005_WYG_123-22b>¶
　　藥王廟二首¶
瀕河梵宇足清凉閲嵗庭前栢子蒼興廢由来世間相¶
何闗常住大醫王¶
當年階下有豐碑持去誰將鎮石為聞是椓人㽞姓氏¶
長繩百尺拽誠宜(見渌水/亭雜識)¶
　　雪中視朝¶
報曉雞人報雪霏翠雲裘御啟彤扉祥烟低羃金猊鼎¶
瑞葉紛飄赤羽旂三白早占后稷穡千官都㸃謝莊衣¶
<pb:KR4f0005_WYG_123-23a>¶
眀庭端拱承¶
天貺益勵兢兢謹勅㡬¶
　　丁丑春帖子¶
早春日冣早(朔日冬至方得臘月/望立春為冣早也)寅月節逄寅(是嵗立/春日戊)¶
(寅/)底藉十行詔無時不體仁¶
乗氣南邦將布澤柔遐西海願銷兵東皇槖籥被無外¶
北極車書奉大清¶
　　除夕¶
<pb:KR4f0005_WYG_123-23b>¶
丙子今朝剰青春半月過誰能不嵗惜惟是奉時和仙¶
木装新祉宫梅發舊科帝京饒樂事萬户擁笙歌¶
　¶
　¶
　¶
　¶
　¶
御製詩二集巻六十五¶
