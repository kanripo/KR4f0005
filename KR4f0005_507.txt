# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:23.775460
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 餘集卷十一
<pb:KR4f0005_WYG_507-1a>¶
欽定四庫全書¶
御製詩餘集巻十一¶
　古今體七十六首(丁已三/)¶
　　清明¶
無風固已農兆符(北方農諺有云清明風刮土連綿四/十五以有風每致鮮雨今日交清明)¶
(節天氣晴朗竟日無風二月即得甘霔盈尺春/田普霑冀卜秋收然為時尚逺不敢滿望耳)至晩方¶
能冷節賦山明水秀好田盤更是宜詩合畫處況經尺¶
雨廣渥優北省大都秋可卜(叶/)是宜方寸稍慰藉而何¶
<pb:KR4f0005_WYG_507-1b>¶
把筆鮮佳趣將謂上皇得髙閒訓政更覺增憂慮咄哉¶
此語益失之望捷當予肯子付¶
　　題王原祁山水¶
麓臺老筆儼如生户外松泉應答聲我亦錫山曽耳食¶
(用蘇東坡赤/壁賦句意)不思山景憶民情¶
　　逰天成寺疊癸丑韻¶
一例逰山馬弗乗(予五十嵗以前來此升降俱乗馬其/後自行宫乗輿入山路峻乃易馬辛)¶
(亥始皆乗輿故癸丑有弗馬惟輿/耄耋徵之句髙年理固宜然也)隔三逮七八之徵(癸/丑)¶
<pb:KR4f0005_WYG_507-2a>¶
(至今已隔三年予今年八十有七再閲三年則夀臻九/旬仍惟孜孜自勗冀得仰邀    天眷身體康强訓子)¶
(為政/耳)峯容泉韻原無改壁泐崖鐫見有曾(向逰山題詩/摩崖鐫刻所)¶
(作不計/其數矣)辭寡吉人慙古道律抛禪棄夥今僧層樓弗坐¶
輕輿去攬勝(去/聲)不留也覺勝(平/聲)¶
　　萬松寺¶
蔥朧千轉厯山椒小棧(爾雅大鍾謂之鏞其中謂之/剽小謂之棧疏云棧淺也)聞¶
鍾寺尚遙梯几虚窓聊下望雲生脚底去鋪霄¶
分明三嵗别幽棲莊語梵經同示齊即我七言聊寄意¶
<pb:KR4f0005_WYG_507-2b>¶
其陳欲去慙(去/聲)昌黎¶
雲罩尤髙懶不登弗惟却馬却輿乗昔今雄怯殊頓異¶
氣可斯乎志豈應¶
　　由西甘澗過東甘澗得句¶
萬松祇是山之半攬全薊野春郊佳近村逺墅興農事¶
一犂透潤無塵埃逰盤之樂樂在此豈縁峯泉清韻諧¶
由西過嶺即東澗泠泠之水其甘皆莊園咫尺北門入¶
依然問報縈遐懐¶
<pb:KR4f0005_WYG_507-3a>¶
　　千尺雪作歌¶
田盤千峰復萬谷總以大谷分東西山莊居東谷之口¶
東甘澗降無峰躋迤邐莊園北門近谷水萬派隨来攜¶
石墻(謂山莊/圍墻)擘峡飛雪落名以千尺舊所題千尺之喻¶
雖假借計以所行百倍之晾甲(有石在澗濵相傳唐文/皇東征晾甲於此舊嘗)¶
(有詩/題之)往事弗黷論試茶四巻重觀斯(此間千尺雪及西/苑熱河俱仿吳中)¶
(寒山景為之予親寫此處四圖其西苑熱河寒山三處/則命董邦達錢維城張宗蒼分繪之每處彚弆各四偶)¶
(來憩此則於竹鑪試/茶之候一一展觀)擲筆旋復命輿去未忘結習還自¶
<pb:KR4f0005_WYG_507-3b>¶
嗤¶
　　題唐寅品茶圖¶
逰山返蹕入山門小憩溪堂俯水源(是處倚巖架屋憑/檻臨泉水聲潺潺)¶
(跳珠噴玉雅與品泉相稱故/向有千尺雪齋設竹鑪之句)名蹟餘箋聊補空(是幀向/懸此間)¶
(每来題句書幀中幾滿所餘僅可/續書此作將来憩此無庸再題矣)再来擱筆合忘言¶
　　半天樓¶
巖樓稱半天迥矣實平然每切居髙戒難忘望逺縁即¶
今殷捷報撫昔懶吟篇依例輿人賞豈辭小恵焉¶
<pb:KR4f0005_WYG_507-4a>¶
　　效深室有㑹¶
凭輿至樓上循梯降樓下接廊復有室效深名額厦暢¶
望樓固宜效深室合也然而内外分本末因之者是不¶
可不思得其思者寡¶
　　泠然閣¶
横嶺隔東西髙下各殊視西髙半天樓東下雨花室(叶/)¶
有髙必有下萬殊惟一理兹值春日佳昔曾山莊擬(泠/然)¶
(閣與半天樓東西隔一嶺頗似避暑山莊創得齋與旃/檀林之制故癸丑題此有升降循山蹊大似避暑莊之)¶
<pb:KR4f0005_WYG_507-4b>¶
(句/)塞内外何殊嶺東西一耳而吾每多言躁不待人鄙¶
髙閣鎮泠然掃之乃所以¶
　　雨花室詠梅四絶句¶
辛亥别山丁已來五年瞥眼迅誠哉庭梅似告無今昔¶
一例階前淡蕩開¶
無意雙言題室過種梅在後長(上/聲)枝柯文殊有問維摩¶
黙天女散花可藉麽¶
氊棚木架兩資無崖曲庭前冷朶敷一晌静觀得别㑹¶
<pb:KR4f0005_WYG_507-5a>¶
田疇端不讓林逋(御園淳化軒庭梅涉冬以氊棚木架/遮䕶兹處並未用棚架而此時清明)¶
(節後蘤萼亦自鬯敷向曾論此以為是花雖有遲早而/隂陽闔闢之理則一然則北地氣寒梅花之放雖總遲)¶
(於南方而其結蘂/敷榮初無少異也)¶
屢曾題句屢書之欲罷不能復掞辭設向羲經論吉躁¶
有無過否自應知¶
　　雨(三月十一日/)¶
又逢盈尺渥甘零真是田盤山有靈十日正符論衡吉¶
(二月廿九日得雨後迄今僅隔十日正/合王充論衡太平之世十日一雨之騐)千峰更協夕佳¶
<pb:KR4f0005_WYG_507-5b>¶
青(亦用陶/潛詩意)覩兹時若惟增惕望彼露章得未寧優澤農¶
功路無潦庶㡬三捷即欣聆¶
　　喜晴¶
春日艱逢是喜晴喜晴甘澤渥知贏正欣十日佳符契¶
兼濯千峰曙景晶古樹新花都潤色直川曲澗各增鳴¶
村村犂荷(去/聲)牛牽者不待人催各起耕¶
　　題韻松軒¶
雙松落落昔年為又覺參差長(上/聲)數枝不似之中似而¶
<pb:KR4f0005_WYG_507-6a>¶
已春風動影示無移¶
　　婉孌草堂¶
自識草堂圖婉孌香光真蹟見斯間畫情詩景誠同調¶
江右盤中本一般松直恰如鄭國嫵菊無聊讓上人閑¶
(陶潛自稱/羲皇上人)便宜畧勝幅中者對瀑窻聞掛水湲¶
　　對瀑三首¶
對瀑由来必有詩有詩而不費多思試看窻外垂垂者¶
所以摐摐能者誰¶
<pb:KR4f0005_WYG_507-6b>¶
有色分明更有聲擘崖敫靃滿前呈問誰為視誰為聴¶
欲笑田疇艱置評¶
三年小别一朝對豈不怡然契性靈忽憶捷章仍未到¶
片時那得獲心寧¶
　　泉香亭¶
石圍亭俯碧池塘雨霽瀑聲較昨强風静水清千片玉¶
㸃波兩字寫泉香¶
　　題澹懐堂¶
<pb:KR4f0005_WYG_507-7a>¶
背嶺向空甸廓然薊野分一堂延理趣四壁泐前聞(向/子)¶
(所題詩懸壁間大都發揮理趣以著澹懐名額之義如/丁未詩引仲尼訓顔淵以克已復禮已酉以諸葛澹泊)¶
(明志為見道癸丑復申主静之㫖而曰四/匆從頭觀皆意在尊聞並非流連景物也)自覺陳言緒¶
奚如大塊文吾懐未能澹望逺正殷勤¶
　　擷翠樓¶
春冷林遲緑山靈不讓時雨休潤鋪嶂陽曬色生枝延¶
目擷芳叶甄心翠攬宜髙樓黙無語兩字槩於斯¶
　　心鏡齋得句¶
<pb:KR4f0005_WYG_507-7b>¶
石徑降下行山勢漸就平貯水逾方丈為池徹底清池¶
岸可搆齋心鏡遂以名心水雙含照一二二一誠水照¶
值斯朗心照方寸明允當思克已四勿鏡面呈¶
　　題崔彦輔溪山烟靄圖¶
十韻全當不襲舊(向所作叠韻詩如中秋帖子涿鹿行/文園獅子林静夜吟等篇皆九叠前)¶
(韻以十全為度其後俱罷重賡題此圖詩至辛/亥嵗已經九叠數已十全例不復用舊韻矣)七言成¶
復此吟新溪烟山靄呈當面却笑多哉把筆人¶
　　閱本¶
<pb:KR4f0005_WYG_507-8a>¶
閣本隔辰至(京師至盤山二百餘里/内閣本報隔日一遞)逰山慎萬㡬較於¶
避暑近(京師至熱河計里四百有竒較盤山路則倍之/故向来本報每隔兩日一遞未嘗稍差而予勤)¶
(政勅㡬之心披/閲未敢稍倦也)猶恐惜隂非授職賢和否甄心精與微¶
所欣幸時若農况順無違¶
　　延賞齋¶
延賞近前門賞寧山水敦咨諏衆僚便(山莊宫門内折/而左即為是齋)¶
(在此召見羣臣咨詢庶政以其/地與門近傳宣易至以示體恤)乾惕一心存三捷思雅¶
什六如置梵言孜孜方寸際無暇㑹真源¶
<pb:KR4f0005_WYG_507-8b>¶
　　農樂軒¶
既雨更欣即快晴(十三日復/小雨即晴)弄田看亦起新耕樸軒小¶
憩易得句農樂知他不負名¶
　　清諧堂有㑹¶
延攬莊門勅㡬畢山堂圖近憩清諧顧名思義心惟永¶
修已(清/)和人(諧/)願肯乖耳目之私慢教適危微所繋慎¶
其差北来一水沿階下即欲窮源可忘涯¶
　　潄瓊軒¶
<pb:KR4f0005_WYG_507-9a>¶
曲澗南流往復迴瓊聲時潄水軒隈大都事欲探其本¶
三疊知他池上来(潄瓊軒在池上居之南澗水下流迴/環潄石琤琮成韻是軒由此得名而)¶
(溯其源則即池上居叠/石之水流而至此也)¶
　　池上居¶
東谷之中更東谷(大小之/分也)其源莊外入墻中陡峡下流¶
不可止築成三疊資石工(盤山富於水而匯蓄處俱不/甚大惟此間自上而下叠石)¶
(為堰凡三成以次渟貯為池遂得數丈澄流滉漾/故向有盤中蓄水不一處袤廣無如此處寛之句)上中¶
下匯池三疊搆居樸斵茅茨同貯流寧惟供賞景宣澤¶
<pb:KR4f0005_WYG_507-9b>¶
原以資農功二者在農不在景予意寄詠垂無窮¶
　　延春堂叠癸丑詩韻¶
今嵗来思癸丑春三年景隔一朝新煩愁圖解清幽地¶
歸政誠為髙上人(子於丙辰嵗授寳子皇帝今来駐蹕/山莊迴憶癸丑題此有再至應為髙)¶
(上人之句今果克副初/心然訓政正勞思慮耳)豈識五兇仍待繫(楚蜀教匪經/官兵𠞰捕翦)¶
(滅將盡惟襄陽起事之賊首劉之協姚之富黄柏山賊/首林之華覃加耀達州賊首徐添徳五兇窮蹙竄逃俘)¶
(獲之信尚/未即至)每當三慮總勞神(恵齡等分兵截擒劉之恊/等福寧額勒登保圍縶林)¶
(之華等宜綿追捕徐添徳五兇窮竄已如/釡底㳺魚更無生路佇盼喜音每縈宵旰)七辰小駐駕¶
<pb:KR4f0005_WYG_507-10a>¶
言返飛捷盼當即日陳¶
　　題四朝選藻冊(元/)¶
　　　李思訓九成避暑¶
金碧唐家法將軍始剏源九成瓊殿疊百道玉泉翻避¶
暑曾貞觀傳真擅化元魏(徴/)王(勃/)辭縱典不及馬周言¶
(按唐書髙祖内禪後居大安宫而太宗每嵗幸九成宫/避暑其時馬周為監察御史上疏有太上皇留熱處而)¶
(陛下居涼處温凊之道臣所未安云云考魏徴有九成/宫醴泉銘王勃有九成宫頌二人之文雖極典麗然不)¶
(過騁妍抽秘徒餙雕華較之馬周藹/然忠孝之言相去奚啻逕庭之逺耶)¶
<pb:KR4f0005_WYG_507-10b>¶
　　　宋徽宗枇杷山鳥¶
結實圓而橢枇杷因以名徒傳象厥體奚必問其聲(枇/杷)¶
(以形似琵/琶得名)鳥自託身穏蝶還翻影輕宣和工位置何事¶
失東京¶
　　　宋楊后垂楊飛絮¶
慶元有楊后可是出闗西畫自女中佼書將帝與齊風¶
枝如向日雪絮不沾泥設較謝家句一籌當讓兮¶
　　　郭忠恕山店風帘¶
<pb:KR4f0005_WYG_507-11a>¶
石渠多所弆真贋或兼之(内府蔵忠恕畫甚夥即雪霽/江行圖凡有三幅圖景若出)¶
(一稿審閲真&KR0915;叅半盖/多假其名以取重耳)小幅看山店閒情在酒旗漢唐¶
不拘法天地可為師設以循名較(謂忠恕/其名)疎狂恐弗宜¶
(宋史載忠恕多㳺王公家或待以美醖豫張紈素於壁/乗興即畫苟意不欲固請之必怒而去云云其疎狂之)¶
(態如此何以與/其名不相稱耶)¶
　　　燕文貴層樓春眺¶
渡海傳竒蹟麥人與葉舟(見書畫譜聖/朝名畫評)幅圎見神韻㡧¶
尺足風流繞砌紅將發叢林緑漸稠欲窮春好處相共¶
<pb:KR4f0005_WYG_507-11b>¶
上層樓¶
　　　趙昌南唐文㑹¶
南唐雖僻立亦自尚文規簪珮徜徉處圖書左右披東¶
瀛前擬法西雅後開師(昌此幅取法閻立本十八學士/登瀛圖而自成結搆後李公麟)¶
(西園雅集圖布置/筆意又脱胎於昌)位置增精宻晩年還蜀為(見聖朝/名畫評)¶
　　　易元吉羣猿拾果¶
好静工引氣能吟更善縁棲枝墜岸穏拾果倒空懸豈¶
必問其數亦惟順厥天堯牽舜荷箠可以悟難前¶
<pb:KR4f0005_WYG_507-12a>¶
　　　郭熙春江帆飽¶
春水放春舟風帆趁溯㳺可知事逢順須念盛當憂畫¶
有具深意觀無待逺求神筌誠獨出詎止法營邱¶
　　　王詵飛閣延風¶
戚里推儒雅莫如王晉卿詩交蘇氏軾畫法李家成二¶
者工其藝一時炫此名崇臺恣延賞熟處未忘情¶
　按鄒浩道鄉集云晉卿以尚主之貴日在綺羅絃管¶
　間而濡豪嬉戲皆風塵表物閲此圖繪寫崇臺侍女¶
<pb:KR4f0005_WYG_507-12b>¶
　景象是猶未忘情於熟處也¶
　　　張敦禮松壑層樓¶
不獨畫稱良讜言傳廟堂(宋史載敦禮尚英宗女祁國/長公主元祐初上疏言王安)¶
(石蔡確變法之害以退確進司馬光/為得可謂讜直豈特以畫見稱耶)樓臺頗富麗巖壑¶
却幽蒼法得顧和陸譖興章(惇/)與王(能甫禮章惇為政/言敦  忘徳犯分)¶
(醜正朋邪詆毁先烈乃謫官勒止朝參至崇寧初拜節/度使諌官王能甫言敦禮詆毁神宗罪大謫輕不宜與)¶
(之節鉞有傷紹述之志於是/奪節仍為留後亦見本傳)題詞非取藝風節可留芳¶
　　四朝選藻冊(亨/)¶
<pb:KR4f0005_WYG_507-13a>¶
　　　趙伯駒蓬瀛仙館¶
參差仙館類蓬瀛臨水依山風物清可望不可即之處¶
畫家别有寄深情¶
　　　趙伯驌畨騎獵歸¶
射得羚羊䭾馬上凌風意氣自然粗韜弓撚箭仍獵去¶
弗學胡瓌卓歇圖¶
　　　李唐竹林撥阮¶
長夏江村曾易名(石渠寳笈蔵李唐長夏江寺卷前有/宋髙宗題續得一巻筆墨雄秀亦係)¶
<pb:KR4f0005_WYG_507-13b>¶
(真蹟原標為長夏江村疑其有誤審閲圖中塔勢湧現/是寺非村因改為長夏江寺並一再題句詳見壬寅詩)¶
偶成人物亦髙清竹林不作醺醺醉却撥銅絲寄逸情¶
　　　劉宗古瑶臺步月¶
步上層臺圖近月纎妍筆墨肖娗嫇(見畫/繼)紫微詩意分¶
明寫小立依然看兩星(圖中却無/月故戲云)¶
　　　李安忠晴春蛱蝶¶
&KR0008;蝡肖翹髙復低春園風物已昌兮宣和畫院曾經試¶
何未明拈逐馬蹄¶
<pb:KR4f0005_WYG_507-14a>¶
　　　蘇漢臣百子嬉春¶
春苑風和藹戲場狰獰頭角總圭璋問他粉本從何得¶
應在魯論第五章¶
　　　李從訓牡丹春滿¶
一朶䑕姑滿幅披祗容葉襯斥旁枝(是圖畫牡丹一朶/勢已盈幅其旁惟)¶
(襯緑葉更無别枝想原圖必不止此自因嵗久邊/幅不全為裝潢者裁去冊中多無名欵大率類此)謂他¶
富貴已極矣何不分之獨占之¶
　　　馬興祖疎荷沙鳥¶
<pb:KR4f0005_WYG_507-14b>¶
葉敗花殘枝亦枯何来沙鳥立斯須伊人意寓南遷代¶
似寫其瞻爰止烏¶
　　　馬世榮碧桃倚石¶
寫生本自得家傳(圖繪寳鑑云世榮為興祖之子/善畫花禽人物山水得自家傳)葉緑¶
葩紅春冶鮮别解喜他善斟酌脃花傍以石之堅¶
　　　毛益榴枝花鳥¶
榴子熟時鶯轉時(雁以春初北歸鶯於三四月間方北/去秋七八月榴熟時鶯即自北而轉)¶
(南雁於九月始南嚮盖雁大耐寒鶯小不耐寒故雁去/早而来遲鶯去遲而来早京師及熱河不過見其一過)¶
<pb:KR4f0005_WYG_507-15a>¶
(而遲早略不同向屢騐之/不爽是亦格物之一端也)野蟲銜得集横枝笑他自喜¶
權供飽忘却有人彈挟之¶
　　四朝選藻冊(利/)¶
　　　林椿荔枝山鳥¶
蔡襄宋為譜九齡唐作賦其意各自屬其文胥有據山¶
鳥乃無心棲枝偶相顧¶
　　　李嵩巴船下峡¶
夙稱工界畫兹却寫山水出峡忙不當就江快無比神¶
<pb:KR4f0005_WYG_507-15b>¶
超繩墨外是其乃所以¶
　　　馬逺竹磵焚香¶
趺坐厜㕒上鑪香獨自㷊竹風拂清烟趣在聞不聞奚¶
童立欲睡生認蓊濛雲¶
　　　馬逺溪橋策杖¶
層樓出樹杪上更松隂布溪橋策杖人劇談罷歸去命¶
意迥宜吟畫院故獨步¶
　　　馬逵栁隂雲碓¶
<pb:KR4f0005_WYG_507-16a>¶
栁隂結茅棚運水更驅牛雲碓舂艱食農民樂登秋斯¶
樂豈易得祈年幾許憂¶
　　　馬麟秋蘭綻蕊¶
寫蘭反楚辭亦足終古矣底識其為秋疎葉護冷蕊意¶
出常人表或逺代其子(麟逺子雖世家學然不逮父逺/多以已畫書麟欵盖欲麟得譽)¶
(也見陳善杭州志是幅意/境超逸當即係逺作耳)¶
　　　魯宗貴夏卉駢芳¶
夏卉弗注名而却含至理白白(梔/子)與紅紅(蜀/葵)黄(萱/)忘憂¶
<pb:KR4f0005_WYG_507-16b>¶
以喜分明詮五千無名名之始¶
　　　牟益東來紫氣¶
𢷬衣及茅舍兩吟牟氏圖(石渠寳笈舊有牟益𢷬衣圖/及茅舍閒吟圖俱經題句)¶
小幅識東來弗存名可呼(是幅名欵圖章無存原本標/題牟益因仍其舊老子云無)¶
(名天地之始與所圖恰合/正不繋其名之有無也)却實傳其宗不繋有和無¶
　　　朱紹宗菊叢飛蝶¶
趨炎殊衆卉放英獨於秋舞去風全香承来露半流繪¶
者具神解淵明悟莊周¶
<pb:KR4f0005_WYG_507-17a>¶
　　　姚月華膽瓶秋卉¶
花似菊而紅葉則迥然異自題屬東籬(即用其/詩句意)殊難解¶
用意徒以設色工選藻許其厠¶
　　四朝選藻冊(貞/)¶
　　　錢選梅屋攜琴¶
茅檐重覆不計稔外樸其中何礙深(屋中/深廊)三友雖然合¶
同味(屋外並有/松竹梅)一心獨自寄知音(謂/梅)主人正爾虚憑牖¶
童子却欣攜至琴(畫景/如是)動操之前意已足四山答響静¶
<pb:KR4f0005_WYG_507-17b>¶
愔愔¶
　　　唐棣寒山蕭寺¶
萬樹梢頭見梵宫塔尖迥出竺樓紅宇懸秋意連天浄¶
雲鎖峰腰無路通漫擬當前詩與畫可㕘即此色兮空¶
孝恭(任/)蕭寺誇獨識笑彼拘墟見未融(李肇國史補載/梁武帝造寺令)¶
(蕭子雲飛白大書蕭字事南史任孝恭傳云少從蕭寺/雲法師讀經論是當時即以此為名寺之由至宋程大)¶
(昌續演繁露竟謂寺因蕭字名應專屬其寺以駁劉禹/錫詩句之誤按何晏注論語蕭墻云蕭之為言肅也又)¶
(晉王僧孺中寺銘有蕭宫改構云云是蕭梁之前已稱/寺為蕭宫矣向題燕文貴秋山蕭寺圖見其巻後鮑恂)¶
<pb:KR4f0005_WYG_507-18a>¶
(詩引蕭子雲事曾譏其鑿兹閲棣是幅寒山蕭/寺圖益知因蕭字名寺者實屬過於拘墟耳)¶
　　　夏泰岳陽勝槩¶
百尺髙樓雉堞臨洞庭勝槩目前尋臨風把酒自怡性¶
去國懐鄉孰苦吟尚覺蠅頭易為筆竟如蟻目細標鍼¶
(癸夘秋題夷齊廟四景即自寫巻中以限於畫境勉作/蠅頭細書不資眼鏡尚覺易易兹閲圖左書岳陽樓記)¶
(全文方不盈寸字形竟同蟻目以西/洋顯微鏡照之方可讀真稱絶藝)先憂後樂仲淹記¶
至語真先獲我心¶
　　　王紱九龍山居¶
<pb:KR4f0005_WYG_507-18b>¶
未至姑蘇先九龍南巡留詠憶重重孟端繪畫兹偶展¶
三月風光如再逢獨見蕭然㡬屋冷却殊顒若萬民恭¶
問他於是肥遯者置扈蹕間可樂從¶
　　　王紱雲根叢篠¶
磊磊石邊落落筠不疎不宻得相親是為知已交君子¶
那復希他誇世人雲静弗愁根移動風輕任閲代秋春¶
介如節若相投處作者疑為自寫真¶
　　　沈周空林積雨¶
<pb:KR4f0005_WYG_507-19a>¶
茅屋空林居者誰窮愁烟火自然遲無端藝撫石田畫¶
有意神模摩詰詩南國固當嫌恒矣(見畫中/周識語)北方却是¶
鮮(上/聲)逢之題詞正值春惟仲所願息風雨及時¶
　　　唐寅沛臺實景¶
陪冡宰詠呈學士(是幅上方唐寅題詩欵署正徳丙寅/陪大冡宰登歌風臺和詠並圖實景)¶
(呈茂化學士云云/俱未詳為何人)實景成圖傳沛臺徒攬斯為稱别矣¶
不知其意屬何㢤井存邑改語近指劉往朱来世逺猜¶
豈謂爾時政多紊(謂正徳/時政)大風恐復起塵埃¶
<pb:KR4f0005_WYG_507-19b>¶
　　　周臣夏畦時澤¶
夏畦五日晴斯旱時澤東村(周臣/號)景入觀防漏相於乗¶
屋急罷登且喜置車(水車/也)看(圖中景/如是)潤秧漠漠濃含隴¶
野樹濛濛逺接灘尚有怨咨未安者為君周誥早知難¶
　　　文徵明千林曳杖¶
云書云畫既云詩自許由来在韻詞閒作千林曳杖者¶
眼空一代入圖誰嶤峰置背意中足野彴當前步過遲¶
(畫中景/如是)筆墨有為法胥幻箇翁或實㑹於斯¶
<pb:KR4f0005_WYG_507-20a>¶
　　　陸治花溪漁隠¶
四朝選藻冊每十四冊題詩各不倫(近命内廷翰林續/編石渠寳笈偶即)¶
(唐宋元明集繪冊中擇其尤佳者得四十幅題曰四朝/選藻分為元亨利貞四冊幾暇胥為題詠又各用一體)¶
(首冊五律二冊七絶三冊五古四冊七/律非以見異騁妍庶因按體弗紊耳)或以裝池失欵¶
識猶疑入鑑半譌真(四冊中有名欵者不過十之二三/當因嵗久闕損裝潢家漸次裁去)¶
(祗可就舊有標題人名各系以詩雖評鑑之下不能即/信為某某真跡然烟雲過眼寓意而正不必留意於欵)¶
(識真偽/間也)花溪漁隠誠非贋陸治叔平豈為(去/聲)貧(用治/語)近¶
體七言殿全部消幾暇匪費精神¶
<pb:KR4f0005_WYG_507-20b>¶
　右四朝選藻四冊乃乾隆庚戌夏所鑒定者其時勅¶
　内廷翰臣纂輯石渠寳笈續編因出内府所蔵唐宋¶
　元明集繪冊命擇其尤佳者得唐人一宋人二十九¶
　元人三明人七釐為四冊冊各十幀以時代先後次¶
　其甲乙非於畫品有所軒輊也裝成後名曰四朝選¶
　藻以元亨利貞分標之縁就所有之幀為去留故四¶
　朝惟取其人之備而其多寡之數則不能均焉次年¶
　辛亥清和各題以詩分書幀中首冊五言律二冊七¶
<pb:KR4f0005_WYG_507-21a>¶
　言二韻三冊五言三韻四冊七言律攦體分殊非以¶
　見異騁妍庶每冊各從其類弗致有參互淆紊之失¶
　耳石渠續編中此冊已著録閲今數年矣而尚未登¶
　黄綾詩本盖辛亥以後所成各詩或述政事之大端¶
　或寫性情所偶寄與夫問暘雨課耕斂即事摛毫均¶
　非無為而作每嵗詩本已盈無資以此補空逮上年¶
　丙辰大廷授璽初願幸符仰荷¶
天¶
<pb:KR4f0005_WYG_507-21b>¶
祖眷詒精神純固予亦何忍遽圖自逸是以籌㡬訓政¶
　猶日孜孜於事之重且要者仍如常年見諸篇什雖¶
　理宜簡詠而結習未忘浃嵗所吟亦已足百篇二帙¶
　於是此詩復存箧中兹逰盤山以籌軍務望捷音之¶
　故雖来散悶而悶乃日增故即景拈辭亦少於往嵗¶
　既檢斯舊稿録登詩帙用補每年三春百篇之數仍¶
　於本畫冊末識其縁起如右乾隆六十二年丁已季¶
　春御識¶
<pb:KR4f0005_WYG_507-22a>¶
　　白澗行宫作¶
今年春雨勤實利田功好隔日復霏絲敢惜較前小(十/一)¶
(日得雨盈尺有詩紀之十三日復雨僅入/土寸餘但經霑足之後亦不覺其小矣)石棧艱跋涉¶
因避大嶺道(日前至盤山行宫路由蓮花嶺昨經雨後/恐石棧徑仄濘滑難行因改道駐蹕白澗)¶
(行宫計程二十九里路/既坦平更得早至耳)就平駐白澗路近到更早僕伇¶
總欣慰農夫益歡笑(叶/)五字寫紓懐戒盈惕泰保¶
　¶
　¶
<pb:KR4f0005_WYG_507-22b>¶
　¶
　¶
　¶
　¶
　¶
　¶
　¶
御製詩餘集巻十一¶
