# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.859161
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷四十一
<pb:KR4f0005_WYG_099-1a>¶
欽定四庫全書¶
御製詩二集巻四十一¶
　古今體一百九首(癸酉四/)¶
　　孟夏時享¶
太廟¶
鳳紀純乾月鸞韶清徵音¶
神功欽在昔¶
聖翼逮斯今濟濟宗潢列綿綿𤓰瓞尋永思有所本愛¶
<pb:KR4f0005_WYG_099-1b>¶
敬益𣪞心¶
　　賦得九歌揚政要疊舊作韻¶
重華紹帝徳天覆海同涵咨儆籌教飬脩和叙六三昔¶
吟惟誌仰(此題向日/窗前作也)今法祗増慙孜矻猶瞠後遑言正¶
面南¶
　　題張宗蒼畫¶
四家法不較誰能老筆天然格韻勝便合人間稱畫伯¶
只疑林下有歸僧構亭納得煙霞氣掃逕延来松竹朋¶
<pb:KR4f0005_WYG_099-2a>¶
可識此中通學理諸凡要欲共年増¶
　　帝都篇(有序/)¶
　　帝都者唐虞以前都有地而名不著夏商以後始¶
　　各有所稱如夏邑周亰之類是也王畿乃四方之¶
　　本居重馭輕當以形勢為要則伊古以来建都之¶
　　地無如今之燕亰矣然在徳不在險則又鞏金甌¶
　　之要道也故序大凡扵篇¶
天下宜帝都者四其餘偏隘無足稱軒轅以前率荒略¶
<pb:KR4f0005_WYG_099-2b>¶
至今涿鹿傳遺城豐鎬頗得據扼勢不均方貢洛乃營¶
天中八達非四塞建康一塹何堪慿惟此冀方曰天府¶
唐虞建極信可徵右擁太行左滄海南襟河濟北居庸¶
(叶/)㑹通帶内遼海外雲帆可轉東吴秔幅員本朝大無¶
外丕基式廓連兩亰(北京順天府/盛京奉天府)我有嘉賔嵗来集無¶
煩控御聮歡情金湯百二要在徳兢兢永朂其欽承¶
　　皇都篇(有序/)¶
　　皇都者據今都㑹而為言約形勢則若彼詳沿革¶
<pb:KR4f0005_WYG_099-3a>¶
　　則若此盖不如硏京十年練都一紀鴻篇巨作纂¶
　　組雕龍若夫文皇傳十首之吟賔王構一篇之藻¶
　　莭之中和固所景仰歸扵暌遇亦用興懐俊逸清¶
　　新古人蔑以加矣還淳返樸斯篇三致意焉¶
惟彼陶唐此冀方上應帝車曰開陽軒轅臺榭雖莫詳¶
職方有幽無徐梁要之幅員長且廣(叶/)山河襟帶具大¶
綱列國據此士馬強可以雄視諸南邦遼金以来始稱¶
京(叶/)閲今千年峩天閶地靈信比長安長玉帛奔走来¶
<pb:KR4f0005_WYG_099-3b>¶
梯航儲胥紅朽餘太倉天衢十二九軌容(叶/)八旗居䖏¶
按界疆朱樓甲第多侯王槐市陸海無不藏富乎盛矣¶
日中央是予所懼心徬徨¶
　　雩祭齋居¶
甘膏霑暮春麥壠蓬蔥翠大田亦已播南畝無閒地比¶
似向年間籌農心實慰常雩此致齋敢忘勤民事族雲¶
傍晚濃希霖仍切意澤豈辭其優况乃逾旬既風勢漸¶
刁騷又覺愁弗置¶
<pb:KR4f0005_WYG_099-4a>¶
常雩行事扵¶
祈年殿以是年鼎新¶
圜丘禮成敬述¶
辰見夏維孟常雩舉盛儀春畬深誌慶時澤更希垂¶
寳構方新煥¶
璿壇暫奉移祈年誠有素即事倍乾寅¶
　　首夏御園¶
禋祀次第舉法宫致䖍齋蕆事臨御園綠濃暎樓臺韶¶
<pb:KR4f0005_WYG_099-4b>¶
華荏苒去清和宛轉来階前木芍藥幾朶迎曦開嬗代¶
不假借即景聊澄懐¶
　　浴佛日萬夀山作¶
早建精藍號報恩(大報恩延夀寺在山之陽為/    皇太后六旬大慶敬建)節傳浴¶
佛禮祗園無生安得有生日是法端知非法門花塢漸¶
㸔紅意减林扉又覺綠隂繁昆眀不異尼連水八徳恒¶
供兩足尊¶
　　自玉河泛舟至玉泉山¶
<pb:KR4f0005_WYG_099-5a>¶
渚宫通一水泛覽乗餘閒兩岸畊織圗民務取次㸔新¶
蠺已分箔初秧綠針攅林翠蔵鳥聲啁噍復間闗半月¶
未命逰景光頓改觀浩刧浴佛日視此一指彈¶
　　題玉泉山羅漢洞¶
煙霞蔚峯腰松篁匝洞口如如應真軰洞裏乾坤守常¶
教月印心不礙樹生肘每来尋故蹟是豈非昔有㸃綴¶
一新之将毋著相否¶
　　即事¶
<pb:KR4f0005_WYG_099-5b>¶
卓午欲作風少風繼以雨傍夕漸廉纎延望廵檐宇入¶
夜亦就寝浙浙聴隔户夢廻問中人云已晴久許愁餘¶
慰不期慰餘愁益苦春膏消息佳祈農切懐緒¶
　　復雨¶
復雨無端旋復晴未霑安得釋予情了知十日期堪待¶
為惜三春望已盈¶
　　題張宗蒼秋景畫¶
秋林筞蹇過溪橋屏嶂猶濃翠可邀落葉打頭不湏拂¶
<pb:KR4f0005_WYG_099-6a>¶
簮花也擬傲青韶¶
　　書通鑑續編宋主答徐鉉事¶
藝祖志一統命師伐江南卑辭徐鉉来稱如事父嚴父¶
子而兩家不可何待占緩師復遣求論辨徒詹詹榻側¶
難容睡按劒叱何慙嫚罵如沛公創業多直談更能用¶
曺彬禁暴恢海涵一時王業定太平引養恬時泰作廣¶
義吹求致苛纎謂徐鉉辱君諛頌失太謙更為設若詞¶
包茅問貢拈濶論名有無詭辨逞呫諵有如愛二毛宋¶
<pb:KR4f0005_WYG_099-6b>¶
師無救殱辭費申臆見史義何曾探昌黎有定評責人¶
詳已廉¶
　　遣興¶
午晴晚隂連三日時霏細㸃復一律麥收三月雨已占¶
邇来恒患将得失族雲作勢風屯之問夜每愁星月出¶
比似常年聊自解廻憶今春越勤恤際和曽未敢宴安¶
望澤惟益増䖍慄匪愁不雨雨不霑惠民自戒名鮮實¶
恰如五指之更彈不若捲手之一挃¶
<pb:KR4f0005_WYG_099-7a>¶
　　聞河南收麥誌慰¶
天中風土暖麥收常早時春膏向&KR0662;霑近况曾未知忽¶
接方伯奏大慰懸望思入夏雨既佳豐秋定可期因恐¶
賤傷農倉貯亦借資官糴籌補足賈湧即罷之居竒更¶
預防擘畫皆合宜皇州春如豫邇来望雲霓數日雖可¶
待一時難置懐(叶/)愁中聊因慰慰逺愁近茲¶
　　宴西洋博爾都噶里雅國使臣¶
越紀一来庭條枝隔大溟度能遵禮典名未著山經勤¶
<pb:KR4f0005_WYG_099-7b>¶
逺非吾事柔遐藉國靈指南漫須賜彼自觧瞻星¶
　　版築圗¶
無論一藝未曾試且是三篇尚待陳效彼徴圗旋命相¶
寧無浮議動今人¶
　　躬詣¶
　黒龍潭祈雨¶
五日麥期廹十日禾期臨連塍雖遍綠益用愁予心乃¶
知春澤佳猶資夏澤深不雨已彌月勃長羈秧鍼邇日¶
<pb:KR4f0005_WYG_099-8a>¶
雲屢作每為風威侵細㸃何嗟及問夜憂披衾凌晨詣¶
靈潭聊當禱桑林孜孜藉夙佑惕惕申今忱廻轡瞻杲¶
杲首疾以呻吟¶
　　遣憂¶
先憂云有濟所貴憂則無無觧憂益深憂先意實孤藴¶
隆象已見麥秋望幾虛猶冀獲半收終藉甘膏濡待雨¶
刻不寧一日三秋如期麥翻惜時今昨迅須臾作詩聊¶
遣憂憂豈易遣乎惟希尺澤霑恵我三農夫¶
<pb:KR4f0005_WYG_099-8b>¶
　　御門日微雨¶
問夜非因荅封事邇来盼澤惕衷情剛聞稀㸃如前日¶
徒劇𣪞憂閲四更優渥詎能蘇麥黍慙惶何以對公卿¶
一堂同切祁祁願辰告伊誰賛我誠¶
　　漫興¶
麥期十日惜如流細㸃頻霏尚未優更厪先憂慮禾黍¶
那饒閒緒對蒲榴勅幾每慙(去/聲)休徴致攬景還慵藻思¶
抽言志聊因酬結習我非甫也近多愁¶
<pb:KR4f0005_WYG_099-9a>¶
　　喜雨(四月三/十日)¶
欲獲猶慳意越忙中宵霶霔勢方長過時始沛寕云若¶
徹夜無眠審不妨黍隴定知遍回槁麥疇還及乍抽芒¶
敢因慶慰忘憂惕昭受心惟勵自強¶
蠲疾端稱醫世藥觧愁真覺沃心田自憐幸爾消千慮¶
了識如斯迅百年聊復逢欣開意蕊真教聽雨發言泉¶
畿南近逺均霑否數漏聲中望又懸¶
　　題張宗蒼畫¶
<pb:KR4f0005_WYG_099-9b>¶
雲氣幻峯青飛泉落碧泠不安髙士榻留與世人聽¶
　　復隂¶
甘澤纔旁濩濃雲復下垂已深起枯感又切繼優思開¶
牖凝睎逺摛毫得句遲自予試絜矩知足信其誰¶
　　詠古¶
西秦攻趙急求齊救斯須為質要長安割愛其忍諸唾¶
面待朝臣強諫亦奚如觸讋願言見太后盛氣需謝病¶
艱疾走頋乃徐歩趋娓娓詢食飲不和色自無憐息請¶
<pb:KR4f0005_WYG_099-10a>¶
黒衣亦愛少子乎得間遂進辯用愛非區區始言送燕¶
后乃計乆逺圗長安宜有託惑觧為約車筞士誠足竒¶
趙后終非愚匪石設固拒口舌終難孚盡信不如無史¶
然况其餘¶
　　端午日奉¶
皇太后觀競渡¶
宿雨初晴霽景鮮承¶
歡行慶荅芳年惟欣愛日臨¶
<pb:KR4f0005_WYG_099-10b>¶
任輦詎擬薫風入舜絃畵鷁飛波迅扵鳥綵縆界道直¶
如弦逺人許預天中賞欲使重瀛盛事宣(是日西洋博/爾都噶里雅)¶
(國使臣亦命/入御園觀覧)¶
　　仲夏萬夀山¶
彌月望甘雨心愁逰興踈今来佳莭過幸值渥霑餘觸¶
景足生趣湖山盡起予針芒刺早稻田葉㸃新蕖林煦¶
鶯遷木泥香燕賀居屬吟稍染翰亦欲悶懐紓¶
　　清可軒¶
<pb:KR4f0005_WYG_099-11a>¶
蘿逕披芬馨林扉入翳蔚岩居夏長寒况經好雨既散¶
花作靜供烹茶學幽事綠紗開我牖西山吐雲氣望雨¶
如望蜀無厭寧自諱終是憂勞人永言意所寄¶
　　觸屏謡¶
牀下慢睡頭觸屛乃公敦誡胡不聼叩頭前謝道具曉¶
大要教讇無他營父子宻語扵暗室屬垣者誰曲盡情¶
揚子善用彰父惡叙傳奚為亦致稱¶
　　即事三首¶
<pb:KR4f0005_WYG_099-11b>¶
麥秋候宜晴謂是優霑耳其霑剛解旱究再雨為美邇¶
日少覺燥雨亦數日矣我又生望心先憂固其理¶
莅政十八年年年愁水旱胡不致時若自問惟慙赧諱¶
餙甚不可此心孚近逺籌補偏救弊曰下益上損¶
惟古之賢臣條奏水旱事今也不藉一吾勤咨已備兵¶
戈亦幸無敢侈承平瑞恤農時惕心始終勵吾志¶
　　戯題小像(郎世寜畵像張/宗蒼畵山水)¶
松石流泉間隂森夏亦寒搆思坐盤陀飄然衫帶寛能¶
<pb:KR4f0005_WYG_099-12a>¶
者盡其技勞者趂此閒謂宜入圗畵匪慕竹皮冠¶
　　木假山六韻¶
既剥辭芳埭成章肖碧岑條枚原好在拱把漫重尋抱¶
石標竒嶂生厓憶故林堪因悟名實誰與辨陶隂不遇¶
盤根質安知君子心中山蜚藻翰理趣照来今¶
　　夜雨(五月/十日)¶
既渥思頻沛終然觧我憂自¶
天叨貺厚入夜聽聲稠敢詡依旬瑞真消數日愁漏鐘¶
<pb:KR4f0005_WYG_099-12b>¶
牕外送擬共號屏留¶
　　雨後泛舟由玉河至玉泉山¶
好雨頻霑心實慰進舟遂造玉泉山翠雲堂後撫雙栝¶
不爾安能共爾閒¶
層峰如洗翠隂森雲館還成隔月臨過雨林花皆得意¶
𨚗知望雨向時心¶
宴逰半刻旋清蹕林水牽情漫太頻纔覺憂紓慮心泰¶
自憐合是觧歡人¶
<pb:KR4f0005_WYG_099-13a>¶
　　竹爐山房歌叠恵泉烹竹罏韻¶
山下出泉易所聞八功徳品梵帙分同歸殊途何思慮¶
辭多應始躁者羣知然乃復辨甲乙笑予未足稱絶塵¶
前年攬景法雲寺無暇翻彼貝葉文右廊展轉入茶室¶
古梅對我吹幽芬竹鼎小試烹玉乳騰聲四百年以陳¶
畵圗詩詠萃四巻前呼後唱情彌敦倣製筠罏忽已得¶
底須較量傳火薪靈泉第一况在邇無勞水遞馳紛紛¶
山房兩間取素樸土階茅茨匪所云彌月望雨未逰歴¶
<pb:KR4f0005_WYG_099-13b>¶
雨足散悶一覽權(叶/)綆汲聊爾事煮㵸恵山清供宛意¶
存品題昔已略扵近㸃綴今乃增其新増兮略兮胥逺¶
道促旋清蹕延席珍促旋清蹕延席珍我豈髙閒啜茗¶
人¶
　　藻鑑堂¶
湖上搆䟽軒湖色牕中灩虗明涵萬象名之曰藻鑑謀¶
目對有本澄心㸔不厭掠珠燕頡頏吹縠魚喁噞秋夕¶
月娟娟春朝風瀲瀲扵水彼曽云扵人吾方念¶
<pb:KR4f0005_WYG_099-14a>¶
　　御門日作¶
勅幾貴不息日日勤政坐折本待綍宣御門時酌妥園¶
居即扵此此例匪自我夏曉乃峭寒輕風拂青瑣衮衮¶
来公卿魚魚咸右左同慰則不無同嘻曷其可¶
深籌庶事康永戒獨智慮終日不聞過聖賢之所懼膚¶
言亦何益實政期有助小莭謹其微大綱審其據爾尚¶
朂氷兢我惟凛朽馭爾我共孜孜無可息肩䖏¶
　　題方琮山水巻¶
<pb:KR4f0005_WYG_099-14b>¶
紅樹白雲疊巘蒼最幽竒處有書堂何人擕杖㸔&KR1793;水¶
大似維摩華子岡¶
　　短歌行¶
貪者言廉亂者言治雖知其非不如一試血勇面赤神¶
勇面白彼勝扵此不如無迹責人也詳責已也廉既知¶
之矣何用詹詹為臣不易為君實難匪今斯今自古已¶
然¶
　　湯泉蓮花¶
<pb:KR4f0005_WYG_099-15a>¶
暄波能煦嫗嘉植先時芳徼露欺南浦猗風入夏堂術¶
無藉𣪞七莭每艷端陽得地資菁菀作人興念長¶
　　題張宗蒼雪景¶
疊璧萬林蒼浮来素壁凉郭熈猶刻畫滕六欲軒昂罅¶
䖏琳宫聳盤中鳥道長衝寒驢背客未審為閒忙¶
　　御湖泛月¶
桂宇散涼颸琳池澹朗照木蘭試浮弄氷鑑延虗眺望¶
前魄早升夏仲暑遲到吟興殊未䦨漏聲甲夜報適可¶
<pb:KR4f0005_WYG_099-15b>¶
薄言旋秉燭詎宜斆¶
　　邇日¶
邇日頻頻接好音燕南齊晉徧甘霖已生慰後還生懼¶
片刻奚當終嵗心¶
　　取道長河進宫齋戒即目有懐㸃筆成什¶
協紀行将舉¶
北郊致齋清禁徹弦匏稍欣入目秋臨麥益勵因心藉¶
用茅¶
<pb:KR4f0005_WYG_099-16a>¶
陣雨剛逢盼後施廻青草木摠華滋進舟清曉憑煙景¶
敢忘𣪞憂問夜時¶
雨好教晴亦不妨曉隂又冀作霖滂較量自是勤農意¶
也覺年来意太忙¶
必告¶
慈寜曉問安延縁桂櫂遡㳺瀾黍芃麥秀香風裏縹緲¶
西池直北㸔¶
　　舟過萬夀寺未入¶
<pb:KR4f0005_WYG_099-16b>¶
花宫枕清流催舟未留憩已是少閒人何必耽閒地¶
　　樂善園¶
栁岸維蘭舟沼園閲藻景林深鳥藏聲花繁蝶留影水¶
木入畵幽琴書延趣永詎惟耳目新亦因機慮靜少坐¶
便命駕寓意還堪省¶
　　仲夏瀛臺即景雜詠六首¶
黄頭艤棹待金鼇太液輕風送畵艘明日致齋逰未得¶
好因路便事清遨¶
<pb:KR4f0005_WYG_099-17a>¶
紅墻曲折鏡光開芝字隄頭聳趯臺却笑劉郎虗費事¶
遥從海上覔蓬萊¶
假山樹子近天然閲世扵今四百年恰似雲中吠雞犬¶
略因津逮亦成仙¶
入夏松篁森靜姿竹罏小試午風時三間靜室無多子¶
何事頻来去每遲¶
歩出松門又放舟蕉園鐘磬落聲幽横從玉蝀橋邉過¶
白塔凌雲更舉頭¶
<pb:KR4f0005_WYG_099-17b>¶
樓臺位置䂓浮玉為愛空明接水天壁上恰書江國詠¶
一彈指頃向三年¶
　　鄒一桂清溪垂釣¶
蒲芷掩映間煙水澹沱䖏釣者本無機羣鷗為誰去¶
　　董邦達浮嵐暖翠¶
句曲春煙泮浮嵐卒未收華陽肥遯䖏只欠三層樓¶
　　張宗蒼秋林燕坐¶
著論擬樂志搆園號離垢秋聲賦不得神託無何有¶
<pb:KR4f0005_WYG_099-18a>¶
　　傳聞¶
傳聞南省春收好又報齊東待雨遲片刻憂欣渾莫定¶
了知百嵗祗如斯¶
　　夏至齋居¶
景短日長候分龍占雨朝剛欣五寸繼又隔一旬遥厪¶
意依阡畆齋居守禁寮扶陽有明訓敢不惕於昭¶
　　夏至日¶
北郊¶
<pb:KR4f0005_WYG_099-18b>¶
肅穆¶
澤壇方綈帷正色黄¶
眀禋兹敬舉品物届咸章曙氣滌暄鬱朝蟾駐素光年¶
年躬祀事¶
厚德沐恩長¶
　　雜詩¶
代御不相藉羲車騁炎景靈臺表正短北陸躔方永在¶
易象金柅奉天騐隂靜恭已無始終敷政恊寛猛依旬¶
<pb:KR4f0005_WYG_099-19a>¶
雨未時惟萬幾堪省何莫匪當憂中宵心怲怲¶
　　蜀葵¶
蜀葵名不一菺莃皆其類豈似秋葵花正色無雜異秋¶
葵知向陽堪以興忠摯蜀葵則安能随方弄嬌媚亦被¶
向陽稱仿彿名濫厠詩人貴耳食誰解董狐義青邱詠¶
其白應縁别寄意承露固且可經寒恐弗易永念李絳¶
言(絳言巧拙為/真今古同病)因擬狄山刺(山論張湯/為詐忠)¶
　　君子有所思¶
<pb:KR4f0005_WYG_099-19b>¶
井眉甃文石轆轤引䋁絲絲弱文石堅此理夫人知嵗¶
月展轉乆絲㾗石上遺匪施琢磨功縷縷深四圍新絲¶
固無恙舊石艱補治乃知弱摧堅其危反難持蟻壌及¶
綫溜君子有所思¶
拂拭青銅鏡欲以照醜美将鏡側置前見他不見已乃¶
知眀貴正苟偏眀蔽耳鉤距有窮機尺棰無盡理君子¶
有所思萬物備我矣¶
　　熱¶
<pb:KR4f0005_WYG_099-20a>¶
祝融扇暄颷號屏輯時澤解作将半月繼沛懸望亟或¶
云五月旱俗諺利收麥麥已失豐秋甘膏尚可惜禾黍¶
正抽苖汜濩資霑尺延佇勞坐起煩歊侵几席林苑有¶
如此閭閻越逼窄兩月三愁旱今畨較尢劇調劑無良¶
方咄咄復奚益¶
　　鄒一桂松菊圗¶
蒼官夀客結好友白石青莎依秀原廣羣芳中誰冠冕¶
兩先生實賁邱園臨風聽擬濤湔俗裛露餐餘英雪煩¶
<pb:KR4f0005_WYG_099-20b>¶
疑是歸来三徑日陶家髙致喜猶存¶
　　六月朔日作¶
希膏方半尺稽澤又兼旬月已夏云季雲将雷尚屯憫¶
農愁壤槁問夜歩檐廵黒蜧何時應如傷愧視民¶
　　清暉閣¶
廣厦軒庨暑不侵墨林義府足探尋年来略識其中味¶
饒有憂心鮮樂心¶
　　風¶
<pb:KR4f0005_WYG_099-21a>¶
雲容欲結遌風開何事南薫轉近隤應為邇年春太幸¶
只今孤注送愁来¶
　　題韓滉田家風俗圗用舊題者韵¶
　　　灌溉¶
綠苗秀欲齊穡事忙村荘時澤既未霑翻車引野塘炙¶
背相勤劬誰趂午隂凉四民惟農苦哿矣豪富郎¶
　　　收刈¶
頴栗有次第三時序匪卒奄觀逮銍艾豈復辭僂折既¶
<pb:KR4f0005_WYG_099-21b>¶
以完官租亦将贖私褐贖褐云胡為聊藉禦冬月¶
　　　登場¶
宛然覩髙廪不諱豐年優多黍復多稌西陌将東疇餘¶
三防後嵗具四播今秋孰謂農有暇請㸔食未浮¶
　　　持穂¶
顆粒附榦穂敲持要令脱耞聲互應荅喜藉微風發胼¶
手那辭勞震耳何嫌聒遺&KR1367;可供爨猶省拾榾柮¶
　　　簸揚¶
<pb:KR4f0005_WYG_099-22a>¶
農事合家作乳子背衆前大姑待把穂簸出珠顆圓抱¶
哺而併倨赴時彼何専惟是質有禮熈熈樂逢年¶
　　　礱¶
初揚藉簸風再礱資石齒有如琢磨功斐然乃君子為¶
倉欲潔好為廪欲髙峙珍重語兒孫寜容輕視此¶
　　　舂碓¶
五羊未遇時身世輕一葉豈知功業成感深相杵荅既¶
舂亦既碓玉粒期甘滑厭彼機心轉寜吾胝足蹋¶
<pb:KR4f0005_WYG_099-22b>¶
　　　籭¶
老翁坐風簷咄咄課細簸将以輸天庾筲三豈謂過粗¶
粃詎狼戾得飽雞豚賀癡孫莫喚嫗嫗孱正酣卧¶
　　　入倉¶
籭礱既備功嘉榖應登庾湫濕防黴涴髙塏為廊廡我¶
屬望甘霖愁心日旁午展此冀紓懐終風又彭怒¶
　　習字慢成¶
㐮陽曽有言書紙十萬整散布在人間仍以娱老景持¶
<pb:KR4f0005_WYG_099-23a>¶
出少年書欲換人不肯不識乏姿媚入道天然境英雄¶
善欺人至今聲譽炳我亦屢更書惟因遣日永前後試¶
校衡犂然不可並斯之未能信儒臣慢相請(儒臣亦有/以舊字不)¶
(必換/為言)名手曰張愷技同運斤郢善去舊者蹟如空不留¶
影問其質為誰冷金端本等(惟宋紙可刮除金粟/牋即稱脆不可為)事必¶
有其類藝苑新聞耿十萬不為少顛翁猶勤黽至今存¶
幾紙愛書人可省¶
　　再詣¶
<pb:KR4f0005_WYG_099-23b>¶
　黒龍潭祈雨¶
稽膏又彌月申悃此重過筮詎辭三凟事誠較六多恧¶
心凛¶
天誡覥面冀¶
神和羞卜通靈蜴忍㸔欲槁禾預齋盼&KR0034;霔廻馭未滂¶
沱莫聴真無術惟應喚奈何¶
　　夜雨¶
雲作望益切雲散愁弗置初零未敢信旋濃轉生畏片¶
<pb:KR4f0005_WYG_099-24a>¶
刻緒萬端誰能髙枕寐湱然乃大沛簷聲注不匱瞻天¶
宇溟濛歩砌苔漸漬庶淨蠲疾病更廻蘇苖穂所惜三¶
寸纔未云一犁暨旱乆利渥霖徹夜憂仍繼傍曙雲復¶
生廉纎時作勢救急固差佳優霑始深慰¶
　　勤政殿對雨三首¶
宿雨凝雲曉復零問安今稍慰¶
慈寧傳餐甫畢臨勤政無逸重書敬掲屏¶
愁雨三凡喜雨三既優既渥此真甘臣工謾道予心慰¶
<pb:KR4f0005_WYG_099-24b>¶
未抵予心致慰慙¶
欲喜還驚又近愉滿盈志敢藴斯須分無後樂先憂有¶
百嵗如流例此乎¶
　　溪亭雨中即景¶
急㸃徐絲縱復横披風襟袖颯然清底縁泚筆艱佳句¶
邇日憂深意未平¶
水閣珠簾靣面垂幾餘清切坐来宜髙低楊栁舞無定¶
舒巻煙雲態越竒¶
<pb:KR4f0005_WYG_099-25a>¶
廻青禾黍綠鋪塍晏坐溪亭漲影増略有閒心攬煙景¶
将無即此忘兢兢¶
　　題張宗蒼雨景畵¶
千澗落飛瀑萬樹霏寒珠雨来風滿樓漲増橋接湖我¶
因愁無聊漫命為此圗筆意信通靈甘㴻旋霑濡畵壁¶
龍飛去古有今豈無¶
　　雨後萬夀山八韵¶
彌月縁希澤愁深農苦辛今朝經大霈幾暇命逰廵適¶
<pb:KR4f0005_WYG_099-25b>¶
以紓懐鬱果然入目新溪聲喧有漲峰色淨無塵晝為¶
夏長靜天如雨後仁耕耘催亞旅草木長精神謂是忘¶
憂地虞非克念隣山靈如藉問合喚箇中人¶
　　玉河泛舟至玉泉山¶
河水一川纔漲碧溪田兩岸總廻青老農額手都生慰¶
𨚗識吾心尚未寜¶
玉泉未到又多時緑樹隂濃砌草蕤雨洗峰姿饒靜趣¶
牕含水態引清思¶
<pb:KR4f0005_WYG_099-26a>¶
山房水裔復雲涯磁銚筠罏本一家何必盧仝太酣放¶
每来消得幾杯茶¶
　　香岩室¶
岩棲聊趂片時閒妙得環中中更環棄日雅宜小年景¶
構廬恰借嵌空山蟬如佛偈談非口香散天花笑破顔¶
未免踟躇動清戀白雲不共客人還¶
　　詣¶
　黒龍潭謝雨¶
<pb:KR4f0005_WYG_099-26b>¶
曉露鳴騶爽不炎廻蘇禾黍緑尖尖三朝翻覺難遲待¶
一尺何期頓渥霑顧諟¶
帝臨心益惕曰酬¶
神佑禮遑淹惄如慰後饒清思萬景紛投觸緒拈¶
　　逰大覺寺三首¶
途便尋蘭若雨餘閲夏山不因逢愷澤安得寄幾閒禾¶
坂從頭驗蘿蹊信歩攀去年題壁句恰是適吟還¶
隔樾鐘鳴裏上方覿靣呈夏深寒柏色雨後壮泉聲巢¶
<pb:KR4f0005_WYG_099-27a>¶
已非鳩拙僧如逼鶴清偶来滌塵慮誰觧悟無生¶
晴晦變峰色都来與畵宜泉誠琴筑耳我亦始終之少¶
坐便還去明年又此時情知如幻事留詠定何為¶
　　泛月斆謝恵連體¶
日盡西北天月出東海水湖光不礙白霞色仍餘紫懸¶
華祝融寒委照氷夷喜沉浮萬状竒分合一輪是一輪¶
當舉頭薄言泛蘭舟在抨弓正滿開奩鏡欲流爭耀螢¶
火微弄術周生偷㸃翰詠今夕屈指待新秋¶
<pb:KR4f0005_WYG_099-27b>¶
　　恭奉¶
皇太后觀荷詞¶
　　望雨時¶
聖母憂予之憂雨既霑¶
聖母亦喜予之喜乃敢侍¶
輦稱慶用荅芳辰天下䝉庥孰非¶
慈訓之流恵也詩以言志短體二章¶
好雨均霑既渥優承¶
<pb:KR4f0005_WYG_099-28a>¶
歡今始展眉頭蓮花萬朶葉千萬葉葉花花紀¶
嵗籌¶
機上天孫錦様紅納涼水殿暢薫風幾多彤管徽音著¶
未擬勤民¶
此日同¶
　¶
　¶
　¶
<pb:KR4f0005_WYG_099-28b>¶
　¶
　¶
　¶
　¶
　¶
　¶
　¶
御製詩二集巻四十一¶
