# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:19.531350
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷七
<pb:KR4f0005_WYG_399-1a>¶
欽定四庫全書¶
御製詩五集巻七¶
　古今體一百十七首(甲辰七/)¶
　　遊龍井作曡庚子詩韻¶
急&KR0584;一宵㡬陣過辨公蹟一問禪和墨名儒行由他去¶
(謂東坡/辨才等)舜僢堯嶤歎若何笑彼定誰能畫者到斯那可¶
&KR0034;吟麽水亭小坐命輿返泉韻如聞留客歌¶
　　龍井八詠¶
<pb:KR4f0005_WYG_399-1b>¶
　　　過溪亭¶
亭自亭而溪自溪言傳三笑信無稽雖然乆假不歸者¶
千古人過尚重(去/聲)提¶
　　　滌心沼¶
六祖當年傳法音可知神秀悟非深滌之何乃重名沼¶
吾謂辨才尚有心¶
　　　一片雲¶
巒罅生雲雲䕶巒自成一片習而安仰知¶
<pb:KR4f0005_WYG_399-2a>¶
皇祖經臨處嵗嵗山莊三字看(避暑山荘内延薰山館/東偏別室有    皇祖)¶
(御題額曰/一片雲)¶
　　　風篁嶺¶
清風拂處翠交加等度卑之龍與蛇過嶺即為上天竺¶
琳瑯韻裏步雲霞¶
　　　方圎庵¶
儒曰仁圎而義方庵名數典豈荒唐辨才應讀昌黎集¶
文暢希其取友良¶
<pb:KR4f0005_WYG_399-2b>¶
　　　龍泓澗¶
刻峭崇岡澗有泉㡬畨坐石得吟篇外人不識臨眼底¶
却道湍流落半天¶
　　　神運石¶
運以神功誠有無卓然立不借傍扶方圎庵是米顛跋¶
對此曽經下拜乎¶
　　　翠峯閣¶
八詠逮兹四度酬翠峯廿載閲春秋吟成去弗復迴頋¶
<pb:KR4f0005_WYG_399-3a>¶
結習由來不欲留¶
　　展龍井所弆臨蘇東坡書和過溪橋詩巻三曡前¶
　　　韻¶
通守錢塘者性實樂林邱儒墨不復論那較春與秋時¶
來尋辨才溪橋過不留不留乃真留千年占靈湫書詩¶
蔵石渠(續入石渠寶笈有蘇軾書過溪橋詩冊筆勢䧺/秀神明規矩實東坡佳蹟也嘗扵㡬暇展玩臨)¶
(仿/)頻閲綈几頭臨書&KR0034;此間得皮笑粗浮賡韻凡三度¶
匪云較劣優惟以識嵗月嵗月信如流然亦例獲麟弗¶
<pb:KR4f0005_WYG_399-3b>¶
擬重來遊歸當勤吾政及老廑民憂¶
　　雨中由風篁嶺下至靈隠寺路¶
明當旋蹕歸勝境欲重顧風篁越迥嶺即入靈隠路雖¶
云石徑仄舍近求逺誤(由龍井出谷口轉至靈隠計十/一里兹自風篁嶺下即為入靈)¶
(隠之路較/近六里)濕霑旁拂雨暗衝低幕霧黄山縱未觀木蘭¶
實屢遇(黄山雲海最為擅名每秋蒐扵木蘭山頂見雲/氣巃嵸實可稱雲海向屢有句兹雨中由風篁)¶
(嶺盤磵道而下實不遜畫/圗中所謂黄山雲海也)昔䇿馬直行今乘輿緩步老¶
矣不覺慚婆娑興猶故¶
<pb:KR4f0005_WYG_399-4a>¶
　　冷泉亭¶
飛來峯之側呼猿洞之口曲澗宛轉間中有玉龍吼功¶
徳任彼稱清泠恒自守曰空尚弗可曰色更何有林洪¶
惜流出未免失享帚(洪句云流出西湖載歌/舞回頭不似在山時)¶
　　再㳺雲林寺¶
靈隠山隂雲林寺臨安會稽㑹尺咫(若耶溪雲門寺杜/甫句也雲林即雲)¶
(門故假借用之/向亦屢經詠)仙家尚有縮地術佛法寧無轉面理浙¶
中諸寺此最古磵壑幽深尋迤邐冷泉亭可喚洗心較¶
<pb:KR4f0005_WYG_399-4b>¶
量雲棲斯麗矣其貧富又殊天竺為之酌劑亦偶耳(天/竺)¶
(寺富雲林寺貧曽諭撫臣為之調劑今天竺/嵗助雲林五百金以周其急詳見前詩注中)¶
　　韜光庵二首¶
竺庵幽隠號韜光尚絅惡文義足方誰謂墨儒不同道¶
從之(謂中道而立/能者從之)亦可用其長¶
辛未初遊斯甲辰怱怱不覺丗餘春每來必有詩留詠¶
光弗能韜却費神¶
　　韜光庵三曡舊作韻¶
<pb:KR4f0005_WYG_399-5a>¶
平生志不厭山林况此山林處最深螺髻龕㕘檀篆結¶
金蓮池汲茗漿斟片時静可消塵慮七字成聊託素襟¶
行漏泠泠促歸轡曰歸曰住兩無心¶
　　擬韜光禪師答白樂天詩三曡其韻¶
蜀人性本樂林泉偶爾結庵供食眠覆釡漫招積厨飯¶
巢溝難捨耨池蓮禪宗頗慙(去/聲)曽㕘月師嘱聊安此遇¶
天(唐長慶中蜀僧韜光辭師出遊師嘱之曰遇天可前/逢巢即止因遊靈隠山巢溝塢值樂天守郡悟曰吾)¶
(師命我也遂卓錫焉樂天聞/之因與為友題其堂曰法安)偶撫遺踪三曡韻底論成¶
<pb:KR4f0005_WYG_399-5b>¶
佛後和前¶
　　擬白居易寄韜光禪師三曡其韻¶
莫説毘尼守弗逰居士家寧忘彼摩詰曽見散天花笻¶
竹何妨䇿禪枝不復芽有來應有往擬去領杯茶¶
　　普圎院(在雲林/寺之西)¶
普圎復古號改額總從刪(院創自劉宋元嘉時石晉天/福中顔為普圎院又名資巖)¶
(南宋咸淳間改為永福寺資巖無所取義或資嚴之誤/兹仍復普圎古號餘槩從删詳見庚子年逰普圎院詩)¶
(按/語)頗協佛之義(佛以圎/通為義)宜居僧以閒而何冀檀施(去聲/  今)¶
<pb:KR4f0005_WYG_399-6a>¶
(之僧人多/冀布施者)豈不汚湖山弗與談禪偈成詩即便還¶
　　題明印四美¶
　　明文徵明及其子彭以書畫篆刻世其家何震從¶
　　彭討論六書甘暘私淑其學兹所弆刻印各一可¶
　　云四美¶
徵仲工篆刻夀承繼業真日長消讀易侠放寄居秦(櫽/括)¶
(徴明刻/印語)何震及門者甘暘私淑人彬然聚四美董畫例¶
堪循(静怡軒西室篋弆董其昌鑒蔵名畫四巻顧愷之/畫女史箴一李公麟蜀川圖一九歌圖一瀟湘卧)¶
<pb:KR4f0005_WYG_399-6b>¶
(遊圖一以四美具名之此所弆徵/明等四印當從其例貯之静怡軒)¶
　　孤山晴望¶
一雨三日伊誰力傍晚快晴送我行(将以明/日旋蹕)遂陟林逋¶
最髙處恰如曽㸃詠歸情山明水秀誠無比寓意澄觀¶
詎有縈聊以七言當留别膩雲收盡碧天清¶
　　杭州啟蹕迴鑾之作¶
七日西湖暢豫情平明啟蹕度杭城大凡勝處袪留戀¶
乃可道心契一精冬麥抽苗含宿雨春桑發葉烘(去/聲)新¶
<pb:KR4f0005_WYG_399-7a>¶
晴亟應歸矣俾民暇(巡蹕所至迎鑾男婦夾道瞻覲駢/肩接迹其愛戴實出至誠然春季)¶
(正當盡力農蠶亟應旋/蹕俾得及時勤業也)莫誤斯邦蠶與耕¶
　　熱¶
江國晴後熱語傳農諺詳亦如北地秋一雨一畨涼霽¶
暘蒸水氣非炎暖異常季春似仲夏欲換袷衣裳麥苗¶
乍吐穂菜花鋪地黄潤薰桑葉肥蠶事率已忙對時協¶
民工不覺川路長¶
　　江南總督薩載等續報得雨詩以誌慰¶
<pb:KR4f0005_WYG_399-7b>¶
廿三四五雨霑渥江浙連疆澤被均雖覺遜南濕誠接¶
(昨廿三四等日浙省甘霖大霈甚為透足兹薩載等奏/報蘇州扵廿三四日得雨入土二寸又據蘇州太倉常)¶
(州江寧揚州淮安徐州各属及上江之太平鳳陽頴州/泗州滁州六安各府州属均扵十四五六等日先後得)¶
(雨三四五六寸鳳陽府属之定逺得雨計有一尺等語/上下江雨澤雖稍遜浙省而冬雪春膏土脉滋潤得此)¶
(雨接續實扵/農田有益)惟因憶北望仍頻(山東直𨽻河南一帶入/春以來雨水稀少雖據)¶
(各該督撫等奏報得雨分/寸尚欠透足殊殷顒望)登盤餅餌麥期稔浸隴秧苗¶
稻利新夏長(上/聲)秋收時尚逺言當戒滿意猶諄¶
　　嘉興道中詠古四首¶
<pb:KR4f0005_WYG_399-8a>¶
　　　檇李城¶
水村處處重農桑檇李誰知古戰塲越躓呉顛胥往事¶
逺帆煙雨望茫茫¶
　　　三過堂¶
茶禪數典自三過(茶禪寺本吳越保安院宋改景徳禪/寺俗名三塔寺壬午南廵時用蘇軾)¶
(訪文長老三過湖上汲/水烹茶事賜改今名)長老烹茶事詠哦文士豪吟殊¶
不少羶薌何獨萃東坡¶
　　　岳珂故宅¶
<pb:KR4f0005_WYG_399-8b>¶
太守因之寓郡城金陀坊裏尚存名五經萃室珍遺帙¶
(宋嘉定中岳珂守嘉興後寓居郡城金陀坊有金/陀稡編盖爾時寓郡政暇校刋五經或即其時云)疑此¶
宅中鋟板行¶
　　　天籟閣¶
檇李丈人數(上/聲)子京閣收遺蹟欲充楹(明項元汴字子/京檇李人好收)¶
(金石遺文圖繪名蹟/貯書處名天籟閣)雲煙散似飄天籟(元汴所收書畫/有天籟閣項墨)¶
(林印記石渠寳笈所收甚夥今經其本地反惜其閣與/名蹟俱無存矣其印記亦不知何時乆入内府收貯然)¶
(以此又幸其不落賈/人手用假亂真耳)明史憐他獨挂名¶
<pb:KR4f0005_WYG_399-9a>¶
　　夜雨(三月廿/八日)¶
夜雨隔窓聞打篷亂㸃紛優扵澤何礙知是熱之薰(昨/近)¶
(頗熱知薰/蒸有雨也)行漏聴長短潤郊計寸分因希北省遍逺繾¶
近斯欣(昨據薩載奏報雨澤有霑二三寸處兹/徹夜終朝實甚優渥入土均盈尺矣)¶
　　雨中過平望¶
夜雨淋漓曉未已川路計程六十里刻期以進衆早行¶
冥濛舟度絲煙裏米家真蹟故常觀較斯活畫彼遜美¶
獨憐縴兵跋泥濘霑體塗足苦莫比白金按名都遍給¶
<pb:KR4f0005_WYG_399-9b>¶
念他固亦人之子瀰漫四宇蔵逺山平望鎮村忽莅止¶
兩傍瞻覲無萬民弗惜濕衣色都喜闔閭坐覽意&KR0832;然¶
顧我何徳以致此¶
　　迴蹕至蘇州筞馬入城之作¶
膏雨既已渥快晴實惬情進舟速水路筞馬入蘇城如¶
子欣父至駢肩繞膝迎愛之無别法不擾飭官清¶
　　三賢堂四曡髙啟韻¶
髙啟本蘇人曽已詠鄉賢兹乃舉名宦别以三人傳韋¶
<pb:KR4f0005_WYG_399-10a>¶
(應/物)白(居/易)吾無間却怪以劉(禹/錫)連竇羣劾亂政是疵那可¶
痊挟邪稱二王引黨似登仙豈如韋與白政暇逰山川¶
如岡之有松如溪之有蓮淡然視功名弗以利禄牽徒¶
因善裴度(謂禹/錫)奏記元和年入為主客郎元都嘆雲煙¶
(即禹/錫事)辨解自為文葢媸難為妍三髙信卓乎(謂范蠡張/翰陸龜蒙)¶
(為呉三髙/啟亦有詠)本地揚翰筵惜哉上梁文取禍仍詞篇¶
　　詠和闐玉蘭亭脩稧圗¶
和闐山玉巨(和闐山産王其小者自山随水而下因採/之扵河多良品至尋尺以上則鑿山取之)¶
<pb:KR4f0005_WYG_399-10b>¶
(號為山料品遜水玉是以丙戌玉盂聨句詩/有玉山玉水胥産玉逾尺還扵山取焉之句)鑿作稧脩¶
辰逸少為文會永和之暮春屢經訂書蹟兹喜見圖真¶
借問圖中者誰誠稱(去/聲)玉人¶
　　重逰寒山得句¶
蘇城駐信宿乘暇訪名山結習知應捨勝逰緣逮還(将/以)¶
(明日/旋蹕)喜看麥穂吐(前駐蹕蘇州時麥苗微覺望雨兹旋/蹕重至寒山以農田屢被春膏麥已)¶
(吐穗頓改/前觀矣)茂錯菜花間大慰從前意新詩那可刪¶
　　岝㟧山詠事¶
<pb:KR4f0005_WYG_399-11a>¶
行水猶無事牽山豈有斯(岝㟧山在吳縣西南一統志/稱此山本在太湖中禹治水)¶
(移進近東又西南有兩小山皆有石如巻笮俗云禹所/用牽山也太湖山有淺地云是笮嶺山蹠自此以東差)¶
(深言是牽山之溝其言荒誕不足信壬午有詩闢之云/天造山川詎人力鑿哉吳語太傳奇意尚引而未發大)¶
(禹治水行所無事豈有巻笮牽山/之理紀載之附㑹無稽往往如此)湖深溝那鑿峯去蹠¶
奚遺徒見石刻峭依然樹茈虒千秋紛紀載曽㡬不虚¶
詞¶
　　題澄懐堂¶
徑入綠琳瑯三間别有堂據床引綺思列架發芸香駒¶
<pb:KR4f0005_WYG_399-11b>¶
影分明是塵勞頓覺忘澄懐擬何事民務細商量¶
　　清暉樓口號¶
翠峯邏復碧波圍秀入搴帷潤逼衣拾級乍欣得新况¶
溪樓仍是此清暉¶
　　六依¶
皇祖華山詩韻¶
理趣將塵逺詩裁與境深步猶堪勝濟鬢不礙霜侵解¶
舞花經籟能言春入禽五言賡¶
<pb:KR4f0005_WYG_399-12a>¶
聖藻六度仰¶
沖襟¶
　　髙義園¶
山北(靈/巖)天平路名園乆識吾施田本創范(仲/淹)作記却因¶
蘇(軾/)桃栁暢春意詩書供静娛載咨由義者莫負舜之¶
徒¶
　　白雲泉六曡白樂天韻¶
香山昔日對流泉太守公堂一日閒我自先憂天下者¶
<pb:KR4f0005_WYG_399-12b>¶
豈能效彼樂斯間¶
　　題髙義園蔵范仲淹伯夷頌再曡前韻¶
昨年親炙夷齊廟臺陟清風灤繞流(清風臺為夷齊廟/四景之一下瞰灤)¶
(流昨嵗自盛京/迴蹕駐此展謁)傲世惟希巢父樂弔民未韙武王憂衣¶
冠不羡千秋史薇蕨還勝五鼎羞同志後來應誰氏依¶
稀釣者有羊裘(謂嚴/光)¶
　　詠龍門四曡髙啟韻¶
壬寅窮河源乃得真源蹟(壬寅春因豫省河工未合龍/遣乾清門侍衛阿彌達告祭)¶
<pb:KR4f0005_WYG_399-13a>¶
(得河神并窮黄河真源據奏扵星宿海西南三百餘里/  一河名阿勒坦郭勒其西有巨石名阿勒坦噶達素)¶
(齊老䝉古語北極星石也崖壁黄赤色上為天池流泉/百道皆作金色入阿勒坦郭勒實黄河真源也詳見河)¶
(源詩/按語)龍門在其下向傳神禹劈華隂及底柱疏導匪朝¶
夕天平山絶頂林立多怪石有泉復有洞奇狀紛簇積¶
亦有龍門名嵗乆事湮隔(龍門為神禹導河故蹟而吳/中天平山頂向有髙啟龍門)¶
(詩不知誰所與名考之誌乘則都不載是以/乙酉南巡詩名字亦已紛安所徵往籍之句)誌乗所未¶
載疑嫌路幽窄兹攬鳬藻集如對青邱魄作記復詠詩¶
九日勒巖壁(髙啟題詩向嘗屢曡其韻而未知龍門之/名為誰定兹檢啟鳬藻集有九日逰天平)¶
<pb:KR4f0005_WYG_399-13b>¶
(山記稱龍門兩崖並峙若合而通窄險深黒/過者側足云云乃恍然悟即髙啟所名也)乃悟一人¶
為决疑副賞激因四曡其韻㸃筆展吟額五車今逮百¶
誰能盡往籍不求甚解人翻為得要客¶
　按予凡有所疑必欲考其實兹龍門之名向以為無¶
　所本兹閲鳬藻集始知即髙啟所名雖彼杜撰而去¶
　此一疑亦大快事也然則陶淵明所為不求甚解在彼¶
　則可在予則不可仍予向所云為是故末句戲及之¶
　　再題明人西山勝景冊¶
<pb:KR4f0005_WYG_399-14a>¶
横山又號踞湖山箕踞太湖殊等閒吳越乆經一家矣¶
底須要地控其間¶
　　　右劉珏踞湖山¶
太湖臨處上方通茶磨遥思鬪茗風水厄權輿陸鴻漸¶
用之扵此豈知窮¶
　　　右沈周茶磨嶼¶
齊躓隋顛千百年新移舊置乆茫然閭閻今日吳閶盛¶
幸矣比鄰聞管絃¶
<pb:KR4f0005_WYG_399-14b>¶
　　　右沈周新郭¶
胥門五里路非遥一道清流㡬架橋似是吳人猶恨越¶
洗來溪水未曽消¶
　　　右唐寅越來溪¶
長橋圖寫自唐寅栁暗花明蔚眼新親切羣情子依父¶
循名差未負行春¶
　　　右唐寅行春橋¶
小橋野艇接溪湖蓄眼煙波有若無但使村村饒稼穡¶
<pb:KR4f0005_WYG_399-15a>¶
吾民焉有不仁乎¶
　　　右唐寅饒稼橋¶
北抵楓橋南齾塘分流東出利耕桑衡山自是樂山者¶
曽向其間築草堂¶
　　　右文徵明横塘¶
派分震澤洞庭濵去越入湖此問津千載後能居此者¶
幸他猶是范家人¶
　　　右文徵明石湖¶
<pb:KR4f0005_WYG_399-15b>¶
陳淳筆寫桃花塢宻樹逺山景倍清今却城中為鬧市¶
致疑伯虎昔傳名¶
　　　右陳淳桃花塢¶
上方塔影太湖涵一帶湖山最可探謾道紫薇村莫覔¶
依稀應在治平南¶
　　　右陳淳紫薇村¶
　　舟過無錫城¶
舟過無錫弗艤岸去時筞馬已觀民兹來露冕坐闔閭¶
<pb:KR4f0005_WYG_399-16a>¶
夾岸跪覲無萬人因思皆資衣食者自當物貴生計貧¶
幸遇有收尚可活水旱那無饑溺頻以是祈嵗廑宵旰¶
大吏並飭諱災諄展義時邁政因此我豈山水徒逰巡¶
　　皇甫墩¶
向自恵山榮騎迴遥觀波影湧蓬莱縣城竟過此權置¶
川路非紆兹重(去/聲)來綠栁隂成囀鶯舌青蒲叢宻闖魚¶
顋南巡往返程将半不覺時光暗裏催¶
　　戯題放生池三首¶
<pb:KR4f0005_WYG_399-16b>¶
池漾清波號放生捕來求售亦人情設無放者應無捕¶
匪曰愛之害亦誠¶
漁翁張網豈憐魚巨鬛細鱗都取諸有此放猶救其半¶
責賢莫備亦思予(後一章反/前章意)¶
盤盛餅餌供投飼抛擲銀鱗於牣來嗟爾昻頭求食者¶
就中誰是報恩顋¶
　　漪瀾堂三曡前韻¶
山中喜有水圍堂滉漾楣欄上下光勝處恰宜孟王畫¶
<pb:KR4f0005_WYG_399-17a>¶
(庚子前巡以王紱竹罏圖既燬因復檢石渠寶笈所弆/王紱溪山漁隠圖賜蔵山寺是卷亦有吳寛䟦語與竹)¶
(罏圖筆墨絶肖郵致名藍俾還/舊觀亦為兹山増一段佳話也)興來還和老蘇章綺紈¶
那辨文和武(趙州栢林寺有吳/道子畫文水武水)甘劣休論圎與方(恵山/有方)¶
(圎二池圎者甘/而方者較劣)七字促成壁間泐笑云付爾樂斯長¶
　　若氷洞¶
牝洞從來具靈氣温冬涼夏不為奇(凡石洞中冬必温/而夏反涼大屋亦)¶
(然不足/竒也)題名此曰若氷者應是來當暑月時¶
　　題王紱溪山漁隠圖曡庚子詩韻¶
<pb:KR4f0005_WYG_399-17b>¶
分補四圖償舊失(竹罏四圖既燬因補寫首巻而命皇/六子及𢎞旿董誥分寫二三四巻以)¶
(補其/闕)猶思願海滿僧難石渠特出山人蹟古寺留供過¶
客觀(既補四圖復檢石渠所弆王紱溪山漁隠圖後有/吳寛跋者留賜僧寺以供過客傳觀為精藍復増)¶
(韻事/云)王畫吳書都弗闕亡凡存楚那窮端笑他微有不¶
足處御筆經題恐属官(竹罏圖四巻向存僧寺為僧人/汚損地方官重装致燬因補寫)¶
(四圖並御題此巻補存寺中然恐有司鑒前此之失必/為時加檢看則属官物寺僧仍不得由已與衆傳觀以)¶
(得布施或未能滿其所/願因題是圖並戯及之)¶
　　題巴顔布哈古壑雲松¶
<pb:KR4f0005_WYG_399-18a>¶
富扵氣有犍牛力(元本䝉古也其時漢人能畫如趙子/昻之類者甚夥向年題詠亦多而䝉)¶
(古工畫人今始見此軸筆力矯健信為䝉古人所罕有/按伯顔應作巴顔不花應作布哈盖巴顔富也布哈犍)¶
(牛也彼時漢人不通䝉古語妄意音譯甚至有心譏訕/雖本䝉古人而其以漢文書名不能不從漢文以訛傳)¶
(訛兹圖中巴顔布哈之自署名即其證也今已将遼金/元三史通行改正幀中之署名四字乃其真蹟姑仍之)¶
(并識/扵此)古壑雲松自寫真畫詠元人不一足撫圖乃信詠¶
元人¶
　　順風¶
順風揚布帆一刻可數里設其遇逆風一里數刻矣(一/解)¶
<pb:KR4f0005_WYG_399-18b>¶
大帆得風多小帆得風少事半有倍功資益理可曉(二/解)¶
小船遲先行大船速後至盩厔欲避難(平/聲)泰山壓卵勢¶
(三/解)行途欲速到先發亦人情橋洞阻刼遌反遲半日行¶
(四/解)欲速則不達先難而後易觸目可㑹心足以悟萬事¶
(五/解)¶
　　題趙孟頫蘭亭脩稧圖¶
本是水晶宫裏人渡江却往山隂道可知山水興不淺¶
適興惟益取其好鏡中行以至蘭亭把筆遂寫脩稧藁¶
<pb:KR4f0005_WYG_399-19a>¶
氣清天朗時復佳峻嶺激湍境值巧爾時逰者卌二人¶
亦有少年亦有老十一人詩成兩篇十五人成一篇早¶
其十六人乃弗成罰以三觥蔽辜了羣從齊契(用王羲/之詩語)¶
共嬉春玉樹芝蘭庭際繞事固可傳圖可傳玉枕更貌¶
佳文小(格古要論載王佐云臨江有玉枕蘭亭近在南/京李荘家見之云是趙子昻書字皆蠅頭小楷)¶
　　山東巡撫明興奏報得雨詩以誌慰¶
乆繾山東雨澤稀郵章披畧慰宵衣淄川七寸實深透¶
厯下卌分(四寸四/十分也)惜欠微(據明興奏報三月二十七日/山東省城自已時得雨至戌)¶
<pb:KR4f0005_WYG_399-19b>¶
(時止入土四寸其餘各府州縣俱得雨二三寸及四五/寸不等惟淄川縣入土七寸極為深透又據登州總兵)¶
(馬如麟奏稱該處三月十五日夜得雨五/寸閲之畧為慰懐然究未普霑尚殷冀望)通省雖霑未¶
普渥七言為詠尚殷希未知畿輔延及否佳信佇從驛¶
遞飛¶
　　題杜瓊天平嶺圖¶
我適天平一逰目森森萬笏覽無窮(天平山即萬笏朝/天范氏髙義園在)¶
(其下巡蹕所至見人烟稠宻兼有亭榭㸃綴兹幀/中林木叢茂惟樵徑可通亦見今昔情景不同也)誰知¶
冠嶺起樓處當日纔容樵徑通¶
<pb:KR4f0005_WYG_399-20a>¶
　　便民港紀事¶
句容道屢經新港初見爾壬寅方始事癸夘成功駛沙¶
溪拓以寛(自鎮江師古灘經句容至上元舊有沙溪一/道長百里嵗乆堙塞乾隆四十七年冬間薩)¶
(載奏請開濬寛深引注江水入新港士商得以舟行至/江寧且可越黄天蕩江路之險行旅稱便扵四十八年)¶
(冬竣事奏到賜/名曰便民港)泥泉濬而泚别引江漲塗潮汐波増瀰¶
和雇民受利亦非徭役起(是役飭發江省公項給價和/雇民夫百姓藉資謀食並無)¶
(絲毫擾累共用/銀十一萬餘兩)安福(御艫/名)御以行鏡中風物美大吏乞¶
港名便民賜名是鎮江至江寧陸路弗通水南方便扵¶
<pb:KR4f0005_WYG_399-20b>¶
舟艱車及步履考士並賈客自此舟行矣若云勤蹕途¶
吾殊不為(去/聲)此¶
　　髙資港詠古¶
髙資已駐燕兵近孝孺方陳割地謀洪武設非遵古制¶
應無靖難肆䖍劉¶
　按建文君臣庸懦固不足論使洪武弗泥古立皇太¶
　孫擇賢而立燕王為皇太子則必無靖難簒奪慘殺¶
　之事矣因經此地並及之¶
<pb:KR4f0005_WYG_399-21a>¶
　　由便民港舟至棲霞山行館即事有詠¶
發以寅而到以申(舟行由便民港至棲霞山行館水程/百里較每日稍逺因以寅刻起行迨)¶
(申刻/即到)舟行百里未勞身此言訝不當出我執役猶應念¶
衆人漫向青山論今昔最欣緑水滌精神迎鑾老幼胥¶
歡忭自審如何稱(去/聲)便民¶
　　題棲霞十景¶
四隣峭蒨碧峯圍中有行宫據翠微不向攝山尋藥草¶
古希過四又何希¶
<pb:KR4f0005_WYG_399-21b>¶
　　　右棲霞山¶
玲瓏峯表滀天池却弗流為瀑布垂一種尋常勝他者¶
旱乾水溢兩無之¶
　　　右玲峯池¶
峯姿㠎嶫照曦紅青石烘成紫亦通惡以奪朱權弗論¶
千秋永䕶化人宫¶
　　　右紫峯閣¶
山房愛聽謖濤聲却不希他𢎞景名笑指繞階一溪水¶
<pb:KR4f0005_WYG_399-22a>¶
三年前此座中清¶
　　　右萬松山房¶
對立雙峯萬古亭中間一線㢠含青天開豈費疏鑿力¶
蜀道空勞笑五丁¶
　　　右天開巖¶
巒繞岡遮幽且偏居斯凡骨亦成仙自嫌清蹕來逰際¶
扃岫掩關合致然¶
　　　右幽居菴¶
<pb:KR4f0005_WYG_399-22b>¶
盈溝盈谷蹙花傾是浪而無澎湃聲莫謂斯崖出假借¶
千秋何物定其名¶
　　　右曡浪崖¶
栲栳明珠鏡面呈方塘半畆渫然清玉泉山下湖論頃¶
大小由他萬斛傾(攝山珍珠泉晶瑩上出半畆澄清為/前督臣尹繼善所疏剔然較玉泉之)¶
(趵突山根簜漾成湖其傍小泉淙噴/而出者不啻萬數實不可同年語也)¶
　　　右珍珠泉¶
虹非日照鏡非銅溪澈橋彎值偶同奚必名中辨真假¶
<pb:KR4f0005_WYG_399-23a>¶
藉他假幻悟真空¶
　　　右彩虹明鏡¶
誰與竺菴號徳雲聊欣一炷浄香聞爾時布景恦然憶¶
馳驛觀山豈漫云(昔逰此山時尹繼善以未盡其美有/馳驛觀山之喻予則以為深愜宿懐)¶
(不留意於物至今/猶每追憶其言云)¶
　　　右徳雲菴¶
　　白乳泉試茶亭用皇甫曽送陸鴻漸棲霞寺採茶¶
　　　詩韻¶
<pb:KR4f0005_WYG_399-23b>¶
採茶遂試茶弗焙葉猶生(凡採茶其葉必生當焙之然/後可烹茗兹皇甫曽送陸鴻)¶
(漸採茶而遂云野飯石泉清是/甫採而即烹茗矣故戯及之)疑舉且喫語(謂趙州和/尚且喫茶)¶
(句/)但期此話行(且放此話行亦/指月録中語)羽踪藉因著曽句亦云¶
清泉則付無意淙淙千載聲¶
　　題太古堂用庚子詩韻¶
棲霞此重来倐閲四年乆是我蔵詩所一有無不有拈¶
花弗關指掃葉底須帚胥自太古然問堂知是否¶
　　武夷一曲精廬用庚子韻¶
<pb:KR4f0005_WYG_399-24a>¶
攝山勝以山然亦不乏水命曰武夷曲似哉而逺矣有¶
石可枕頭有流可潄齒王武子所云適可用扵此然我¶
憂勤人未宜斯比擬¶
　　登棲霞最髙峯眺望作歌¶
我昨進舟來棲霞髙峯半天望及至今日徐徐登便民¶
港水眼底漾由港而江通潮汐舊稱險處黄天蕩避險¶
就安誠便民兩府(謂江寧/鎮江)行舟永無恙不惟兩府歌利¶
濟通省士庶情俱暢(便民港既成不特鎮江江寧兩府/舟行穏順即通省士民往来金陵)¶
<pb:KR4f0005_WYG_399-24b>¶
(者免涉黄天蕩江濤之險及/陸行䟦履之艱無不稱便也)然而江中仍有舟圖利忘¶
害憐衆狀邇日作炎其熱難堪比及造極爽拂風尖身¶
既適矣心亦恬扵是息江港安險之幻境置魏吳機械¶
之浮談歌留石碑傍花龕萬刼佑我黎與黔古希誠老¶
矣南巡願罷安福帆¶
　　得趣樓¶
攝山趣難僂指數髙樓得全隨所取數之既難得何易¶
數属有意得無意以此知無勝有多山情水態面前羅¶
<pb:KR4f0005_WYG_399-25a>¶
而樓不識不知付以寥天一獨欣明日啟蹕後乃無人¶
過¶
　　自棲霞至江寧駐蹕之作¶
兩日山逰六蹕移古來都㑹合臨之萬民瞻就情増舊¶
一已安懐念在兹卌里輿驄無甚勩六朝興廢有餘思¶
安南適值陪臣至道左俾觀巡狩儀(安南國王黎維褍/遣陪臣黄仲政黎)¶
(有容阮&KR1723;賫表至京奏謝計程距迴鑾尚逺守候需時/因諭令由湖北取道赴江寧扵蹕途瞻覲是日易輿乘)¶
(馬俾觀巡狩之儀仍/優予宴賚遣令歸國)¶
<pb:KR4f0005_WYG_399-25b>¶
　　題燕子磯¶
有石臨江翩若飛乆聞燕子用名磯六朝往事誰興廢¶
㡬巻遺編自是非形勝江山如錦繡光春風物已芳菲¶
而今沙漲興耕作俯瞰青葱麥壠肥¶
　　逰觀音山永濟寺¶
永濟觀音寺稱名義可循佛仍殷愛物我敢懈勤民景¶
豈芳菲賞時惟休助巡思堯舜猶病蒿目愧心頻¶
　　望幕府山有詠¶
<pb:KR4f0005_WYG_399-26a>¶
茂𢎞幕府此開山江北川原指顧間亦祗劃疆恃天塹¶
伯仁何誚楚囚澘¶
　　駐蹕江寧四曡舊韻¶
一帶長江南北區古稱天塹勢縈紆星文牛斗輝分野¶
地利淮揚鞏䕶都知建業曽傳有趙(鼎/)守錢塘那讓其¶
蘇行宫四日扵斯駐蹟撫前朝敬畏俱¶
　　題文伯仁金陵十八景¶
鼓棹三山正順流素車白馬一時收英雄語固出羣耳¶
<pb:KR4f0005_WYG_399-26b>¶
利舉風帆不泊舟¶
　　　右三山¶
原為名利塲中客却信因縁教外書詹事移文稱儁俗¶
雖云貶也半猶譽¶
　　　右草堂¶
聚寳山經六度巡每因詠古託懐頻可憐同泰曽三捨¶
竟未臺城贖得身¶
　　　右雨花臺¶
<pb:KR4f0005_WYG_399-27a>¶
黄道隆崇雙闕開牛頭自古迥崔嵬南朝都會無踰是¶
却㡬家曽乆此哉¶
　　　右牛首山¶
迤邐三山接石頭福藩南渡最風流臨朝却歎無名妓¶
直欲湖邉唱莫愁¶
　　　右莫愁湖¶
江山表裏秀含包三日棲遲去復抛不必隠人頻道古¶
合稱是我貯詩巢¶
<pb:KR4f0005_WYG_399-27b>¶
　　　右攝山¶
符瑞分明宋志垂至今臺號未曽移元嘉政治如相較¶
合曰鳳兮何徳衰¶
　　　右鳳凰臺¶
安石從容坦之懼慢将往事論前朝勞勞客况閲千古¶
祗有新亭名不消¶
　　　右新亭¶
石頭埤塊鬱嵯峨飛鳥猶艱絶壁過寄語恃兹守險者¶
<pb:KR4f0005_WYG_399-28a>¶
逮兹守險失應多¶
　　　右石頭城¶
故國長干千百春春来栁色鎮如新曹彬北望金陵處¶
不事殺傷受訓仁¶
　　　右長干¶
清曠真宜野鷺居緑洲蕩蕩水如如自從太白題詩後¶
㸃筆無非是緒餘¶
　　　右白鷺洲¶
<pb:KR4f0005_WYG_399-28b>¶
㡬曲溶溶清且淪向南流繞故宫濵漫嫌寂寞青溪水¶
曽照當年歌舞人¶
　　　右青溪¶
不脛而行無翼飛因之燕子號江磯至今江退沙塗漲¶
燕啄惟欣麥隴肥¶
　　　右燕子磯¶
元武湖經堙濬屢長堤直接太平門設云一箭将軍定¶
皀羽依然釘板存(金陵太平門其左扇一箭飲羽又餘/箭㾗者二為順治年間取江寧時澹)¶
<pb:KR4f0005_WYG_399-29a>¶
(臺都統所射駐防人不忍/湮其蹟故常整緝存之)¶
　　　右太平堤¶
桃葉歌傳王子敬一時髙致想流風雖然名教能相傲¶
誓墓心當愧乃翁¶
　　　右桃葉渡¶
感言穿竹立都牆王儉傳中事可詳白下門過李太白¶
驛亭醉酒對三楊¶
　　　右白門¶
<pb:KR4f0005_WYG_399-29b>¶
方山屢見難屈指獨數(上/聲)金陵多隠淪真隠㡬人充隠¶
㡬翠峯無語峙千春¶
　　　右方山¶
家學規模近可尋得無粉本手摹臨将三百載饒生韻¶
却見新林作舊林¶
　　　右新林¶
　　夜雨(閏三月/初八日)¶
昨自棲霞乗輿來路傍緑麥芃誠好大麥穂長踰二寸¶
<pb:KR4f0005_WYG_399-30a>¶
小麥吐穂将齊了惟是陸行畧起塵此景南方實所少¶
(南方地濕無塵有塵/則為晴久望兩也)昨来劇熱熾非常其雨解炎望及¶
早駐輦之晚漸作雲蒸為靈雨霏㣲巧入夜霈霶遂大¶
作倒槖傾盆恣汗浩浸種挿秧時雖未麥穂灌漿信資¶
飽以言斯地固堪慰遥憶北方憂更悄(近畿直𨽻山東/河南現均望雨)¶
(此次是否一律普/霑佇待馳奏之至)何當渥澤普徧霑佇待飛章逓驛道¶
　　雨中禮報恩寺¶
夜雨曉畧止城南禮梵宫往来限日裏(扵江寧祗駐蹕/四日故雨畧止)¶
<pb:KR4f0005_WYG_399-30b>¶
(即出/禮寺)&KR1268;雭復途中一例龍和象誰㕘旛與風寺名曽取¶
義泚視此相同(凡以報恩名寺多取怙恃之義是以萬/夀山建報恩延夀寺即用此寺名昔年)¶
(南巡扵此屢奉増愴慈/逰今非昔况惟    然)¶
　　寄題瞻園¶
瞻園遺自中山乆(瞻園在江寧藩司署内/本明中山王徐逹故宅)昔至金陵曽¶
一觀取義如之較勝此(御園亦曽肖此為如/園而景趣較勝扵此)無須池館¶
重盤桓¶
　　題明陵用庚子韻¶
<pb:KR4f0005_WYG_399-31a>¶
金川不守景隆城(建文四年六月燕王棣渡江犯京師/進兵屯金川門谷王穂及李景隆守)¶
(門登城見棣麾/盖開門迎降)叩馬壯哉御史楹(景隆近降後御史連/楹叩馬欲刺棣被殺)¶
(都城/䧟)先謁陵乎先即位楊榮却異姓連情(棣入京編修/楊榮迎謁馬)¶
(首曰殿下先謁陵乎先即位乎棣遽趨謁陵畢羣臣備/法駕迎謁即帝位向批通鑑輯覽以楊榮身為侍從國)¶
(破君亡迎謁不暇臣節已隳且明請謁陵隂/為勸進尤是巧扵獻諛大異連楹之節烈矣)¶
　　靈谷寺¶
建陵故遷寺(鍾山東南舊有道林寺在獨龍阜明/初因建陵故遷寺扵此改名靈谷)儒釋¶
典俱違儒固乖忠恕釋仍有是非舊名殊杳杳(自移寺/改名靈)¶
<pb:KR4f0005_WYG_399-31b>¶
(谷後道林寺舊/名遂無稱者)新景自依依暫向匡床坐那看花雨霏¶
　　賦得至人心鏡(得無字八韻/江南試題)¶
軒皇造為器荘子喻成謨造則鏡標有喻惟心表無藴¶
之寸田約照乃萬方俱水火寧資取隂陽自合符将迎¶
實非也妍醜任呈乎賦一可封(于/)著鑒三貞觀殊放彌¶
擬滿月巻退静融珠望道聊吟此行躬實愧吾¶
　　題關槐山水¶
松下敞書寮策笻人過橋無僮若為候有鶴似相招春¶
<pb:KR4f0005_WYG_399-32a>¶
籟風前落泉紳雲外飄仙臺阿那畔来往㑹王喬¶
　　詠周玉司冦匜¶
司㓂鑄銅曽作彞鼎鐘欵識與傳之錯金銀已詳稱古¶
琢玉琳欣忽見斯回禄雖經英不變(是器盖曽經鬱攸/所災而英華尚存)¶
(知其本為/良玉也)六清如設用堪資掌邦禁者伊誰氏董正周¶
官興睪思¶
　　直𨽻山東河南各督撫俱奏報得雨詩以誌慰¶
三處奏書一日到知為報雨好音傳開緘閲果迎目潤¶
<pb:KR4f0005_WYG_399-32b>¶
盈尺霑真慰念懸(閏三月初九日劉峩奏到保定省城/閏三月初四日巳時至初五日寅時)¶
(得雨九寸明興奏是日經過恩縣自辰至申得雨六寸/又濟南東昌府属臨清州属附近各州縣均報是日得)¶
(雨五六七寸不等何裕城江蘭等奏開封省城扵閏三/月初六日得雨二寸三省同時報雨實堪額手欣慰)¶
不祗灌漿資麥隴已堪播種(上/聲)利禾田京畿尚未謄章¶
至(京師又逺扵保定此次保定既得盈尺透雨京師自/亦普霑優&KR0584;以随本章由驛馳逓故尚未奏報耳)¶
卜度其同意倍䖍¶
　　閲江寧旗兵曡庚子詩韻¶
湔過旌功史重(去/聲)光(國初平江南執明福王實豫王之/功戊戌春曽降旨申雪前愆復還)¶
<pb:KR4f0005_WYG_399-33a>¶
(封號配享勞云太/廟以旌前)復封陪享偉勲揚祗今江表文風盛¶
憶昔關東¶
武徳煌一日備寧聽其弛八旗駐實慮猶長偏安南渡¶
原堪守即境慆淫惡福王¶
　按福王監國江寧勢雖危弱然果能念亂圖存卧薪¶
　嘗膽未嘗不可苟延嵗月如宋南渡之偏安而乃信¶
　任馬阮惟聲色是耽以致淪胥莫挽我豫王乗霧渡¶
　江援師悉潰其底滅亡實自取耳¶
<pb:KR4f0005_WYG_399-33b>¶
　　賦得春雨如膏¶
甘雨晝兼夜濃雲髙復低如膏真是澤沃隴更滋畦詎止¶
南方被欣酬北省徯(昨劉峩明興何裕城等各奏報/得雨南北先後均霑實堪欣慰)遐¶
思慶優渥近喜對凄迷信已叨盈尺寧惟逮一犁浸秧¶
稲可種結穂麥将齊豈不對時慰惟殷敬日躋陪臣稱¶
解詠遂以命為題(時安南國陪臣黄仲政黎有容阮&KR1723;/在江寧迎覲詢其能詩適甘膏大霈)¶
(因以命題詩/亦頗可觀)¶
<pb:KR4f0005_WYG_399-34a>¶
　¶
　¶
　¶
　¶
　¶
　¶
　¶
　¶
<pb:KR4f0005_WYG_399-34b>¶
　¶
　¶
　¶
　¶
　¶
　¶
　¶
御製詩五集巻七¶
