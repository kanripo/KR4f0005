# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:12.203034
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷二十
<pb:KR4f0005_WYG_183-1a>¶
欽定四庫全書¶
御製詩三集巻二十¶
　古今體九十五首(壬午四/)¶
　　渡江至金山駐蹕作¶
昨夜風雄曉静停¶
祖功一例奉¶
慈寜心期無忝勵無逸¶
瀆貺有昭欽有靈畫舸人情胥恱豫鏡天景物正薰馨¶
<pb:KR4f0005_WYG_183-1b>¶
十年三度事多矣不改金山㡬疊青¶
　　金山寺三依¶
皇祖詩韻¶
江山風物鬯春和總為¶
慈寜祝嘏多到岸¶
羲碑先拱讀繼繩自問應(去/聲)如何¶
　　登金山塔頂再疊舊韻¶
塔巳山尖又塔尖竿頭進歩那辭兼寜惟縦望目眸豁¶
<pb:KR4f0005_WYG_183-2a>¶
真是入微情性恬窣堵饒他劫火閱江波照我鬢霜添¶
便教險韻賡千度不外如来一朶拈¶
　　試中泠泉¶
一江之水泠分三古来志乗為斯談伯芻(劉/氏)中泠稱第¶
一又新(張/氏)第一又屬南水與人乃漠然者猶各阿好甘¶
其甘究之平流詎有異南北中豈殊同潭頭陀近試偶¶
因便徳裕逺取還嫌貪松枝煮茗月初上翻聴謖籟鳴¶
方酣¶
<pb:KR4f0005_WYG_183-2b>¶
　　觀濤樓即景¶
崇搆觀濤舊所稱石&KR1097;壮觀(去/聲)試臨憑千尋翠巘天疑¶
近一道長江波不興来往布帆嫌力弱空明玉鏡與心¶
澄風恬浪静自佳事何必枚乗賦語徵¶
　　閱水操因題¶
奚縁閱水操哈薩扈巡艘欲示詰戎制都闗馭逺韜千¶
帆殊欠㨗五兩曰非遭(戰艦轉帆不甚迅駛詢之将軍/伍彌泰以未值風順對因戯及)¶
(之/)怪底東風便周郎始破曺¶
<pb:KR4f0005_WYG_183-3a>¶
　　金山再疊舊作韻¶
春来江㶑鴨頭青天塹千秋據勝形¶
祖蹟重瞻祝¶
母嘏乾符丕慶協坤靈依山蘭殿詢¶
安退照水花宫取便停風物美㢤還盡善疇咨有暇合¶
捜㝠¶
峭壁巖前春似海廻廊欄下地如天荒唐見說獲氐賊¶
疑似猶傳瘞筮仙此䖏泯兮芥與蒂古来紛矣嵗和年¶
<pb:KR4f0005_WYG_183-3b>¶
視民不改如傷志脉脉前廵一念連¶
　　題蘇軾玉帶¶
　　蔵金山寺中曽遭囬禄缺數版為補足製匣仍弆¶
　　鎮山門以成佳話¶
道母圖中物(石渠寳笈上等有崔子忠/印公留帶圖是寺事也)頭陀寺裏逢山¶
門至今鎮(用印/公語)活句覔何従詎此藍鞓者愛他白業宗¶
中郎如可擬軾也庶㡬邕¶
　　逰金山寺三疊蘇軾韻¶
<pb:KR4f0005_WYG_183-4a>¶
趙宋詩人許坡翁雄才磅礴富似海剏為險韻再三疊¶
妙理無在無不在偶然逰戯㕘伽陀横江那畏排山波¶
中江長老一握手故鄉情誼何其多伏牛山下重艤楫¶
風物撩人如昔日舊編翻讀和蘇章欲效其為面先赤¶
强顔倚檻安吟魄甲乙寜湏較白黒花紅栁緑春正明¶
人所習見誰言驚子瞻磊落頗卓識飛燄江心見何物¶
英雄欺人力㧞山設奇盖欲曉彼頑歸歟何事不得已¶
底藉㝎盟有如水¶
<pb:KR4f0005_WYG_183-4b>¶
　　逺帆樓觀燈船火戯詞四首¶
燈船火戯吾常禁今畨(去/聲)縁何翻欲觀哈薩陪臣扈廵¶
蹕不妨因示萬民歡¶
頭陀山下夜行船金樹銀花頃刻燃照入江心霞影赩¶
東坡先著祖生鞭¶
大江東去静無風畫舫花檠上下紅如此民情如此景¶
越殷保泰惕吾衷¶
鳳笙水調遏雲罷鶴燄春明入夜收頋魄團團海門出¶
<pb:KR4f0005_WYG_183-5a>¶
心燈萬古照當頭¶
　　自金山放舟至焦山三疊蘇軾韻¶
清流亹亹元䕃耽山以包屋稱江南竹徑禪林胥熟路¶
到此屈指今凡三玉局傑作重快讀秘思愛彼抽春蠺¶
中流豪歌復酣嘯老僧笑晤心何慙觀民休助我正務¶
暇亦延賞窮巖潭金山佳矣鮮隙地已嫌樓閣羅峯酣¶
翦江言造幽絶䖏勝以弗飾方可談乃復稍稍事荘校¶
貝多羅樹珊瑚龕踵事増華俗猶厭質諸佛想非所甘¶
<pb:KR4f0005_WYG_183-5b>¶
以言施者雖破悋以言居者寜非貪髯翁有知應首肯¶
但已成事說何堪瘞鶴真蹟惜漫漶為臨元本留雲菴¶
　　清寄堂¶
別業精藍左名之清寄堂江山無盡藏翰墨偶然償緑¶
草經冬色紅梅逐日芳行雲與流水不住是真常¶
　　海門菴¶
所遇欣於向未逢竺菴深䕶緑雲濃海門月出江天淨¶
正暎如来滿月容¶
<pb:KR4f0005_WYG_183-6a>¶
　　竹樓¶
架竹為樓竹逕通山光江瀨攬無窮黄岡同異何湏辨¶
王禹偁文睪想中¶
　　登鏡江樓極目¶
焦山登極頂俯暢鏡江樓是日微風静當春霽景浮遥¶
源溯西自萬古鎮東流底論北南戒清時此豫逰¶
　　逰焦山作歌疊舊作韻¶
金山豈無山勝在包以屋焦山亦有屋勝在山之腹髯¶
<pb:KR4f0005_WYG_183-6b>¶
翁為弟長老兄(中江長老見東坡/焦山詩非印公也)至今謦欬聆其聲君¶
子之交淡如水每到金焦輙懐彼長江風静波不起青¶
雀片刻旋至止㝎慧寺禮金粟身左首行齋昔無是無¶
過小憇縁此辰樓䑓位置費太勤成事不說自排觧後¶
言寜免他紛紜梅花已開氷玉色竹枝全寫龍鳳文梅¶
竹之間得句返興致亦足標巖雲槎枒萬樹青氛氲一¶
條曲逕菁葱分造極忽豁萬里目吴顛魏躓氣早吞百¶
年熙和五載狩象山迎蹕笙歌聞¶
<pb:KR4f0005_WYG_183-7a>¶
　　甘露寺六韻¶
志謂吴年建或稱天露垂(明統志謂吴甘露中建因名/輿地紀勝又稱李徳裕建寺)¶
(時適有甘露/之瑞因名)史評竟誰定佛法本無為是日韶春好言¶
尋初地冝郡城東角到軒檻北端披全攬江山勝獨標¶
今古奇吟安須五字翠蹕為(去/聲)遲移¶
　　甘露寺北軒疊前用杜牧韻¶
又向潤州古寺行㝡無情䖏動人情開軒愛俯江拖帶¶
煮鼎徐聽缾響笙南戒六朝皆徃蹟紫微七字獨揚聲¶
<pb:KR4f0005_WYG_183-7b>¶
登舟適可乗潮進一再留吟恐近名¶
　　賜湖廣總督愛必逹¶
荆襄資坐鎮江浙逺来迎曰有世臣藎常懐報國誠清¶
勤課吏治疾苦逹民情久靖苖疆術無過不擾行¶
　　過鎮江府城疊舊作韻¶
筞馬過城始就舟壮㢤鐡甕古雄州那更南北分疆界¶
惟有耕桑厪度諏户口益滋誠盛事食衣難繼乏良謀¶
水營駐蹕聞漁笛一例桓伊不觧愁¶
<pb:KR4f0005_WYG_183-8a>¶
　　反李白丁都護歌¶
我歌丁都護却匪歌丁旿舉人思其地昔曽開東府齊¶
澣移漕路水淺丹陽土鑿石牛曵舟李白歌其苦長此¶
奚到今以今可知古豈無疏濬方天工在人補輪年大¶
小脩(丹陽運口藉潮水灌輸土汕沙淤常需疏濬乾隆/八年撫臣陳大受奏㝎六年大脩而每嵗随冝間)¶
(段脩挑可展大脩之/限轉漕甚為便利)来徃通商賈設如青蓮言漕米其¶
安取即事識所懐鳴榔過江滸¶
　　潤州道中襍詠¶
<pb:KR4f0005_WYG_183-8b>¶
　　　蒜山¶
名以菁菁多澤蒜誰稱公瑾算曺公魏顛吴躓胥蕉鹿¶
依舊江山依舊風¶
　　　招隱山¶
斗酒雙柑逰獸窟戴家風致迥超塵昭明便爾思招隱¶
蹤蹟寜同譙銍人¶
　　　京峴¶
厭勝三千集赭衣誰知二世已秦非古来不少留題客¶
<pb:KR4f0005_WYG_183-9a>¶
俊逸㕘軍繼者稀¶
　　　丹井¶
華陽上館石橋東(有二一在陶/村一即此)一例陶村丹井同㧞宅¶
不知何䖏去風煙中覔舊基空¶
　　　金鶯池¶
雙鸝入地得金鶯瘞䖏因傳夏(竦/)母名不捨無人髙慎¶
子至今池水渫然清¶
　　　髙資港¶
<pb:KR4f0005_WYG_183-9b>¶
好學皇孫頴慧聞惜無斷耳用心勤燕兵已渡髙資港¶
猶自中朝議禮文¶
　　　練湖¶
四十里周廻曲阿當年讓地慮非訛祗今閘䃮依然在¶
但覺開田日以多¶
　　　茅山¶
第八洞天稱地肺金壇嶊崣矗髙陵三茅已跨茅龍去¶
祇剰殘山列逺稜¶
<pb:KR4f0005_WYG_183-10a>¶
　　登城霞閣疊舊作韻二首¶
曲阿循水驛髙閣俯城衢每厪惟民瘼寜云忘已劬官¶
方需考績河務乏良圖風氣殊南北材華盛越吴憂惟¶
一意切頌漫萬聲呼所幸今成武来廵擕闔蘇(時厄魯/特及諸)¶
(回部錫封爵備禁衛者並列扈従/其地視漢書西域闔蘇盖逺過之)¶
丹樓祀昭烈香火走櫩衢惜耳事艱就嘉㢤志並劬欲¶
信(平/聲)難度德不共見深圖無已偏安蜀有求且親(去/聲)吴¶
一時懐古慨三義至今呼青雀還南進前程近指蘇¶
<pb:KR4f0005_WYG_183-10b>¶
　　過常州府城¶
城郭恒教按轡過覲光不許佽飛訶閙街自覺恬熙象¶
僻壤猶懐疾苦多一度民情親一度無頗王道正無頗¶
越吴襟帶舟車㑹良有司存應若何¶
　　艤舟亭疊舊作韻¶
跋馬過府城至此應登艇云有蘇子瞻艤舟之舊境其¶
然豈其然但覺松筠静千秋稱古蹟如是率堪省徃来¶
八州牧留題成妙景斯亭而在斯詎非毘陵幸紺宇棲¶
<pb:KR4f0005_WYG_183-11a>¶
金仙瞻謁吾亦肯東坡喜逃禪徃徃偈句警立朝乃剛¶
直正合進善猛今寜無頗牧馮言㑹心永解纜遵川程¶
廻望風旛影¶
　　沈徳潛錢陳羣来接走筆成什書之各賜一通¶
二老江浙之大老新従九老㑹中廻身體康强自逢吉¶
芝蘭氣味還相陪迎隄驀遇以為喜出詩命和羣應推¶
更與殷勤訂佳約期頥㝎復登金臺(二人皆云朕六旬/時徳潛當九十八)¶
(陳羣當八十七必皆/入京叩賀亦笑許之)¶
<pb:KR4f0005_WYG_183-11b>¶
　　題宋人耆英㑹圖¶
洛下耆英不序官賦詩飲酒共逰盤功名就矣休重話¶
時莭迅㢤且盡歡要亦未輸唐格調因之猶見宋衣冠¶
祝¶
釐昨嵗人増數翻笑圖中欲匹難¶
　　黄埠墩¶
埠墩仿彿近黄城四面清波照檻明到則維舟縦遥目¶
坐須把筆暢吟情恵山西指九峯麓吴㑹南臨一宿程¶
<pb:KR4f0005_WYG_183-12a>¶
輕舫梁溪溯㳺進祗園那可負前盟¶
　　泛梁溪逰寄暢園即目得句¶
溪泛梁鴻破曉氛秦園蹟勝久名聞愛他書史傳家學¶
况有煙霞護¶
聖文(園中恭奉額聫皇/祖賜詩及)瀟灑聊尋三徑曲就瞻那禁萬¶
民紛問予寄暢縁何事情以為田此所勤¶
　　寄暢園再疊舊韻¶
畫舫權教艤玉灣秦園寄暢暫偷閒逕従古樹隂中度¶
<pb:KR4f0005_WYG_183-12b>¶
泉向竒峯罅䖏潺随喜禪心依佛寺已㸔芳意動春山¶
過墻便是青蓮宇可得敲吟忘此間¶
　　恵山寺疊舊作韻¶
鹿苑䖍瞻佛髻螺莊嚴七寳實駢羅若於本分云相應¶
(去/聲)祗是無言已覺多水去梁溪惟澹澹草生祗窟鎮娑¶
娑松菴偶試禪家茗漫擬周王詠有那¶
　　恵泉山房作¶
恵泉恵麓東氷洞噴乳竇江南稱第二盛名實能副流¶
<pb:KR4f0005_WYG_183-13a>¶
為方圎池一例石欄甃圎甘而方劣此理殊難究對泉¶
三間屋樸斲稱(去/聲)雅搆竹鑪就近烹空諸六根囿想像¶
肥遯人流枕而石潄乃宜此巖阿寜知外物誘(叶/)亭臺¶
今頗多綴景如錯繡信美樂不存去去庶績懋¶
　　聴松菴竹鑪煎茶再疊舊韻¶
三試恵山陸子泉吾知味以未曽煎不妨煮鼎欣因暇¶
那便吟詩罷和前麗日和風方蕩漾輕荑嫩草已芊眠¶
吴中春色真佳矣可得吴民温飽全¶
<pb:KR4f0005_WYG_183-13b>¶
依然氷洞下流泉誰解三篇如法煎鑪篆裊飛祗樹杪¶
缾笙響荅磬房前范陽見說風生腋彭澤那關醉欲眠¶
我自心殷飢溺者讓他清福享教全¶
　　竹鑪山房作¶
竹鑪是䖏有山房(自辛未到此愛竹鑪之雅命吴/工仿製玉泉盤山諸䖏率置之)茗椀¶
偏欣滋味長梅韻松蕤重(去/聲)清晤春風數典那能忘¶
　　題張宗蒼補恵泉圖再疊舊韻¶
夙契清機在恵泉寺僧作疏熟聞先竹鑪且喜還山久¶
<pb:KR4f0005_WYG_183-14a>¶
畫巻重㸔補闕前緑竹紅梅猶假色行雲流水是真詮¶
呼之欲出宗蒼儼對此怡然漫惘然¶
　　汲恵泉烹竹鑪歌再疊舊作韻¶
有耳誰能免厥聞要當於聞清濁分泉之響在聞清矣¶
恵泉之清更莫羣縈河絡石所弗免色塵雖冺餘空塵¶
古德創為淘洗法土鑪護竹堅而文松枝取携那費力¶
燃火弗炊煙生芬菴外老松莞爾笑誰為新者誰為陳¶
如此好山不試茗更當何䖏佳期敦名流詩畫巻在案¶
<pb:KR4f0005_WYG_183-14b>¶
山僧寳弆擬傳薪圎池溶溶用不竭瓶罄罍耻徒議紛¶
火候既臻衆響奏聴泉有耳休更云聞中入流忘所寂¶
大士方便信巧權(叶/)緑杯小啜便當去壁間舊作居然¶
存長歌險韻一再疊春花春鳥従頭新觀民課吏吾正¶
務禪房静賞寜宜珍禪房静賞寜宜珍溪邉待久迎鑾¶
人¶
　　駐蹕蘇州疊舊作韻¶
五載今来又一廵胥江舟駐郡城濵仄街按轡斥警蹕¶
<pb:KR4f0005_WYG_183-15a>¶
(蘇州街最窄辛未初廵大吏欲擴寛之以/不便民弗許左右就瞻之民近至馬足也)比屋迎鑾共¶
戴親外飾信堪稱富庶逺隅自不乏飢貧益祈嵗事常¶
綏稔何患民風弗化淳¶
　　凝懐堂疊舊作韻¶
省方勤輯物髙䖏(上/聲)慙(去/聲)垂衣每得瞻¶
天藻恒因仰¶
帝機當春蓮漏永坐久蕙煙微萬慮澄無滓松簷素月¶
輝¶
<pb:KR4f0005_WYG_183-15b>¶
　　賜沈德潛¶
去嵗入都祝¶
慈夀皤然九老領林泉(致仕九老中德潛/職與嵗皆居首)清詞還擅香¶
山㑹蕆事便教故里旋更止逺迎厪跋渉(在籍大臣去/冬赴京晉)¶
(接祝歸里者今春令就里門迎/  毋㕊越省逺来以莭勞勩)所欣重晤得留連論文¶
兼及蒼生隠虚席誰訾宣室前¶
　　支硎山¶
棗葉湏彌沒義尋支硎奚礙號觀音(支硎又名/觀音山)春山依¶
<pb:KR4f0005_WYG_183-16a>¶
舊開圖畫平石何曾識古今當户松搘千丈盖落溪泉¶
奏七弦琴馬嘶墻外鶴籠院似憶雲巖有道林¶
　　寒泉亭子¶
曲折盤山逕別墅猶在西野芳發幽香行行遲馬蹄山¶
寒泉亦寒釃流率成溪此亭獨擅名孰謂與物齊奚礙¶
一臠嘗因之悟天倪¶
　　放鶴亭戯題¶
支硎谿壑多分支寒泉樓閣早弗寒獨喜四柱稱放鶴¶
<pb:KR4f0005_WYG_183-16b>¶
猶存本色臨荒山道人已徃不復返胎仙一去誰期還¶
千年丁令致可笑惜未忘情於世間¶
　　寒山別墅¶
幽人留舊阯大吏事重脩自藉林泉秀微嫌花木稠片¶
時軒榭憩昔日景光遒欲起宧光問居斯可肯不¶
　　對瀑疊前韻¶
石縫飛振鷺仙漿復道髄今昔了不隔那有塵心洗¶
　　梅開¶
<pb:KR4f0005_WYG_183-17a>¶
梅開恰似幽人笑不入時妍出浄芬漫議宧光今趂拍¶
魏徵娬媚有前聞¶
　　飛魚峡疊舊作韻¶
飛魚亦此峡漫訝豈其然地借寗家地天猶浪水天一¶
空能外物萬有總真仙而我原無渉惟求濟世賢¶
　　戱題馳煙驛¶
髙士昔年此肥遯出塵瀟灑樂泉林苟無周子参差意¶
何必馳煙自表心¶
<pb:KR4f0005_WYG_183-17b>¶
　　緑雲樓¶
別墅題名率因舊髙樓緑雲我所題萬民生計恒深厪¶
千頃麥苖今復齊雨意霽随輕風散露光濃入曉煙低¶
登臨騁望意多惬不在花香與鳥啼¶
　　寒山千尺雪再疊舊作韻¶
南峯東峯總寒山山之佳以多流泉吴人䟽剔慣綴景¶
誰能一一分根源設云彼非此乃是是謂執象求言詮¶
寒山別墅適小憩山鳥春花喜有縁就中脩篁為㝡美¶
<pb:KR4f0005_WYG_183-18a>¶
个个玉節臨冰淵范家名園一墻隔過門更不勞陟巒¶
各有所長異眼界總無些俗娱情田聴雪之閣我予額¶
雪聲雪色皆依然便擬聚星一再疊興寄非色非聲間¶
　　聴雪閣再疊前韻¶
四季此雪恒垂空落巖底翻笑綏綏者所擅惟冬耳實¶
有時而窮名有時而美使以何而行尼以何而止逹斯¶
乃可聴聴雪吾誠喜簁簁颯颯中無終復無始得句便¶
前行寜宜躭未巳¶
<pb:KR4f0005_WYG_183-18b>¶
　　逰法螺寺書懐¶
山寺勝以幽林壑繚而邃支硎北屏秀天平南襟翠喜¶
此䖏僻境向曾一䟦騎本色佛道塲那在荘嚴費今来¶
殊所觀亦頗事㸃綴鳩工非庶民施檀云大吏惜㢤不¶
二門㡬至無隙地小坐命返輿書懐誌吾愧¶
　　三依¶
皇祖華山詩韻¶
峭㧞諸峯表兼之巖穴深自多真賞在那有俗縁侵古¶
<pb:KR4f0005_WYG_183-19a>¶
意指禪栢春聲出語禽¶
軒文䕶丁甲景仰緬¶
神襟¶
　　駐蹕靈巖再疊舊作韻¶
窣堵髙標雲表中其旁了識有行宫松隂羃谷盤桓上¶
磴道梯巖曲折通衛士暫休仙蹕護山僧應笑禁門紅¶
夜深底是前縁續清磬一聲隔院東¶
　　臨湖榭詠古¶
<pb:KR4f0005_WYG_183-19b>¶
靈巖軒閣率仍舊臨湖之榭敞且清三間雖小納空濶¶
復無松竹庭前横太湖萬頃挹襟袖縱觀意與天水并¶
館娃池徑蹟俱在奚如少伯乗桴征烏喙共憂難共樂¶
子禽不去走狗烹耕齊居陶又何謂要之所止皆成名¶
　　靈巖夕景¶
吴雲欲雨旋澄氛千巖松翠含夕曛震澤波光在襟袖¶
曠懐似覺濤聲聞海天孤月不可叫(時廿二日月/上巳遲故云)火樹¶
銀花實厭閙夙已傳宣槩罷之却欣無欲堪觀徼湏㬰¶
<pb:KR4f0005_WYG_183-20a>¶
暝合萬状寂崇情剏得寥天一塔鈴落落度風鳴分明¶
偈說無今昔¶
　　崔白寒雀圖¶
寒雀争寒枝如椒目相妬設有鸇来敺捨讐共救護¶
　　穹窿山上真觀¶
見說古由鍾乗閒陟碧峯上真嚴祀¶
帝四鬴切祈農奚必逢茅固無勞學赤松具區眼底近¶
可以暢心胷¶
<pb:KR4f0005_WYG_183-20b>¶
　　題拈花寺二首¶
紺宇祇園棲碧峋装嚴相好坐金身滿庭白白紅紅者¶
都是無端微笑人¶
僧寺居然道觀鄰(上真觀亦/在山頂)底須同異辨踈親名山綴¶
景由来久惟愧何方牖此民¶
　　鄧尉香雪海歌再疊舊作韻¶
辛未香雪詩題吾山陽韶秀驚識初丁丑乃至山隂境¶
翻覺前作鄰傳誣由来錦峯光福里諸岡連屬互巻舒¶
<pb:KR4f0005_WYG_183-21a>¶
圖經取此或失彼率鮮考實多依模滕六一岡霏玉屑¶
豈以南北分縈紆三壺祇在巨瀛表相隔萬里非通途¶
彼雪仍雪海仍海可以例此原同趨松風水月朅賡韻¶
(見前/詩)行漏清暇還有餘辨疑求是則且止過嶺適可尋¶
幽娱且喜此海非臨湖無相形益覺邈殊詎藉百川為¶
灌輸無為利渉雲天需眼界真色色寂寂鼻觀浄芬芬¶
踈踈大圓鏡中一合相前茅後勁兩不孤依韻紀事聊¶
得句或者破訛志正吴亦弗更蘄志正吴吉人辭寡有¶
<pb:KR4f0005_WYG_183-21b>¶
以夫¶
　　鄧尉山恭詠¶
皇祖松風水月額疊舊作韻¶
㺯影水将月結朋竹與松¶
聖人契理獨春日和詩重老榦偏宜覆寒花不肯濃依¶
依投氣味落落洗心胸¶
　　　右松¶
都惜風吹落吹開亦藉風玉瀛解揚白銀燭慙(去/聲)摇紅¶
<pb:KR4f0005_WYG_183-22a>¶
活脫春林態霏微日午融乍如訪姑射漫擬獵崆峒¶
　　　右風¶
鄧尉萬峯山太湖一片水相對有餘趣可曰無多子言¶
影那忘形因表亦知裏㑹心迥不凡¶
璇題揭妙㫖¶
　　　右水¶
何嘗宿此山浮動待宜月勞人言逸韻如秦視彼越想¶
像入鏡姿自合離塵骨欲問圎缺中花事㡬興歇¶
<pb:KR4f0005_WYG_183-22b>¶
　　　右月¶
　　鄧尉梅事未盛因而有㑹㸃筆成章¶
居然鄧尉看初梅今嵗春寒實異㢤有色相輸無色好¶
十分花纔(去/聲)兩分開端知爛澷無多趣適可優㳺得静¶
陪却覺山靈如致語餘杭返棹試重来¶
　　靈巖襍詠三疊沈徳潛韻¶
　　　館娃宫¶
每疊徳潛韻逸興輙鼓舞是中有元音桴蕢而鼔土館¶
<pb:KR4f0005_WYG_183-23a>¶
娃雖艷㢤華清曽詠杜苟不失美刺自足傳今古¶
　　　琴臺¶
東坡醉翁操空山響琅然姬光豈能琴有臺傳遥年攫¶
醳乆不聞惟餘澗水湲詠古抽繹思春蠶方未眠¶
　　　響屧廊¶
山腰洞穴深外狭而中敞石安得有聲云藉梓以響百¶
計恱蛾眉萬古委榛莽後誰襲其蹤齊宫踏蓮徃¶
　　　涵空閣¶
<pb:KR4f0005_WYG_183-23b>¶
髙閣俯具區天水相與空来徃挐舟者布帆不避風曙¶
光㸔浴日夜吟疑聆龍洞庭縹渺間虚無仙人宫¶
　　　吴王井¶
名山有名泉徃徃淙山頂屈㢤託吴宫曽照吴姬影銀¶
床金轆轤晨装沈素綆跼蹐秦餘杭廻首空憶井¶
　　　研池¶
研山作館娃研池貯清泠不可測其底俯視深含青輕¶
風起微縐鞾紋縦復横並無竿絲投醉魚何事驚¶
<pb:KR4f0005_WYG_183-24a>¶
　　　采香逕¶
句踐行九術伐吴機早露施旦入吴都體不勝紈素采¶
香供靚妝麝風散花霧那慮越兵来惟愁日易暮¶
　　　翫花池¶
乗陽行時令艷裔鋪阿谷離宫奚遣暇敲吟興未足歸¶
愚有佳作淡似春波渌依韻凡三賡藉以揚清浴¶
　　沈周桐筠仙館圖即用其韻¶
茅屋蕭然瀼水西筠竿梧葉翠隂迷髙人坐得真仙體¶
<pb:KR4f0005_WYG_183-24b>¶
那藉丹臺汞鼎啼¶
　　題上方山楞伽寺¶
跋馬平明到上方闍黎恭迎(去/聲)蹕塗旁試㕘鳥語花香¶
者義合楞伽第㡬章¶
　　治平寺¶
上方䇿騎下山行小憩精藍喜治平傅奕當年知此義¶
空桒蕭瑀不閒評¶
　　題岝㟧山¶
<pb:KR4f0005_WYG_183-25a>¶
柯峯云自具區移巻笮牽溝尚有基天造山川詎人力¶
鑿㢤吴語太傳奇¶
　　逰石湖疊舊作韻¶
江春妨雨那妨晴麗日和風景正清重到宛然識熟路¶
廻思未免動閒情田蠶豐儉彤宫計老㓜安懐翠蹕迎¶
小石湖分太湖水漪瀾不起鏡光平¶
　　行春橋¶
溪跨越来山對横小長橋正好春晴翠鑾自有上公奉¶
<pb:KR4f0005_WYG_183-25b>¶
白鹿猶傳太守行堪恱目雖二月景㝡牽懐是萬民情¶
肩摩踵接寜嫌閙但慮塍田誤爾耕¶
　　湖心亭¶
地分震澤萬之一名藉西湖偶不奇隄上目逰意已足¶
更無須命畫橈移¶
　　題石湖¶
山前将謂石湖是誰識山腰始是真必有小方能有大¶
不全主則㝎全賔一清見底白沙疊半壁為匡翠蘚皴¶
<pb:KR4f0005_WYG_183-26a>¶
大士如如滿月相色空閱盡徃来人¶
　　小憩瑞光寺¶
兩日逰山歸郡城赤烏古寺偶停旌便誠五色塔光現¶
未識如来行䖏行¶
　¶
　¶
　¶
　¶
<pb:KR4f0005_WYG_183-26b>¶
　¶
　¶
　¶
　¶
　¶
　¶
　¶
御製詩三集巻二十¶
