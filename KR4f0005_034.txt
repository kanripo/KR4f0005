# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:08.345651
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 初集卷三十四
<pb:KR4f0005_WYG_034-1a>¶
欽定四庫全書¶
御製詩初集巻三十四¶
　古今體一百三首(丙寅六/)¶
　　題徐賁眠雲軒圗用髙季廸韵¶
明季能詩家孰與渤海儔偶然披此圗喜復晤青邱紗¶
㡡對快晴爽風蕩輕裯胡乃滃勃雲不離几案頭妙哉¶
施可堂眠雲意何悠幼文圗成之老筆殊難侔昔讀大¶
全集曠若乗虗舟末由渉其籓如望滄瀛洲是詩久成¶
<pb:KR4f0005_WYG_034-1b>¶
誦呌絶杯屢浮乃今見手蹟動我逸興幽由来出倫材¶
羙偹原可求詩情鳥雲飛字法龍空㳺適然成三絶展¶
巻不忍收曽聞白雲亭髙躅傳郭休亦越浮雲詩閒澹¶
憶蘇州古人渺其逺誰能勝一籌正如彼行雲踪跡難¶
延㽞雲㽞固已佳與之偕由由雲去亦云得絶無得失¶
愁虗堂清晝閒無夣尋荘周拈来一賡韵詎論工與不¶
惟以紀時日乾隆丙寅秋¶
　　六月晦日作¶
<pb:KR4f0005_WYG_034-2a>¶
炎景餘今日流隂尚屢遷山容辭夏去樹色向秋偏石¶
白将欺蘚波紅有敗蓮何須歎代謝旋轉自年年¶
　　七月朔日¶
素莭新秋始晚涼急雨過看雲成薄絮臨水有微波嵗¶
月倐分半光隂迅㡬多西山凝望處一桁列烟螺¶
　　秋花¶
夏日種秋花秋来花已發輕霏池榭烟澹映楸梧月瑣¶
碎黄金瓣丁星紫玉枿裊風態猶弱飲露香愈馞誰云¶
<pb:KR4f0005_WYG_034-2b>¶
金令肅饒有生意活¶
　　題秋扇¶
色叠銀雲似形懸璧月同寒来将棄置莫漫引金風¶
　　賦得秋日懸清光¶
秋月剛臨孟羲車趂快晴麗天欣耀爽懸宇恰揚清離¶
以暄為徳時而暘則亨軒墀消溽潤簾幙益晶明晃處¶
金颸蕩晞餘玉露輕如雲黄漸染顒若對西成¶
　　討源書屋秋曉¶
<pb:KR4f0005_WYG_034-3a>¶
窗納寥天浄片雲山容水態恰全分朝来底事秋光輳¶
一夜西風枕畔聞¶
蝉響蛩音各有情樹間淅瀝重凄清自従讀罷歐陽句¶
有興無湏更賦聲¶
従来秋色令人静况復山齋清且閒目窮宇外随雲去¶
心在林間共鳥還¶
玉露金風一寫之分明秋景乃如斯凴欄自適還自問¶
識得分明者是誰¶
<pb:KR4f0005_WYG_034-3b>¶
　　眉月(時七月/初三日)¶
西宇哉生露淺痕似羞夕照盼黄昏顰来西子剛餘半¶
畫出張郎不可捫窺鏡暫低光有暈學山欲就影猶存¶
黄姑屈指銀河畔曼睩凝愁正㫁魂¶
　　御園新秋¶
樹色溪光静且佳颯然秋意到閒齋巣梁風裏全無燕¶
篆壁雨餘時有蝸青鳥未傳瑶島信羲車猶駐挈壺牌¶
日暄風散符金令佇待西成已惬懐¶
<pb:KR4f0005_WYG_034-4a>¶
玫階簇簇發秋花微逓清芬飽露華今古常醒風月夢¶
朝晡㡬報蜨蜂衙澆書瀹茗燃枯竹橅帖臨池翦綠芭¶
消得閔農眉略放澄心味道足生涯¶
　　無悰¶
無悰匪我獨無悰詩裡西崑昔有蹤望逺升髙渺何極¶
朝雲暮雨竟難従搴帷對處穿林月欹枕聴餘咽蘚蛩¶
乍為新愁到秋切却牽舊恨入懐重¶
　　秋晴¶
<pb:KR4f0005_WYG_034-4b>¶
春晴令人愁秋晴令人喜年年秋復春安能彼易此愁¶
春晴偏多飛塵暗桃李喜秋晴則鮮積霖病糜芑今嵗¶
寔厚幸夏初甘雨羙自是常適均原隰徧薿薿兹乃孟¶
秋月宜暘念無已昨夜細雨零詰朝雲勢駛方虞辜望¶
嵗倐忽西風起徂雲無留蹤氣爽天髙矣秋蝉亮其聲¶
閒花緐厥蘂憑軒有餘樂拈吟聊復爾嗟予望蜀心矻¶
矻何時止自訟還自憐近臣安喻是¶
　　七夕¶
<pb:KR4f0005_WYG_034-5a>¶
金風玉露夕天淡雲閒時好景適然耳新秋一賞之候¶
仙嗤妄想乞巧懶陳詞萬古永相望吾懐工部詩¶
　　鄒一桂春華圗¶
姹紫嫣紅態不同艶陽庭院綺羅叢寫生偶覩清卿筆¶
寓意因思庶子風¶
　　鄒一桂秋艶圗¶
西蜀未吟傳杜甫東籬兀對想陶潜凄清自領閒風露¶
不作争時與附炎¶
<pb:KR4f0005_WYG_034-5b>¶
　　新秋月¶
向晚散翔雲舉首見新月借助露華風隠映桂香窟引¶
弓猶未滿較眉畧已濶清景㑹今宵寒光送天末即事¶
憶年来拈髭逸興發¶
　　秋夜泛湖依舊作賦唐文皇爽氣澄蘭沼詩韻¶
新秋雖覺炎朝暮餘清爽鑑湖渺澄碧太虛涵萬象西¶
山倒影来螺紋如指掌至理在天地妙契歸俯仰¶
常懐唐文皇致治亦云既其對杜淹時猶云可諫未即¶
<pb:KR4f0005_WYG_034-6a>¶
此延訪心豈恃九重貴五字景物詩一派中和氣¶
文漪霽靄澄荷芰露華凝静觀心似鏡凉覺月如氷光¶
景原堪掬清幽已不勝且閒吟倚興畫舫暫教登¶
岸影全消漲沙痕乍露灘好題拈水月香氣逓風蘭朅¶
詠前秋句因同今夕觀如如孰来去聊以適清歡¶
蝉聲尚戀梧蘆花已貼沼光隂迅若兹安能假分杪良¶
夜正悠悠佳景吟了了漏下玉繩低素娥抱孤皎¶
　　石頭城¶
<pb:KR4f0005_WYG_034-6b>¶
石頭城袁粲死禇淵生石頭城死非死生豈生直筆無¶
須南史来後世此風何其衰民之秉彛好懿徳子野作¶
傳空復材¶
　　讀史¶
晏子為齊相駟馬駕髙軒旄旗夾兩途大盖擁其前御¶
者尚揚揚意氣甚哆然乃其自不足深心在式轅智哉¶
御者妻識之闚門間讀此可自警匪為嬰薦賢¶
　　倚楹¶
<pb:KR4f0005_WYG_034-7a>¶
暫遣㡬餘一倚楹踈梧庭榭早秋清輕雲不勝西風力¶
讓與金官作快晴¶
　　秋光¶
物色傳金令天心現白蔵懸来惟碧宇暴處以秋陽有¶
水皆澄澈無山不鬱蒼寒蟬栁隂&KR0843;丹桂月中香皜矣¶
觀斯静誰哉畫可方髙樓一縦目滿意挹清涼¶
　　掛劍臺¶
仗劔適千里安可暫離身即使徐君求亦将此義陳徐¶
<pb:KR4f0005_WYG_034-7b>¶
君知季子季子知徐君不道使車廻乃作泉下人解劍¶
掛樹間牢騷難具論但謂踐信義未識吴王孫¶
　　中元即事¶
㐮雲幾縷碧空收銀渚低垂露氣浮貼沼光分金炬燦¶
傍階叢艶錦機稠流隂漫比駒馳速佳景聊将綺思酧¶
欄外桂花微逓馥中元巧借作中秋¶
　　放生¶
魚喜江湖鳥喜天物各得所性自全意欲愛之乃害之¶
<pb:KR4f0005_WYG_034-8a>¶
適如敺魚之獺敺爵鸇嗟哉煦煦為仁流放生之事扵¶
是傳市井小兒謀利巧深淵取魚樹羅鳥持鬻街頭供¶
放生猶然自咎所獲少剛幸九死得一生駾喙未定魂¶
猶驚因縁仍復遭網罟終為几上之葅釜中烹君不見¶
自従人好行小恵林泉之物乃少全其類¶
　　觀河燈漫成三首¶
巧處人偷造化權紅蓮開盡燦金蓮誰知寸燭風光裏¶
又放秋蟾一度圎¶
<pb:KR4f0005_WYG_034-8b>¶
玉露金風滿液池盂蘭聲裏絳河披燈前㑹得傳薪㫖¶
去嵗今時又所思¶
漫言濟度傳西竺且㸔光明普大千仙術無須矜祕宻¶
人人火裏種金蓮¶
　　秋蟬¶
飲露聲纔潔因炎噪略騰随時物皆爾自立汝何曽¶
　　熱(時七月/十八日)¶
孟秋月過望祝融御早旋况度處暑莭殘暑應已蠲邇¶
<pb:KR4f0005_WYG_034-9a>¶
日熱稍劇轉覺苦歊煩炎官恣婪尾白帝疑無權輕風¶
縱送爽赤日勢正晅亦知匪久長有如深春寒時令苟¶
不協孜孜心鮮安或謂借鬰蒸堅好益大田今秋兆已¶
佳宜暘穫倍焉或謂當秋熱恐有疾病人(叶/)已嫌意靡¶
適更聴言兩端至理契中庸因悟為君難¶
　　秋海棠¶
不與春光争艶冶却教秋圃擅風流輸他江氏三分白¶
借已楊家一半柔斜倚井桐紈影動低臨池水鏡光浮¶
<pb:KR4f0005_WYG_034-9b>¶
寒蟲唧唧清宵永仿彿金籠玉枕頭¶
　　無題¶
吟成枕畔權教讀題向愁中許共知樊素朝雲具神解¶
應留二老惜春詩¶
　　秋雨¶
微覺炎官去復旋即欣好雨暑全蠲恰如曲意随人意¶
都道今年定有年綠洗井梧踈别院響増瀑布掛前川¶
晚荷得氣餘香逓便與横塘放舸船¶
<pb:KR4f0005_WYG_034-10a>¶
秋&KR1141;一夜聴廉繊傍曉珠絲尚滴檐借助有風皆送爽¶
思量無雨那驅炎獨憐蛩&KR0843;聲依&KR1449;空負葵傾色映簾¶
既雨宜晴晴亦好徂雲微露逺峰尖¶
披襟庭院凉蕭瑟縦目溪山景静嘉㝡喜黄雲徧禾黍¶
更教膏澤逮&KR0188;&KR1000;閒鷗眠裏烟波濶乾鵲鳴中夕照斜¶
却為年来勤望嵗較晴量雨略無差¶
　　爽¶
秋雨晴宜速金風爽更佳無湏團扇引漸覺袷衣諧日¶
<pb:KR4f0005_WYG_034-10b>¶
影侵階際沙痕露水涯三時廑望嵗此日稍舒懐¶
　　直𨽻總督那蘇圗奏進禾穂長尺餘宣示廷臣詩¶
　　　以誌喜¶
牧臣朝進玉禾攅瑞比金芝帶露漙盈尺纍纍誠滿意¶
一時濟濟並傳觀従兹可望倉箱積况復無湏租賦完¶
(朕降㫖輪免天下正賦直/𨽻今嵗初在普免之中)却與張公同一喜吟餘圜粟¶
為加餐¶
　　晚荷¶
<pb:KR4f0005_WYG_034-11a>¶
晚荷弄餘芳摇曳臨秋池徼露縦有意承暉覺無姿西¶
皥令肅若南國香銷兮羙人寂不採騷客誰為題似懐¶
紈扇怨如抱凉蟬悲颯沓振清籟疑唱秋風詞偶披稚¶
圭傳名言頗似之湛静安舒者亦戒扵後時¶
　　日影¶
静聴花叢促漏筩俄㸔花影上簾櫳光隂駒隙有如此¶
夀夭彭殤一例中獨喜蕭齋延朗照且舒曠志附髙空¶
讀書秋日欣清暇理窟何曽得易窮¶
<pb:KR4f0005_WYG_034-11b>¶
　　夢中得詩二句醒而猶記因命董邦達畫之以成¶
　　　一章¶
雲時山覺溼風處樹生姿宣付詞臣寫端成畫裏詩¶
　　七月二十八日命駕進宫時届西成坻京恊慶憑¶
　　　輿縦目斐然成章亦歌其事云爾¶
玉露被町疃金風颺旌幟六御向金闕千隊陳車騎黄¶
雲紛夾途珠顆纍垂穂寔堅復寔好既銍亦既艾力田¶
更逢年惟農勞所致念自春徂秋孜孜常廑意屈指西¶
<pb:KR4f0005_WYG_034-12a>¶
郊路往還嵗數四籌量雨與暘一刻安能置復慮黍與¶
稻髙下難全偹覩兹大有收喜出人擬議租賦庶無慮¶
倉箱差可積憑輿稍洽懐敢詡豐登瑞十歉而一豐獲¶
榮以為愧¶
　　桂¶
愛此招摇種紛敷郁烈芳葉飜遮户綠花散逗林黄夏¶
半迎薫秀(今夏有早/桂之作)秋分裛露香擬増新品格月木駐¶
年長¶
<pb:KR4f0005_WYG_034-12b>¶
　　八月一日¶
雖是中秋月猶欣秋未中露珠圎漸白蓼穂亂餘紅蛩¶
響如争候雲容尚戀空田家新黍熟處處逓香風¶
　　月兔¶
月兎爰爰桂樹邊廣寒輪廓遍三千豈知放眼青天外¶
極大圎中一小圎¶
　　漫題(八月/二日)¶
玉露金風朶殿隈儒臣奏進講章来放朝早下三聲漏¶
<pb:KR4f0005_WYG_034-13a>¶
却為經筵御論催¶
　　復聞淮海所属州縣被水亟命地方大吏加意撫¶
　　　恤南頋惻然因成長句¶
淮海伊古稱澤國邇来災祲何其多壬戌大浸民其魚¶
屈指五載曽未過今秋淮黄乃竝漲魚行扵地鳥䖏河¶
白日鎮見蛟龍鬪當秋安得倉箱羅草根薦為&KR0741;上葅¶
守臣所奏非傳訛嗟嗟灾餘我赤子元氣未復将如何¶
倉粟庫帑爾莫惜溝壑待救難蹉跎睠焉頋之澘焉涕¶
<pb:KR4f0005_WYG_034-13b>¶
我政有失&KR0446;天和¶
　　王紱古木叢篁用畫間題者韻¶
澄心一幅净如空古木數枝態作風冩出不湏邀白帝¶
㝡櫹槮處足秋容¶
文石踈篁間偃柯更教幽徑帯烟蘿倪黄作者法猶在¶
衡泌詩人意㡬多¶
宜人竹樹稱雙清張處髙秋静意生我欲相将歐學士¶
含毫一為賦其聲¶
<pb:KR4f0005_WYG_034-14a>¶
　　夜雨¶
淅淅霏霏入夜連如絲如雪復如烟農家水碓舂秔稲¶
園客&KR0034;籬䕶菜田㡬陣秋聲来枕畔一畨寒意到忩前¶
淮南陡憶灾餘處急雨淒風倍可憐¶
　　偶讀杜子羙存歿口號因題¶
鄭䖍畢曜吞聲乆曺覇席謙有所思豈識劍川杜子羙¶
只今惟剰兩行詩¶
　　仇英畫馬¶
<pb:KR4f0005_WYG_034-14b>¶
不知誰向車前識應有人従忩内窺乍憶黄沙紫塞外¶
正當草淺獸肥時¶
　　秋仲丁祭日詣上書房¶
　至聖前行禮¶
萬古生民首千秋祭典光攝儀専國學展禮詣書堂言¶
念承¶
宗社何曽致治康徘徊講筵側惟覺愧宫墻¶
　　秋祭¶
<pb:KR4f0005_WYG_034-15a>¶
社稷壇¶
祈報遵先制䖍寅倍已増豐年振古慶¶
神貺信今承(直𨽻今年秋收豐稔何/莫非    明神之賜耶)祝史辭無忝¶
帝觴露正凝燎烟霏起䖏晴旭恰東昇¶
　　題唐寅山水人物畫冊十幀¶
　　　探梅¶
香雪叢中小立遲背携殘卷意何為前身應是楊无咎¶
黙識精神一譜之¶
<pb:KR4f0005_WYG_034-15b>¶
　　　騎牛¶
長松之下野溪濵牛背居然見若人吴趨解元多識(去/聲)¶
古不知為寗抑為陳¶
　　　漁蓑¶
漁師縁底愛烟波笱裏魚租沽酒多萬事浮雲與流水¶
一身雨笠更風蓑¶
　　　林卧¶
寄傲何人此晝眠長林豐草性相便翛然無事鼾然適¶
<pb:KR4f0005_WYG_034-16a>¶
荘蝶不教到夣邉¶
　　　觀瀑¶
飛流無底上無天護以雲容縹緲間伯虎偶然臨墨沼¶
青蓮重得對廬山¶
　　　蘆艇¶
水淺無妨且泊之西風明月荻参差㝡欣逸士詩中畫¶
貌得郎中畫裏詩¶
　　　秋砧¶
<pb:KR4f0005_WYG_034-16b>¶
永巷楸梧漏月明長秋宫裏發秋聲不知班女抛紈扇¶
彼此金風多少情¶
　　　聴濤¶
落落疎松臨㫁㟁濤聲直與泉聲亂却如叔夜宿華亭¶
夤縁傳得廣陵散¶
　　　寒眺¶
何湏繞樹歎無枝正是飛還鳥倦時獨倚寒林聊縦目¶
逺山重叠夕陽遲¶
<pb:KR4f0005_WYG_034-17a>¶
　　　歸旅¶
覓宿鳥棲楓桕稳趂歸人恨路途長晉昌筆底饒禅偈¶
為悟匆匆名利塲¶
　　仲秋即景¶
禁樹靄秋烟宫花濯錦川行㸔端正月恰對泬寥天香¶
逓皋塗種詩懐玉局仙西成稍&KR0506;志時莭授衣連¶
　　文徴明山静日長圗¶
淡墨疎皴真不真惟欣對䖏静無塵草成玉露有佳話¶
<pb:KR4f0005_WYG_034-17b>¶
韵寫停雲自主人溪水鎮如廣長舌㵎松已作老龍鱗¶
東坡㝡是齊年者乃較區區百四旬¶
　　子羙集中凡可以入畫景者指不勝屈雖亟求其¶
　　　近似不能也因成㫁句以自哂¶
無心得句皆成畫刻意求工豈是詩陶冶性靈聊復爾¶
凖繩今古寔扵斯¶
　　宋瓷琴¶
齦額恢恢太古器形模不假雷霄製易漆以陶豈無為¶
<pb:KR4f0005_WYG_034-18a>¶
我扵重華窺其義諫者十人争小事不如渭汭初所試¶
焦尾斷紋渾可棄五絃七絃惟汝置元音澹泊従兹嗣¶
譬如佺羨靣之粹况以内飬無火氣¶
　　文徴明谿山深雪圖¶
山隂舟艤凍溪邉尚有泠泠瀑水懸此日料應王逸少¶
倚窗停筆望江天¶
　　沈周盆菊圖即用其韻¶
圗中生面開秋意鎮相催籬下香盈把霜前酒當杯畫¶
<pb:KR4f0005_WYG_034-18b>¶
詩皆可入蜂蝶豈容猜展卷清吟處重陽得得来(時中/秋前)¶
(二/日)¶
　　秋日翦園蔬賜大學士并内廷翰林等蒋溥為十¶
　　　蔬圗以進并系以詩因用其韵答之¶
植援拓圃騐生生玉莢紅芽雨後成湘篚不妨供下箸¶
野芩聊藉樂吹笙¶
秋烟籬落靄斜暉分賜還教蝶伴飛藜藿應湏知此味¶
膏粱底用羨他肥¶
<pb:KR4f0005_WYG_034-19a>¶
論宗樂志淡而竒味道端知甘勝飴譜創十蔬多别致¶
豆棚瓠架入新詞¶
空傳蒲萐扇堯厨蔬榖従来勝玉珠文翰侍臣偏領畧¶
豳風七月早成圗¶
　　中秋日侍¶
皇太后宴¶
纎雲不惹絳河灣萬里原同朗照間潤滿金&KR0741;臨月裛¶
香飄丹桂向風攀信知佳景邀¶
<pb:KR4f0005_WYG_034-19b>¶
慈豫奚待仙方駐好顔玉塞珠宫無近逺(去嵗侍宴/扵塞外)夀¶
觴一例獻¶
南山¶
　　中秋即事¶
銅臺初下玉壺籖傾首長吟更仰瞻輪到中秋無限滿¶
興惟此夕不期添影依雉尾纔銜闕光裊麟毫乍入簾¶
伊古誰曽来月窟紛傳玉兎與銀蟾¶
　　擬中秋帖子詞并令内廷翰林等和之(有序/)¶
<pb:KR4f0005_WYG_034-20a>¶
　　金祗行政素昊司時蟬噪風秋臺上律披閶闔¶
　　鵲飛月曙樓前鏡對嬋娟于時有象西成倉箱¶
　　叶萬千之慶無邊佳景團圞正三五之宵露滿¶
　　芝&KR0741;鳷鵲髙而玉繩低影氣澄蘭戺鴛鴦敞而¶
　　丹桂飄香不湏絃管吹開所喜篇章逓進宜春¶
　　綵帖體反蘇家儤直金鑾詞懐韓氏爰成四什¶
　　各賦七言¶
風月今宵非等閒等閒風月總湏刪南極六星臨北闕¶
<pb:KR4f0005_WYG_034-20b>¶
西華一鏡掛東山¶
底縁覺得好風光桂影婆娑華黍香試想昨年蟾窟景¶
一秋毫分不曽匡¶
閭閻節物騐嘉師圓餅雕瓜入好詩太液秋風㶑金縠¶
不湏重拓影娥池¶
璇霄珠露五雲樓可識春光也讓秋試創玉堂新事例¶
擘牋催進月詞頭¶
　　漢玉牛¶
<pb:KR4f0005_WYG_034-21a>¶
不箱而服犂而耕誰賦爾質玉人能丙吉問罷即肖形¶
尚疑望月牟然鳴奏刀無懼扵庖丁試㸔觪角為犧牲¶
汝獨樗也不和羮短尾秃速腹彭亨清泉白草心無營¶
導食有術仙方成騎過函闗一様青¶
　　題文徴明松隂髙士圖¶
松隂趺坐兩髙人想見王裴心跡親常占青山為宅寄¶
奚煩綠水滌纓塵手披圖畫聊同賞身被詩書未是貧¶
問絹家風重鑒定(圗中有文嘉/鍳定真蹟)縹香墨瀋鎮如新¶
<pb:KR4f0005_WYG_034-21b>¶
　　八月十七日登白塔山恱心殿理事餘暇輙成近¶
　　　體用舊作韻¶
䨲影留痕在碧空憑髙秋色目堪窮綺疏暎日垂珠綴¶
飛觀連雲曳綵虹灎灎玉河波始動瀼瀼金掌露方融¶
恱心此日知消息都在西成茂對中¶
　　秋日承光殿¶
雲窓號閬風璧殿學蟾宫擬向姮娥問輪匡是異同¶
古風披夀栝秋寔進仙桃玫階思載厚黻扆惕居髙¶
<pb:KR4f0005_WYG_034-22a>¶
　　賦得太液秋風¶
秋容入液池水面得新詩始向蓮根漾徐従蘋末吹過¶
橋低玉練度浦閃金漪魚躍疑迎爽舟行忽忘遲来兮¶
更何自逝者乃如斯恍憶洞庭上微風葉脫時¶
　　仲秋瀛臺¶
風光澄碧宇秋意入新詞花木自為景山川亦識時紫¶
烟浮曲榭白日颺逰絲鶴頋梳翎影魚吞在藻漪㡬閒¶
方適趣年有更勤思獨憶淮揚郡怦然心不怡¶
<pb:KR4f0005_WYG_034-22b>¶
　　太液池泛舟¶
菰蒲蕭瑟颭秋烟玉蝀橋邉偶放船俯數㳺鱗圎沼澈¶
仰觀廻鴈朔風傳劇憐西昊清凉候勝讀南華十七篇¶
物物羲經真易&KR0164;天機豈待悟魚鳶¶
　　雨¶
晚荷收始畢宿麥布将齊勤動憐終嵗㢘繊喜一犂溜¶
聲寒淰淰雲氣渰萋萋髙閣遥傳漏吟懐觸處題¶
　　文徴明曲港歸舟圗用畫間題者韻¶
<pb:KR4f0005_WYG_034-23a>¶
野艇不湏收烟波任拍浮得詩縁即景適性且随流¶
山泉雨後生飛下白雲横留得匡廬意青蓮策杖行¶
憑欄聊極目灌木綠隂稠寄語披蓑者源中可放舟¶
山勢倐㫁續雲容鎮滃浮漫嫌沙水淺且自泊孤舟¶
　　仲秋經筵¶
宿雨逗輕烟秋陽暠碧天文華開廣殿令日啟經筵濟¶
濟鴛班列彬彬玉案前研㡬窮理窟味道晰言筌一意¶
期無逸同心慶有年豈惟遵典制端以溯心傳¶
<pb:KR4f0005_WYG_034-23b>¶
　　早菊¶
未至重陽莭先㸔隐逸花随時心匪競對爾意偏遐色¶
借露華潤香分桂影斜主人羞五斗不肯報蜂衙¶
　　張宏松崖水閣圖¶
户庭不出意如何消受烟雲供飬多畟畟松風来澗口¶
蘇門嘯荅葛天歌¶
　　沈徳潜給假𦵏親詩以餞之¶
我愛徳潜徳淳風挹古初従来稱晚達差未負眈書方¶
<pb:KR4f0005_WYG_034-24a>¶
藉通元筆胡懸韋孟車其如感風木暫許返林閭南國¶
欣歸陸東門漫擬䟽江鄉春興懶能不憶金除¶
　¶
　¶
　¶
　¶
　¶
　¶
<pb:KR4f0005_WYG_034-24b>¶
　¶
　¶
　¶
　¶
　¶
　¶
　¶
御製詩初集巻三十四¶
