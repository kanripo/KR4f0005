# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:22.165927
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷七十五
<pb:KR4f0005_WYG_466-1a>¶
欽定四庫全書¶
御製詩五集巻七十五¶
　古今體五十九首(壬子七/)¶
　　福康安奏攻得濟嚨賊寨詩以誌喜六韻¶
擦木瑪噶(平/聲)以次舉(昨據福康安等奏五月初六日至/擦木地方該處兩山夹峙中亘山)¶
(梁路更險峻福康安等恐賊匪聞知據險抵禦因不待/各兵到齊即乗雨夜分兵為五隊登山潛至賊巢墻外)¶
(屯兵等奮勇越進奪獲碉座殺死賊匪一百餘名其後/一碉亦經官兵鼔勇先登殺死賊目三名賊匪九十餘)¶
(名拏獲活賊十八名遂即乗勝直前初八日行至瑪噶/爾轄爾甲地方山梁陡峻峭壁深林有賊匪三百餘名)¶
<pb:KR4f0005_WYG_466-1b>¶
(蔵身林内官兵併力擊殺數十名福康安等泒兵繞至/半山埋伏令各兵故留一路誘賊上山帶兵横衝鎗箭)¶
(齊發賊衆奔竄經官兵追過邦杏地方殺死賊目七名/賊匪二百三十餘名拏獲活賊三十餘名連日再戰再)¶
(㨗士氣倍増除福康安海蘭察恵齡等褒賜外兵丁等/先賞一月錢糧以示奨勵該處距濟嚨不逺事機順利)¶
(知濟嚨捷音/指日可至矣)濟嚨咫尺弗為遐破宵冒雨乗無備直進¶
分班䇿肯差(本日據福康安奏初九日跴探道路察㸔/濟嚨賊寨髙大山崗上砌築石墻週圍叠)¶
(壘宻排鹿角西北臨河大碉一座直通賊寨為取水之/地東北石上砌碉東南山梁石碉甚陡賊匪分據險要)¶
(負嵎固守山下寺宇亦為佔據福康安令巴圗魯侍衛/章京将領屯弁等分隊即扵初十日丑刻乗其不偹攻)¶
(取各碉使之處處受敵彼此不能相顧恵齡帶兵往来/䇿應其山麓稍平之地海蘭察率領索倫騎兵分為兩)¶
<pb:KR4f0005_WYG_466-2a>¶
(翼以備截殺逸匪是日午後官兵冒雨攻圍向晚雨甚/復令官兵乗勝将濟嚨立時克復並不予賊以暇佈置)¶
(籌䇿均/為合宜)賊竟抗顔以死敵師争刄血更雄加據其要險¶
鴞失翼遂克中堅蟲洗沙(福康安分𣲖各隊已定令各/路同時並進賊匪𢬵命撲出)¶
(官兵殺賊甚多即将山梁佔據旋将喇嘛寺賊匪殱盡/進至臨河碉下賊匪因係取水要隘抵禦益堅隨将攻)¶
(克山梁兵丁撤下恊攻並用砲轟擊碉座賊匪落河淹/斃甚衆其登岸逃逸者俱被截殺其石磡碉座官兵抛)¶
(入火彈将上兩層賊匪盡行焚斃竄出者亦即拏獲及/官兵進撲賊寨先将寨下房屋焚燒乗勢進攻賊匪放)¶
(鎗投石抵死守禦因復将各路官兵全撤至賊寨併力/進攻兩面用砲轟擊縛木為梯蟻附而登将寨外石壘)¶
(拆毁至亥刻将東北隅攻破賊匪逃竄者我兵盡力窮/追痛加截殺此次共殺賊頭目七名賊兵六百四十七)¶
<pb:KR4f0005_WYG_466-2b>¶
(名其投河落崖及在碉寨内傷斃者尚不在此數又捜/獲逃匿活賊七十五名自擦木邦杏至濟嚨前後四日)¶
(之内痛殱賊衆三戰皆㨗聞之/實深喜慰額手感謝    昊貺)報至喜翻成欲泣念馳¶
憐切詎惟嘉復畨境已壓㓂境(此次官兵奮勇直前将/屯據賊匪攻勦無遺不)¶
(惟出力可嘉其冒雨攻圍夜以繼日尤堪憐念福康安/海闌察恵齡三人俱優加賞賚俟大功告蕆時再沛酬)¶
(庸之典其帶兵奮勇之䕶軍統領台斐英阿加授散秩/大臣副都統銜阿滿泰以副都統即用其餘出力之侍)¶
(衛章京将弁等賞巴圗魯名號者十二人賞戴花翎者/十三人賞戴藍翎者二十六人陞任者三十五人至索)¶
(倫屯土官兵等均賞一月錢糧以示鼓勵現在大兵連/次克㨗所向披靡已将後蔵邉界肅清自濟嚨八十里)¶
(一過熱索橋即為賊境福康安等自必乗此軍威冞入/賊巢攻勦陽布惟兾仰邀    天恩助順将逆酋等全)¶
<pb:KR4f0005_WYG_466-3a>¶
(行俘獲以申國法而靖遐荒計此畨奏㨗至今已經匝/月諒日内已掃穴擒渠苐道途遥逺惟顒盼㨗音遄至)¶
(耳/)陽布摧枯望不賖¶
　　漕運總督管幹珍山東廵撫吉慶各報徳州等處¶
　　　得雨及運河水長情形詩以誌慰¶
自春徂夏徳州旱艱窘黎情屢諭詢何幸轉旋頼¶
大造隨㸔優渥報諸臣均霑髙下河増水(管幹珍奏六/月初五日在)¶
(故城二望地方見河水漸次増長當即催令幫船量水/酌撥初六日押協撥回空軍船遵㫖加給運費迅催入)¶
(閘南下行抵恩縣徳州交界之十屯地方戌刻得雨二/寸初七日復得大雨髙下均霑河流加長連底水現深)¶
<pb:KR4f0005_WYG_466-3b>¶
(四五尺現在東境之江西幫船除倉場侍郎劉秉恬奏/眀截留永建鉛山二幫外止餘四幫計初十以内必可)¶
(全出東/境北上)普救黍禾災逭民(吉慶前奏濟南省城扵六月/初七日得雨四寸旋據徳州)¶
(具報同日自子至寅得雨兩陣自辰至未大雨如注入/土極為深透又省北之齊河禹城平原髙唐陵縣臨邑)¶
(徳平濟陽商河省東之長清章邱鄒平長山新城並臨/清州夏津泗水等處亦報同日得雨自二三四五寸至)¶
(深透不等徳州一帶正慮缺雨成災得此甘膏早禾藉/資秀實未種地畝即日翻犁耩種雜糧秋成尚有可望)¶
(覧奏深/為額慶)却是畿南仍望澤一為(平/聲)慰一為(去/聲)憂頻¶
　　夜雨朝晴(六月十/五日作)¶
夜雨朝晴夏最宜况優霑後将十日此際晴雨兩胥可¶
<pb:KR4f0005_WYG_466-4a>¶
却以逮旬思潤溢昨夜細霔膏(去/聲)山田所幸破曙羲輪¶
出望為下半月之首設使勿霽連隂必兩三日前懼以¶
豫不謂殢雲散一律髙黍低禾總勃生西成庶可望無¶
失咄哉此語近滿哉惟應惕息祝宥宻¶
　　文園獅子林遣慮¶
心因時若畧覺適逰以㡬餘得趁閒駐已月過方此詠¶
軍臨地逺念其艱(此次大兵徃剿廓爾喀特以闗係前/後蔵為班禪與達頼喇嘛住錫之地)¶
(賊匪三四年内兩次滋擾而此次更敢侵掠扎什倫布/廟其勢必将吞噬蔵地若不擒獲首惡眀正其罪何以)¶
<pb:KR4f0005_WYG_466-4b>¶
(安靖蔵中僧俗人等惟是道路險逺山徑﨑仄計自京/至賊巢有一萬四五千里打箭爐以外崇山峻嶺多有)¶
(難以乗騎之處雖福康安等鼓勵将士無不奮/勇争先而朕心想其勞瘁之状無日不為眷念)雖云三¶
㨗頻聞至(昨四日之内連得福康安等奏剿殺擦木瑪/噶濟嚨賊匪三次㨗音可見事不畏難究獲)¶
(成功聞濟嚨距熱索橋八十餘里即至賊境福康安等/必湏扵濟嚨留一大貟撥兵防守後路而我兵罙入賊)¶
(境轉運糧餉亦得迅利遄行想福康安等一過熱索橋/自必馳奏若以此三次剿殺賊匪情形而論事機順利)¶
(或尚易扵成功惟有仰籲勲奏昊恩佑助祝福康安/等一至彼境即得速蕆大    凱而還慰此懸厪耳)惟¶
祝一征耆定還水秀山青倪盡裏那能暢意豫斯間¶
　　題静好堂¶
<pb:KR4f0005_WYG_466-5a>¶
館曰清舒齋徳含别成幽室一而三(清舒山館後曰含/徳齋二皆    皇)¶
(祖御額齋之東温室/予另名之曰静好堂)視常扵净天光逈心似不波水影¶
涵弗厭觀書仍結習每因得句豈非貪雖然琴瑟亦在¶
御操縵未能静好慙¶
　　鑑始齋¶
慎終亦曰惟其始一鑑始終恒貫之十二居斯今八二¶
流年¶
恩共日昭垂¶
<pb:KR4f0005_WYG_466-5b>¶
　　山近軒得句¶
凉曉午猶爽輕輿試一逰快晴過十日望雨又先憂(月/之)¶
(初四五澍雨連朝極為霑透旋即開霽十四夜復得細/雨一陣雖大田正宜曝曬益加暢遂農人尚不亟扵待)¶
(澤然晴已逾旬又不/能不豫為厪念耳)事每豫人慮農惟切已愁慙他仁¶
者樂渠(去/聲)在近中求¶
　　古松書屋¶
書屋就松築松古屋亦古謖謖無凡聲空空合天宇陡¶
思木蘭賦(木蘭圍中有峯名僧機圗下有喬松一本二/株逺望似兩松然丁卯經此名之曰夷齊松)¶
<pb:KR4f0005_WYG_466-6a>¶
(並繫以歌及己卯重經其地則松/自燬扵火又感而作歎夷齊松賦)謂此勝他許然而既¶
有形不壊那恒覩幻中較乆長塵念未消取¶
　　延山樓口號¶
山中樓更額延山横嶺豎峯樽俎間待欲題詞還自笑¶
不知足矣祗宜刪¶
　　暢逺臺寄懐¶
曲臺臨平湖騁懐目堪放詎及視眺娱足惬水天量忽¶
思萬里外勦賊勞兵将枕戈實苦辛㨗音日夜望方寸¶
<pb:KR4f0005_WYG_466-6b>¶
刻無寧那易由言暢¶
　　臨芳墅¶
墅曰臨芳額¶
寳章撫牀坐毎仰懐長髫齡何致䝉¶
鑄冶(用法言/鑄回事)耄耋依然瞠望洋古樹雙撑雲作盖(庭前/古樹)¶
(一雙盖千/百年物也)水華一片錦為裳昔年逰月放舟處乆不為¶
哉興亦忘(昔年恒扵此放舟泛月至癸卯夏以水風夜/寒非髙年調攝所宜遂罷之閱今已十年矣)¶
　　題和闐玉觀泉圗¶
<pb:KR4f0005_WYG_466-7a>¶
石子屏山帶水落千年土氣自成皴憑欄黙坐觀泉者¶
不問知他是玉人¶
　　福康安奏攻克熱索橋進勦賊境詩以嘉慰¶
熱索河橋界畨廓(福康安等奏自五月初十日克復濟/嚨後即整頓兵力扵十三日前進距)¶
(濟嚨八十里為熱索橋過此即属賊境最為扼要之區/賊人跨河浮搭木板為橋并扵北岸三四里外索喇拉)¶
(山上砌石卡一處南岸臨河砌大石/卡二處賊人恃險抵禦防備頗周)賊之門戸備防周¶
雖摧北卡艱中渡(又稱濟嚨西南髙山夹峙石崖壁立/縁河一線窄徑極為陡峻沿途所經)¶
(獨木偏橋必湏攀藤而過是日又值大雨溜滑難行官/兵歩行一晝夜扵十四日清晨至索喇拉山直前摧撲)¶
<pb:KR4f0005_WYG_466-7b>¶
(北山上石卡賊匪旋即棄卡奔逃官兵奮勇追剿一面/伐木預備搭橋一面施放鎗砲無如河面甚寛水深溜)¶
(急賊匪阻河抗拒急切不能前渡而北岸山徑極狭又/難駐立多兵籌度形勢與其徒費兵力與賊相持不若)¶
(暫行撤退别/圗進取之䇿)别遣精兵進上㳺(福康安等因扵十五日/寅刻𣲖兵仍至河邉作)¶
(為欲進之勢宻遣阿滿泰哲森保墨爾根保翁果爾海/等帶領屯土兵丁由東首峩綠大山繞至熱索橋上㳺)¶
(六七里外砍伐大樹紥為木筏渡過南岸出其不意直/撲賊卡殺死賊匪數十人摧倒頭層石卡而正路官兵)¶
(亦即乗勢搭橋一時並濟復将/後層石卡奪據實覺大快人意)㓂駭熊羆自天降逃排¶
蜂蟻向河投(賊匪不料大兵驟至相顧驚駭紛紛潰亂/抛棄鎗刀倉惶奔竄而該處路徑險仄賊)¶
(自相排擠滚跌落河及投崖谷死者不可勝計官兵乗/勝追至賊境色達木地方已過熱索橋三十餘里沿路)¶
<pb:KR4f0005_WYG_466-8a>¶
(痛殱賊匪並擒獲活賊八名據云昨官兵攻破濟嚨彼/處守禦之人尚不知信息是濟嚨賊匪殱除浄盡可知)¶
(兹又攻克熱索橋已入賊境門户自此直搗陽布賊巢/自當勢如破竹矣福康安等一切籌畫俱合機宜深堪)¶
(嘉尚當即優加賞賚其繞道渡河之巴圗魯侍衛等並/加陞用又發去翎管荷&KR0694;等件令福康安酌賞出力之)¶
(将弁等以示鼓勵至由聶拉木一路牽綴賊勢之成徳/岱森保等亦扵十二日佔住賊境徳親鼎山連克三卡)¶
(殱賊甚衆亦属奮勇可嘉並令查眀酌加奨賞惟是屢/勝之後自當倍加慎重所有防備後路催運軍火糧餉)¶
(更為𦂳要摺内稱不敢因屢得勝戰輕率冒昧總期全/師克㨗蕆事完善等語所見更是惟兾勉力以成大功)¶
(紅旂迅至慰朕/旰宵顒望耳)飛章披閱憐為慰(是役我兵将實為勞/苦出力敵愾憐憫嘉)¶
(尚至不/忍㸔)戒滿教蘉偉績收¶
<pb:KR4f0005_WYG_466-8b>¶
　　山東廵撫吉慶及布政使江蘭各報續得透雨晚¶
　　　田補種齊全情形詩以誌慰¶
齊西春夏旱厪慮諭綢繆(前因山東徳州一帶春夏缺/雨慮成旱象因節次降㫖馳)¶
(問加恩緩征並賞給口糧借給籽種共銀十/三萬餘兩民食攸闗不能不豫為綢繆也)何幸季初¶
雨(幸扵月之初七日濟南省城及附近十七州縣均/得雨澤而徳州一帶更属霑渥農民極為懽恱)遂¶
連膏澤優(兹又據吉慶奏省城扵十一日得雨二寸十/三日自戌至子得雨復極深透並各府州属)¶
(陸續禀報扵初九十一等日先後得雨自二三四五寸/至深透不等共計有七十八州縣霑潤㡬遍又江蘭扵)¶
(徳州查放籽種口糧途次具奏十三日在齊河禹城一/帶遇有澍雨連宵竟日其平原徳州恩縣武城等處亦)¶
<pb:KR4f0005_WYG_466-9a>¶
(同日得雨沾足農民趕種蕎豆雜糧極為寛廣其初次/雨後佈種晚穀俱已透甲萌芽即先經受旱之早穀髙)¶
(梁亦漸覺回蘇詢之鄉民俱云節/候雖遲秋田尚可望有收等語)襍糧胥補種晚榖可¶
期收旋念畿南未(畿南景州一帶與東省徳州接壤乃/至今總未渥被甘膏仍為繾念不置)¶
依然弗解愁¶
　　松鍼¶
松鍼出石縫菁蔥三寸許非人巧能種造化生㡬煦然¶
而豈無因松落子着土厯之以春秋潤之以露雨固云¶
天所養亦縁自所處常謂&KR1852;入畫(癸未作喬松歎詩有/廿年畧入格&KR1852;年始)¶
<pb:KR4f0005_WYG_466-9b>¶
(成象之句及辛卯詠清暉閣前松又有云待汝四十年/老成或如舊今已閱三十年矣兹松雖纔出石縫若待)¶
(至四十年當亦虬榦/之而堪入畫格矣)拱把斯未覩待作老龍鱗五言仍¶
此汝¶
　　雨(六月十/九日)¶
快晴逾十日望雨又生心卓午細絲霔潤山一寸深慰¶
中却帶懼節至恐成霖(農占立秋日雨不止主秋月雨/多因有秋儍之諺自初五雨後)¶
(十四日夜雨即止晴已逾旬今日午間得雨及寸略為/慰望然眀日立秋節未免又以多雨為懼幸而向晚就)¶
(晴或可有/符吉占也)西照晴方定五言乃誌吟¶
<pb:KR4f0005_WYG_466-10a>¶
　　留京王大臣奏京師得雨詩以誌慰(六月二/十日)¶
昨曉欣雨霽今晨亘晚晴貞符恰合節(是日/立秋)佳信又来¶
京(京師扵前月二十八九兩日連得渥澤昨留京王/大臣復奏昨十八日夜間得雨入土計有四寸)何¶
以酬¶
天恵惟應竭已誠愛民及勤政遑忍懈平生¶
　　河南廵撫穆和藺奏河北三府得雨間有深透者¶
　　詩以誌慰¶
河北每遭旱春霖後復乾(豫省河北三府向年每易被/旱今嵗自春間得雨之後仍)¶
<pb:KR4f0005_WYG_466-10b>¶
(復艱澤嗣扵四月下旬該撫奏報三府内/雖有二十餘處同時得雨究多未能霑足)綢繆奏夙閲¶
(先是因河北三府缺雨降㫖截留南漕三十萬石運徃/備用又将麥收歉薄之處新舊錢糧概予緩徴並借給)¶
(籽種口糧資其耕作既又慮其旱象已成馳諭穆和藺/如尚有湏撫恤之處應即先事綢繆據實奏聞嗣據奏)¶
(請将三府内安陽等二十五縣緩徴錢糧俟秋成後徴/收者緩至来年麥收後起徴並将應徴本年漕糧米麥)¶
(豆三項同上年湯隂等十三縣緩徴之米豆二項均緩/至来年秋成後起微或臨時再分限帶徴以紓民力其)¶
(有應行酌加借給籽種口糧之處統俟勘眀分别奏聞/又河以南有應徴米豆五萬餘石亦請停運留以備用)¶
(等語已即如所奏允行令其實力/妥為賑恤務俾小民得沾實恵)優渥報今㸔(兹又奏/稱開封)¶
(省城扵十二日午後澍雨連宵極為深透隨又據河北/彰徳府属之安陽湯隂臨漳林縣内黄衛輝府通属懐)¶
<pb:KR4f0005_WYG_466-11a>¶
(慶府通属各縣先後禀報扵十一二三四等日得雨三/四五寸至深透不等所有雨澤偏潤之秋禾固資長發)¶
(即被旱之區尚在立秋以前均可趕種蕎麥菉豆雜糧/等項其開封通属並河南府属之洛陽等九縣南陽府)¶
(属之裕州葉縣汝州暨所属之伊陽陕州暨所属之靈/寳盧氏等㕔州縣得雨先後分寸情形亦復相同覽奏)¶
(實深/欣慰)尚有不齊者勿為僥倖觀(河北三府此次沾澤普/行趕種雜糧秋成或有)¶
(可望但其中得雨分寸及人力耕種必尚有不齊之處/倘地方官因現在情形心存僥倖經理或未周妥向隅)¶
(之歎又不能/不為繾念耳)秋成雖可望莫俾向隅歎¶
　　直𨽻總督梁肯堂報天津府得透雨情形詩以誌¶
　　　慰¶
<pb:KR4f0005_WYG_466-11b>¶
徳州知雨透(山東徳州一帶春夏之間雨澤缺少前據/吉慶奏報月之初七日省城及附近州縣)¶
(均得甘膏而徳州一帶尤為深透乃天津/與景州一帶接壤尚未同沾正深懸切)接壤憶天津¶
兹報霑優渥仍查其近隣(兹據梁肯堂奏因駐長安城/防汛目覩該處十八日夜雷)¶
(雨交作勢甚滂沛計入土三寸餘旋據涿州良鄉安州/永清保定省城定州等處陸續報稱同時得雨二三四)¶
(寸不等至天津府報稱十八日自亥至次日寅刻得雨/八寸極為深透雖被澤稍遲然尚在立秋以前已種秋)¶
(禾固資長發未種之地尚可趕種蕎豆菜蔬至景/州一帶曾否均沾俟查覆到日再為奏聞等語)舊秧¶
(禾/黍)幸蘇長晚種(蕎/菜)更催畇曰慰那易慰㨗音刻望頻¶
　　雨(六月廿/二日)¶
<pb:KR4f0005_WYG_466-12a>¶
立秋前後幸如時(昨二十日立秋農占最喜是日晴眀/則秋霖不致過多然半月以来未獲)¶
(渥澤究切盻望幸十八日夜雨而晴立秋前後三日皆/晴未雨今日午刻雨勢以漸優渥入土極為霑足既符)¶
(農諺而田功/亦大有禆益)伏熱炎蒸究望滋兩日晴欣農諺合一朝¶
雨實嵗功宜或徐或疾悠揚永既渥既優坦蕩披直豫¶
缺霑想廣被(此次雲勢濃厚雨澤必廣想直𨽻河間一/帶及豫省河北三府缺雨之處自必一律)¶
(沾足早晚兾/得奏報耳)南瞻惟待喜音馳¶
　　清暉亭¶
曉凉歩輦試清逰徙倚溪亭小坐留正喜錘峰邉出日¶
<pb:KR4f0005_WYG_466-12b>¶
金波一片滿懐秋¶
　　聚香齋¶
雨足朝露多瀼瀼迎日晃秋草及秋花沃心無不享既¶
沃斯油然色與香同盎是室曰聚香為之生静想鼻觀¶
一以清目謀乃弗爽¶
　　清綺書屋¶
清而弗綺嗇失過綺或欠清豐豈應若論登峯造極處¶
兩言書屋占其恒¶
<pb:KR4f0005_WYG_466-13a>¶
　　降㫖給借河間等府闕雨州縣口糧詩以誌事¶
将謂前霖普遍滋誰知數郡尚艱之(昨立秋後二日此/間復得優膏意河)¶
(間闕雨等處或可普沾因飭梁肯堂詳勘籌辦兹據該/督奏河間等府属尚未得透雨二十六處受旱較甚難)¶
(期有/收)督臣因有借糧請閣諭教頒不待時(梁肯堂奏請/将河間等府)¶
(属之景州河間獻縣阜城任邱吴橋保定府属之雄縣/束鹿八州縣有田無力貧民扵七八兩月先行賞借兩)¶
(月口糧河間府属之肅寧交河東光保定府属之清苑/滿城安肅唐縣博野望都完縣蠡縣容城新安天津府)¶
(属之青縣南皮滄州鹽山慶雲等十八州縣酌借八月/一月口糧每大口日給穀一升小口減半先扵義社二)¶
(倉動用如有不敷照例每榖一斗折給銀六分均扵来/嵗麥收後免息還倉至鰥寡孤獨老弱殘疾者大口給)¶
<pb:KR4f0005_WYG_466-13b>¶
(榖五合小口三合亦扵義倉内支銷等語因即允其所/請並令該督董飭所属實力稽查毋任胥役侵冒庶俾)¶
(小民均/沾實恵)載命諸官及諸吏與其無濫要無遺成灾處所¶
例秋賑(按定例夏灾開賑俟地方大吏依限查勘分數/分晰極次貧民具題朕思依限題請總在兩月)¶
(之外灾民嗷嗷急何能待前因直𨽻南三府春間闕雨/扵四月初西廵回鑾途次即飭截漕三十萬石備用嗣)¶
(又因河間一帶總未霑足命再截留二十萬石以備賑/濟之需兹據梁肯堂奏請先行分别賞借口糧立即降)¶
(㫖允行徃返不過數/日小民已得沾恩矣)胥伇侵饕在慎釐¶
　　熱(六月廿/九日作)¶
弗雨過數朝朱眀爞赫曦秋後仍末伏難言十日期廣¶
<pb:KR4f0005_WYG_466-14a>¶
厦及深林豈不延涼颸適已而忘他違恕我不為願一¶
雨滌炎既復有所思即當月朔臨成霖慮非宜(農占以/月朔雨)¶
(主是月雨多/故以為非宜)進退皆無據為君難視兹即今&KR1204;即晴兩¶
全或庶㡬¶
　　福康安奏報攻克協布嚕賊寨情形詩以誌慰六¶
　　　韻¶
入賊境深賊謹防木城石寨倚河傍路無容足兵同進¶
宿祗露身氣更揚(福康安等奏自五月十五日奪據熱/索橋進至賊境旋扵十七八兩日行)¶
<pb:KR4f0005_WYG_466-14b>¶
(一百六七十里抵旺噶爾地方山徑愈險偵探西南地/名協布嚕一帶賊匪砌卡屯聚隨扵十九日察㸔該處)¶
(有横河一道水深溜急與熱索橋形勢相似其河北旺/堆山坡地勢低下河南克瑪山坡地勢極髙賊匪據髙)¶
(樹立木城河傍據守又扵克瑪山東三十餘里築寨數/座名克堆寨其中聚賊甚多我兵沿河前進路逕㡬難)¶
(容足亦無平地可以安營因即帶領巴圗魯侍衛/兵丁俱在石岩下露宿等語批閱之下至不忍觀)橋拆¶
横流難徑越砲轟直拒尚猖狂(旺堆坡原有橋座被賊/匪拆毁福康安等扵二)¶
(十二十一兩日令官兵屢次伐樹搭橋無如賊匪扵木/城内施放排鎗勢不能搭橋渡河隨扵山上用砲轟擊)¶
(斃賊甚多而賊人猶復拒守甚堅亦縁所據/之地勢最髙難扵仰攻是以賊匪仍敢負嵎)上㳺别據¶
臨下壓竒出原来以正當(福康安計議必須先将克堆/寨攻破奪據上㳺從上壓下)¶
<pb:KR4f0005_WYG_466-15a>¶
(則協布嚕克瑪一帶賊匪亦可不攻自潰因𣲖官兵回/至旺噶爾搭橋渡過瑪爾臧大河越山繞至協布嚕對)¶
(岸進攻二十二日恵齡等帶兵仍由旺堆正路牽綴賊/勢福康安海蘭察等越過三重大山扵二十三日黎眀)¶
(徑至横河上㳺是處橋亦無存適南岸有大枯樹一株/横倒河中令官兵伐木接縳為橋旋以雨後水溜愈急)¶
(橋不能速成維時日暮雨大福康安佯令撤兵實令退/伏石墈林木之下俟夜半賊懈仍接縛大木成橋官兵)¶
(等俱即過河至克堆寨下又慮仰攻徒費兵力𣲖人守/橋另分兵為三路扵二十四日黎眀三面夹攻併力壓)¶
(下賊匪見我兵驟至紛紛潰亂官兵盡力追剿殺賊三/百餘名焚燬賊寨五座直趨克瑪木城賊匪隨棄木城)¶
(石卡奔逸復被官兵截殺二百餘名而正路官兵亦即/乗勢搭橋過河佔據賊卡殺賊數十名實屬大快人意)¶
(然賊人地既險要抵禦甚力若非福康安等出竒制勝/安能數日之内即行攻克而自用兵以来亦未有若斯)¶
<pb:KR4f0005_WYG_466-15b>¶
(之勞苦者惟盼大/功迅蔵用加懋賞)接樹渡川奮胼胝前衝夹擊𢷬彭旁¶
(釋名彭排車器也彭旁也在旁排禦敵攻也林又據福/康安等奏此次将士等争先用命扵峭壁深  黒夜冒)¶
(雨攀陟至有胼手胝足並未稍形退怯實為奮勇出力/此時乗勝直攻賊巢不難悉數俘擒且聞作木朗哲孟)¶
(䧺宗木及珀仁披楞各部落或已合兵攻賊或擬即日/進兵皆足以分賊勢隨又宣諭天朝聲罪致討並不利)¶
(其土地成功後各還被佔地方衆部落自當益加感奮/等語福康安從前即擬檄諭各部落協力攻剿朕謂尚)¶
(非其時早有㫖諭今我兵既深入賊境不日可得陽布/賊巢原可不藉羣力而各部落聞之皆願併力進攻是)¶
(亦自然之/機㑹耳)披㸔㨗報圗功蔵慰矣益増敬不遑¶
　　雨(六月/晦日)¶
<pb:KR4f0005_WYG_466-16a>¶
望雨思湔暑懼霖縁近秋渥優達午霈㸃滴過申收似¶
此如人意稍紓切已愁出言漫容易招損滿為由¶
　　師行¶
師行萬里匪興戎(廓爾喀之役予初意本不欲興師動/衆事非得已心可共眀况距京師一)¶
(萬數千餘里道路險逺𣲖撥烏拉運送軍儲甚非易事/而一切軍務指授方畧徃返動須兩月餘宵旰籌謀何)¶
(能一刻/置懐)軍務軍儲方寸中所喜都差知要畧(今春念及/師行糧隨)¶
(所闗非細鄂輝既恐眙誤而孫士&KR1063;僅駐劄打箭爐亦/慮鞭長莫及因思和琳屢次奉差頗多認真才具亦覺)¶
(優長隨命馳徃與鄂輝同駐蔵中並經理糧餉事宜節/次據奏沿途催儧烏拉立定期限章程駕馭畨民賞罰)¶
<pb:KR4f0005_WYG_466-16b>¶
(嚴眀先是軍糧及軍装火藥餉銀到蔵者不過十之二/三自和琳督辦以後源源運送不致遲悮又採買得青)¶
(稞一萬五千餘石以為有備無患之需而前後蔵中事/務整理亦俱得窽要初不料其竟能如此若非専差前)¶
(徃安能諸凡整頓妥協朕實自喜用人之當此皆怪其/天啟予衷事機協順所致並非由和珅之奏請方)¶
(早未言/及也)更嘉㕘贊不貪攻(前經降㫖濟嚨以内糧運烏/拉等事令和琳鄂輝徃来催)¶
(查濟嚨以外及大兵所到地方令恵齡徃来専辦恵齡/本係㕘贊大臣固應與将軍等統兵督剿但其調度既)¶
(不如福康安而打仗亦不如海蘭察自應用其所長将/来大功告竣恵齡轉輸之功即與戰勝之功無異自當)¶
(一體加恩並不稍存岐視昨據覆奏前在拉子地方設/法趕運糧石軍火業已全行運至軍營近又計議雇覔)¶
(商民長運價值不増而轉運又速且可免更換稽延之/弊並招回避賊畨民一同受雇及唐古特畨兵打仗不)¶
<pb:KR4f0005_WYG_466-17a>¶
(能得力者亦令運送量加犒賞所辦俱為周妥又據稱/前在軍營不敢藉稱運糧遂不隨同打仗今既徃来専)¶
(辦軍前糧運不敢狃扵軍前攻戰出力設催糧至營適/值進兵仍當隨将軍等出力督戰亦不敢藉詞自逸等)¶
(語恵齡若固執攻戰不即来徃運辦朕方斥之今竟能/不分畛域實属可嘉此畨軍營有和琳恵齡二人實心)¶
(任事後路軍糧充裕可謂/不負委用朕心深為慰恱)無前突将先聲烈有繼餘糧¶
後路充遑敢驕心恃屢勝企平陽布定鴻功¶
　　一片雲三絶句¶
兢兢過朔兹翼旦雨後欣連兩日晴(農人最喜月初兩/日晴則是月暘雨)¶
(應時七月秋稼将熟尤以為宜昨六月/晦日雨後兩日俱皆晴霽實堪欣慰)偶憩眀忩撫浄¶
<pb:KR4f0005_WYG_466-17b>¶
几謂云且莫副其名¶
龍井曾聞舊號傳¶
奎文猶仰¶
綵毫鮮(西湖名勝志餘杭風篁嶺上有石一片青潤玲/瓏舊稱一片雲    皇祖喜其名雅遂以額此)¶
(堂並未移石至此也/向扵龍井常有詠)欲詢石也稱雲者一片飛来又㡬¶
年¶
浙中一曲西南角最擅山青水復清却我心無存蒂芥¶
未能忘者彼民情¶
<pb:KR4f0005_WYG_466-18a>¶
　　題嘉樹軒¶
古榆千百嵗嘉䕃佈軒前難問人誰種應知天與然鹿¶
逰仍塞月鶴唳共秋烟小矣言封殖是為樹裏仙¶
　　巢翠亭口號¶
古柯新植四圍多一翠為巢嘉䕃羅箇裏忘年如問友¶
兩唐父(上/聲)外更無他(古之巢父唐堯時人後/之巢父李唐時人故云)¶
　　雨(七月初/二日)¶
過午山雲佈雷催銀竹懸可知方惬若不覺變夔然甫¶
<pb:KR4f0005_WYG_466-18b>¶
透那虞潦當秋恐致綿入宵猶細灑側枕不成眠¶
　　喜晴¶
丑半雨漸止寅初雲遂徂徘徊侵曙起寥朗碧霄鋪閱¶
射都欣衆(是日兵部理藩院帶領武職/人員引見例扵正門前閲射)執欹獨凛吾四¶
隣餘㡬縷散净始寧乎¶
　　倉塲侍郎諾穆親劉秉恬奏報起漕全竣詩以誌¶
　　　事¶
懲懈勸勤漕運専邇来頗覺勝先年(漕艘自四十二年/全數届期抵通後)¶
<pb:KR4f0005_WYG_466-19a>¶
(連嵗以水淺滯運多有截留守凍情事當年既不能冬/兑冬開次年亦不能如期而至輾轉相因竟成積重之)¶
(勢邇年加意籌辦其有實力疏濬者即加優叙懈弛者/嚴加懲處自己酉以後全漕率扵中秋前告竣而糧艘)¶
(皆得及早回空遂符舊制/扵是厯年積弊為之盡除)壬兹亥彼雖稱早(兹據諾穆/親劉秉恬)¶
(奏扵六月廿九日将最後之江廣八幫船四百二十二/隻全數起缷完竣軍船俱已催令回空南下上年扵七)¶
(月初九日起完以日較之比去嵗早十日/軍船回次赶辦冬兑冬開竟属從容等語)閏有昨無究¶
較延(朕思今嵗有閏四月比之去嵗則遲二十日矣且/先已截留南漕十八幫豫備直豫二省賑濟之用)¶
(則抵通之船數又少是今嵗起缷完竣/日期較之去嵗究不得不謂之遲延矣)實以燕齊忽值¶
旱故應淤淺嗇行川(節據該侍郎等奏今嵗二進幫船/過天津闗脫幫十七日嗣三進船)¶
<pb:KR4f0005_WYG_466-19b>¶
(又有脫幫三十八日者雖因運河水淺但恐官弁相率/效尤不可不防其漸已移漕臣分别辦理等語今嵗山)¶
(東徳州直𨽻景州一帶春夏之交雨澤缺少運河水勢/不旺以致糧船行走不能銜尾北上此亦實在情形也)¶
尚能秋孟回空畢(北方天氣早寒徃嵗軍船不能及早/回空因有守凍之累今據稱六月廿)¶
(九日起卸完竣後俱已催令南下則是秋/初回空已畢計九月後均可全抵水次矣)庶可寛其脫¶
漏愆(厯年整頓漕務不遺餘力幸連嵗以来已有成效/倘復因循懈誤自不可少為寛縱若今嵗雖較去)¶
(嵗遲至兩旬然回空之期尚與昨嵗無殊/俟漕運總督㕘奏脫幫之摺尚可原宥也)¶
　　處暑日作(七月初/五日)¶
朔終朝至翼破午朗霽謂符農諺佳即日誰期雲起乍¶
<pb:KR4f0005_WYG_466-20a>¶
一天遂作雨霏皆入宵逮曉方歛勢(農諺最忌月朔雨/昨初一晴朗竟日)¶
(至初二午前亦尚開霽方欣有協祥占乃其日申刻忽/爾作雲即有陣雨霏㣲竟夜至初三日曉始歇三四兩)¶
(日亦間有細雨雖此間山田正喜霑足並不為多所慮/秋霖或過致傷禾稼今初五日處暑節自晨至未雲勢)¶
(未歛頗以為念幸下晚日出虹見扵東始覺/晴定田禾得此時暘烜暴庶可望其稔收耳)立望坐吁¶
難置懐今幸東虹更處暑若暘從此祝無乖¶
　　陸治巻石芙蓉¶
數朶芙蓉石一巻金風玉露意泠然試㸔落落明秋色¶
粉本應摹舜舉錢(陸治多冩意花卉此軸/工細盖倣錢選筆意)¶
<pb:KR4f0005_WYG_466-20b>¶
　　直𨽻總督梁肯堂奏報保定河間等府普得透雨¶
　　　及一切煮粥辦賑情形詩以誌慰¶
迤南數府旱灾定(今春畿南大名順徳廣平三府闕雨/歉收已截漕三十萬石以備賑濟嗣)¶
(據梁肯堂奏保定天津河間數府属中竟有被旱更甚/之處隨令再截漕二十萬石備用幷奏請将景州獻縣)¶
(等二十六州縣先行分别賞借兩月及一月口糧亦即/降㫖允行盖旱灾已定惟有加意賑恤以盡補救之責)¶
(耳/)諭徃廵民疾苦情(前因直𨽻被旱地方小民赴京覔/食者多命扵京城内外増設粥厰)¶
(十四處妥為賑濟又聞出口謀生者紛紛不絶並扵熱/河設立粥厰二處俾資餬口因念梁肯堂藉詞永定河)¶
(防汛安坐長安城殊属非是諭令該督速即親徃河間/一帶查勘被灾地方小民是否不致失所地方官辦理)¶
<pb:KR4f0005_WYG_466-21a>¶
(賑務果否實恵及民不為吏胥等侵蝕及/現在曽否得雨一切情形速即據實覆奏)保定河間報¶
霑透(此間前此得雨雲勢濃厚想畿南各處霑被必廣/昨初六日已據該督奏稱本月初二至初五日保)¶
(定河間天津等府属/得雨之處多已透足)大名順徳勘旋行(至大名順徳廣/平等府尚俟該)¶
(督至彼查勘續/奏用慰馳厪)粥賙籽借隨時便(又據奏稱六月中旬/即飭被旱各属動用)¶
(義倉正息榖石扵立秋後設立粥厰並同司道及各州/縣量捐榖石以為煮賑之用又扵天津及産麥地方多)¶
(為購買麥石以備借助籽種兾得播/種齊全庶来春麥收可資接濟等語)蘇藁催新望嵗成¶
(文稱保定河間等府自六月得雨後低窪之處禾苖多/已轉青並陸續趕種晚禾及蕎麥菉豆等項不惟已經)¶
(結實之早禾籽粒愈資飽滿續後所種雜糧值此雨後/晴眀以烜以潤勢若催以速成各城鄉市集𤓰果菜蔬)¶
<pb:KR4f0005_WYG_466-21b>¶
(駢列肆㕓均與平日無異現在/情形實属如是覽奏稍為慰念)調幕無能敢忽賑慙為¶
慰意更怦怦¶
　　爽(七月十/二日)¶
畧愁七夕未孤名(七月七夕雨俗謂之洗車雨見荆楚/嵗時記是日午後䨟雨一陣固属應)¶
(節但秋禾既得透雨亟須曝曬方能顆粒堅好初/二以後已隂雨連日是日之雨不能不縈念也)何幸¶
五朝連遇晴(幸而過申雨旋止自初八至今實已晴朗/五日即再晴四五日扵大田總属有益)¶
正值上弦月就望更當清曉露瀼晶山深林静景含爽¶
下隰髙原稼逮成似此心中應慰適盼因㨗報每牽縈¶
<pb:KR4f0005_WYG_466-22a>¶
　　福建巡撫浦霖奏報早稲收成九分有餘詩以誌¶
　　　慰¶
臺灣乆靖法㢘飭(臺灣逺隔重洋向日文武官吏相沿/作弊以致奸民林爽文等藉口滋事)¶
(自己酉平定以後數年以来屢加懲儆奸民/倡亂未有不由惡吏作弊為政者宜知矣)内外官方¶
早肅然已是麥收八分報(夏間據該撫奏閩/省麥收八分有餘)又兹稲穫¶
九餘連(兹届早稲收成又據奏該省六十四州縣除臺/灣一縣因土性不宜向不種植早稲外其餘六)¶
(十三州縣内收成十分者晉江等七縣九分有餘者羅/源等十四縣九分者閩縣等二十九州縣八分有餘者)¶
(福清等十一縣八分者嘉義等二縣合計通省早稲收/成實共九分有餘等語該省當屢豐之後今嵗早稲收)¶
<pb:KR4f0005_WYG_466-22b>¶
(成又較勝徃年所當益謹盖蔵俾/知禮義是在守土者善為開𨗳耳)登豐莫忘有嗇遇居¶
滿當思抱歉先洋盗歛蹤農樂業海疆既富教宜宣¶
　　題清溪逺流¶
齋枕清溪西北投(是地在曠觀闗城外受山荘/城内西北諸山之水成溪)山城内¶
爾究非脩雨傾一陣斯臨漲(若雨驟衆水奔注/頗有滈瀑之勢)晴過五¶
朝早斷流力學因思貴有本為人那得便無憂幸逢時¶
若心應適却盼軍書日夜愁(福康安等自五月初旬連/得三㨗克復濟嚨隨扵十)¶
(五日攻克熱索橋廿四日攻克協布嚕賊寨半月之内/已深入賊境雖山路險峻賊人負嵎堅守而福康安等)¶
<pb:KR4f0005_WYG_466-23a>¶
(督勵将士無不奮勇先登又復越山繞至上㳺出其不/意奪據碉卡殱賊殆盡度此情形軍聲實属壮盛事機)¶
(亦悉順利再不過數日即可直抵陽布賊巢擒獲首惡/蕆此大功即或中間尚有攻克之處福康安非不知朕)¶
(盼望之殷亦應早為奏至乃自前月三十日報到後至/今已閲十三日未得軍報日夜盼望焦急愁悶至不可)¶
(言/矣)¶
　　簇竒廊有㑹¶
清溪渡野彴曲棧向東尋山近軒非逺簇竒廊便臨(軒/為)¶
(總名廊在/其側接之)一時生别㑹為語定當斟竒實不如正五言¶
用自箴¶
<pb:KR4f0005_WYG_466-23b>¶
　　登矚霄樓自警¶
山比四山髙矚霄名更叨本因題額偶却爾戒心慆曰¶
欲豈可縱即㳺應有操今朝登則合馳望衆軍勞¶
　　笠雲齋口號¶
一笠巍然山頂亭十年九不一臨停既如此又何事搆¶
酬語難為議語聴¶
　　福康安奏攻破東覺噶多等山並奪得木寨石碉¶
　　　大獲全勝詩誌慰喜八韻¶
<pb:KR4f0005_WYG_466-24a>¶
亟盼軍書得未觀食寧甘味坐寧安(自前月三十日得/福康安攻克協布)¶
(嚕賊寨㨗報後意過數日自必續有奏到㨗音以慰朕/心乃已閲十四日尚無信息為之繾念徬徨日夜不置)¶
(盼望焦急之/情難以言喻)那知半月牽心慮又幸徼¶
天㨗報㸔(今日得有福康安六月初十日所奏攻克東/覺噶多等山並奪得木寨石碉殱賊甚多情)¶
(形扵是半月以来牽/系之思方為慰釋)門户擊其死穰穰熊羆鼓我進桓¶
桓噶多東覺雖扼要分勦合衝肯畏難(福康安等奏稱/自協布嚕百餘)¶
(里至噶多又二十餘里至足木古拉巴載山梁山下有/横河一道隔河大山即係東覺望見賊人營寨甚多半)¶
(山以下又有木城石卡堵截正路自噶多東南越山至/雅爾賽拉博爾東拉一帶大山亦有賊匪屯聚東覺兩)¶
<pb:KR4f0005_WYG_466-24b>¶
(山夹峙壁立數千仭賊人鎗砲處處可及斷難徑渡探/得上㳺噶多普大山係横河来源水勢稍淺即留台斐)¶
(英阿等駐兵足木古拉巴載山下晝夜用大砲轟擊使/賊匪不得休息初三日福康安親領将弁扵初五日潛)¶
(至噶多普大山因賊人放鎗抵禦我兵且伏且行初六/日至山麓鳬水渡河一面勦殺一面将近河碉卡奪據)¶
(其陡磡上木城石卡即有屯兵數人鼓勇先登衆兵繼/進立時攻克殱戮賊人殆盡而台斐英阿等聞知噶多)¶
(普得勝亦即乗勢由正路搭橋渡河鼓勇合攻前後共/将賊寨賊營石碉木城石卡四十餘處全行克獲追奔)¶
(二十餘里拏獲賊人大頭目一名活賊七十六名殺死/小賊目二名哈瓦達三名咱瑪達二名賊匪四百餘名)¶
(其滚崖落河者不計其數海蘭察亦扵初三日分路繞/行雅爾賽拉博爾東拉各山該處林深箐宻全無路徑)¶
(各兵晝夜冒雨雪遄行至博爾東拉前山遥見賊人木/城三座石卡七處初六日徑登山巔繞至賊卡之上賊)¶
<pb:KR4f0005_WYG_466-25a>¶
(匪蜂擁衝突海蘭察督率将士奮勇剿殺鎗箭並無虚/發自卯至午徃返追壓十餘次殺死賊目一名咱瑪達)¶
(二名賊匪二百餘名将城卡全行拆毁行至嗎木拉復/殺死賊人伏兵百餘名前與福康安㑹合一處盡力捜)¶
(捕沿途殺獲甚多覽奏實属可嘉/之至然其勞苦之状竟不忍視矣)冒雪官軍忘皸瘃填¶
尸衆㓂竟闌殫戰無不勝攻悉取兵氣倍揚賊膽寒(又/據)¶
(福康安等奏稱此次官兵登山陟險履機擦損跣足徒/行且賊境隂雨最多山巔氣寒入夜雨皆成雪山徑尤)¶
(属滑溜難行而将士等攀援跳越皸瘃弗頋扵萬難攻/剿之時竟獲全勝毫無畏却賊人經此痛加懲創後填)¶
(屍滿野業已望風膽落想即遣人懇降臨時再行相機/辦理等語凡此戰勝攻取實賴    上天佑順感謝之)¶
(忱益増/敬畏)因駐雍鴉畧休息(又稱初九日赶至雍鴉地方/對面為噶勒拉山梁尚有接)¶
<pb:KR4f0005_WYG_466-25b>¶
(應賊匪據險防守本應即日攻取但因将士等冒險登/渉接仗力攻晝夜辛勤已經八日兩脚多有腫痛者必)¶
(須休息數日稍養兵力並整頓軍械即當為掃穴擒渠/之計所奏悉合機要此畨大加勦殺賊匪震讋失措諒)¶
(無能再為抗禦約計此時或早抵陽布克奏膚功然予/不得已用兵之心惟祈仰荷    昊蒼昭鑒䕶佑官軍)¶
(紅旗速至以蕆大功望/㨗之心時刻敢忘乎)即臨陽布翦兇殘斯誠適百半¶
九際籲望¶
昊蒼昭鑒寛¶
　　䕶理江西巡撫布政使託倫奏報早稲收成八分¶
　　　有餘詩以誌事¶
<pb:KR4f0005_WYG_466-26a>¶
自春徂夏雨暘充麥已稔收稻復豐(江西夏間麥收奏/報八分有餘又春)¶
(夏以来雨水充足節經該撫臣姚棻奏/稻田均資渥潤届期刈穫可兾稔收)本擬十分穫稱¶
上却因數縣減為中(兹據䕶撫托倫奏稱該省七十九/㕔州縣内南昌等十五縣地方夏)¶
(間偶有被水漫淹之處隨即補種晚禾雖在各縣中不/過百分之一然究未免有減分數其餘早稲俱獲稔收)¶
(計八分者二十八州縣九分者五十一㕔州縣牽算通/省實共收成八分有餘等語該省若非十餘縣偶被水)¶
(淹當獲上豐然通計猶有八/分餘尚属中豐亦堪欣慰)肯縁足鬴之怡悅而忘向¶
隅者困窮慰即不無憂亦有承宣可以識吾衷¶
　　食蔗居¶
<pb:KR4f0005_WYG_466-26b>¶
西峰循降棧北谷䕶幽區来又今秋剏披欣颯景娱紅¶
星尋數㸃綠䕃尚紛鋪底用稱名額到斯熱早無¶
　　小許菴¶
樸菴十尺兩間耳無盡昨今意與存却笑頻頻計大小¶
可知敬小(出春秋/繁露)有名言¶
　　湖北巡撫福寧奏報早稻收成八分有餘詩以誌¶
　　　慰¶
八分逮中稔中晚亦堪期(該撫節次奏湖北各属入夏/以来叠霑雨澤禾苖荗盛可)¶
<pb:KR4f0005_WYG_466-27a>¶
(兾稔收兹據奏報早稲收成分數除應山等六縣不産/早稻外其餘六十二州縣内收成九分者江夏等十六)¶
(州縣八分有餘者通山等四州縣八分者嘉魚等四十/二州縣合計通省收成八分有餘至中晚二禾所有塘)¶
(堰蓄水充盈足資灌溉秋稔亦属可望現/在新糧入市價值平減民氣倍覺恬熈)所幸民食繼¶
莫非¶
天恵貽屢綏固合慰(該省連嵗以来夏秋收/成俱在八九分以上)盈戒更宜¶
思南省隔相近佳音佇企之¶
　　登四面雲山亭子¶
同庚亭子¶
<pb:KR4f0005_WYG_466-27b>¶
聖文彰一嵗一登由舊章(是亭建扵康熈辛卯與予同/庚亭額及山髙先得月嶺峻)¶
(自来風聨句皆荘必皇祖御/題也每嵗来山    一登覽)爾即我兮我即爾常如幻¶
亦幻如常閒雲歸嶺目因浄朗日輝楹心並光髙出衆¶
峯占魁首試詢其姓合稱梁(宋梁灝登第時年八十二/今此亭亦正閲八十二年)¶
(故/云)¶
　　山東巡撫吉慶奏報秋成七分有餘詩以誌慰¶
春末夏初東省旱宵衣旰食為(去/聲)求霖雨霑秋穫合通¶
計補短截長餘七任(本年東省地方惟登州莱州青州/兖州沂州泰安濟寧七府州属雨)¶
<pb:KR4f0005_WYG_466-28a>¶
(澤調勻其餘各府州属因春末夏初得雨較遲無日不/以該省秋收為念兹據吉慶奏報約收分數内莱州府)¶
(属並濟寧州及所属約有九分登州青州兖州沂州四/府属約八分有餘泰安府属約有八分武定曺州二府)¶
(属約七分有餘濟南東昌二府属並臨清州暨所属約/六分有餘合計通省秋田收成約共七分有餘等語意)¶
(前此慮旱之時東省收成必致歉薄今據所奏/截長補短竟有七分餘尚稱下豐亦堪慰幸耳)得致下¶
豐亦稱幸為懐隅向尚縈心顒希冬雪滋培麥民氣或¶
紓望以忱¶
　　逰山遇雨二首(七月廿/一日)¶
快晴五日秋陽暴(望日/曾雨)一晌逰山&KR1204;雨遭衣履濕霑薄¶
<pb:KR4f0005_WYG_466-28b>¶
行賞役人知喜不知勞¶
邇来晴雨誠時若早稲收成亦漸聞却以軍臨陽布近¶
(福康安等自五月初旬進兵以来一月之内連次攻克/濟嚨及賊境熱索橋協布嚕東覺噶多等處木寨石碉)¶
(前後𠞰殺賊匪約三四千人據稱賊人業已望風膽落/計至陽布賊巢不過三四日程令将士等暫為休息即)¶
(當鼓勇前進搗穴擒渠迅蔵大功計此時紅旗/當已近京而予盼㨗之心不覺日益急切耳)急知盼¶
㨗不知欣¶
　　廣東巡撫郭世勲奏早稲收成八分有餘詩以誌¶
　　　慰¶
<pb:KR4f0005_WYG_466-29a>¶
早稲收成八分勝則扵中晚率堪知披章粤左誠為(去/聲)¶
幸(郭世勲奏該省早稲成熟均已收穫登場所有各属/收成分數九分有餘者潮陽等三縣九分者香山等)¶
(十一州縣八分有餘者新㑹等三十二㕔州縣八分者/南海等四十五州縣合計通省九十一㕔州縣早稲收)¶
(成共八分/有餘等語)絜矩畿南那忘思(今嵗畿南一帶春夏之間/雨澤稀少雖已降㫖将被)¶
(旱地方概予緩徵並前後截留漕米五十萬石飭令加/意賑恤而果否均沾實恵不致一夫失所何能一日置)¶
(懐/)思在近乎每不置幸誠逺耳豈恒怡即兹憂夥樂常¶
鮮可識君難無巳時¶
　　留京王大臣報晴雨時若詩以誌慰¶
<pb:KR4f0005_WYG_466-29b>¶
今年古北口内外季夏孟秋晴雨時昨近北間復霑霈¶
京師同日亦優滋(數月以来口内外晴雨應時秋田極/為芃荗邇来快晴五日昨廿一二日)¶
(復得宻雨優霑農民倍加歡恱兹據留京王大臣奏稱/京城亦扵廿一日酉刻至廿二日申刻雨勢綿宻徹夜)¶
(淋漓入土深透/覽奏益深欣慰)既宜禾稼更資麥(現在正當髙梁豆穀/成實之時得此渥澤)¶
(滋培且雨後旋即開霽暄潤兼施顆粒益當飽綻/不特豐收可期而将来播種秋麥更属大有禆益)豈不¶
慰欣益勵寅却憶畿南已成旱(惟畿南一帶旱灾已成/而河間所属尤甚雖已)¶
(先事豫截漕糧以備賑恤但是否有需銀米兼放之處/及該省庫貯果否足用或更有需撥濟時為懸念仍即)¶
(馳諭梁肯堂速行勘核/覆奏以待續沛㤙施)諭教賑務慎勤為¶
<pb:KR4f0005_WYG_466-30a>¶
　　湖南巡撫姜晟奏早稲收成九分有餘詩以誌慰¶
湖北八分餘已報湖南連界正厪望(前據福寧奏報湖/北早稲收成八分)¶
(有餘湖南接壤且本年自春徂夏該撫節次奏/稱晴雨應時當亦具報豐收日内正殷盼望)欣兹上¶
稔饒中稔(兹據姜晟奏湖南自六月初六七日渥澤霑/透之後旋即晴朗經旬早稲正當刈穫登場)¶
(所有通省七十四㕔州縣内除永綏桂東二㕔縣向不/種早稲外其餘收成九分有餘者三十一㕔州縣九分)¶
(者二十七㕔州縣八分有餘者十二州縣八分者二縣/合計通省早稲收成實九分有餘現自立秋節後旬日)¶
(以来各属屢獲陣雨而晴霽日多中晚二稲可望一律/豐收等語是湖北今嵗尚属中稔而湖南更獲上稔然)¶
(亦俱稱豐嵗矣諺云湖廣/熟天下足覽奏誠堪慶幸)何幸炎疆接朔疆兩足誠占¶
<pb:KR4f0005_WYG_466-30b>¶
天下足屢穰仍兾疊年穰深知感慶難勝惕畿輔暵艱¶
刻忍忘¶
　　見紅葉¶
　　今年霜信似速扵徃年以閏在四月夏至在五月¶
　　初三日之故兹見紅葉亦較早扵徃嵗也然今八¶
　　月初七日正在秋分則物之應候原亦不失其節¶
　　也¶
綠雲叢裏火珠鮮瞥眼流光隔七年(甲辰曽詠紅葉/閲今已七年矣)早¶
<pb:KR4f0005_WYG_466-31a>¶
識木蘭今嵗冷近徴葵簡衆誠堅(向遇上半年有閏月/之嵗未甞不進木蘭)¶
(並有雪中行圍之時亦屢有詩今嵗遇閏日内曉寒頗/甚况距進哨時尚有十餘日彼時圍中氣候自必倍寒)¶
(昨衆䝉古王公等以予年過八旬非昔時可比理宜遵/養具摺懇請罷圍情詞甚為真摯予既鑒其誠悃且邇)¶
(時盼望福康安奏㨗紅旗心甚殷切若駐蹕山荘路程/較近得信更早因即允其所請但念佈園之䝉古兵丁)¶
(已逺来預備雖未行獵仍照徃/年之例減半行賞以示體恤)何妨從請聊罷獵兼得¶
駐兹盼喜牋若謂山荘留詠景那知望㨗寸心懸¶
　　浙江廵撫福崧奏報早稲收成九分有餘詩以誌¶
　　　慰¶
<pb:KR4f0005_WYG_466-31b>¶
秋麥春蠶已告豐即今早稲熟西東(夏初福崧已奏浙/江通省二麥收成)¶
(共九分有餘杭州嘉興湖州三府蠶絲亦均有九分/現在早禾收成又稱浙東西俱獲稔收深為農慶)統¶
論(平/聲)各属九分勝(據奏浙省除杭州府属之海寧仁和/錢塘三州縣暨嘉興湖州二府属向)¶
(不種植早禾外其餘各属所種早禾入夏以来晴雨得/宜顆粒飽滿現俱一律成熟陸續登場計收成九分有)¶
(餘者杭州寧波紹興金華嚴州温州六府属九分者台/州衢州處州三府属統計通省早禾收成共九分有餘)¶
(等/語)何幸吾民衣食充戒滿爾當敦節儉撫亨予益勵憂¶
忡宇寰廣矣稔那遍暵被畿南念不窮¶
御製詩五集巻七十五¶
