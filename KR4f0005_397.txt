# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:19.447259
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷五
<pb:KR4f0005_WYG_397-1a>¶
欽定四庫全書¶
御製詩五集巻五¶
　古今體九十七首(甲辰五/)¶
　　至蘇州筞馬入城據鞍得句¶
庚子南巡正七旬今来有四度芳春維舟筞騎仍康健¶
露冕觀民益切親俾畏何如斯俾愛忘懐那肯便忘仁¶
黄衣問歳八十六(一老民著黄衣命侍衛賜/銀牌問其歳曰八十六)似汝歳方¶
歸政辰¶
<pb:KR4f0005_WYG_397-1b>¶
　　凝懐堂四曡舊作韻¶
明璫司織造三處貢龍衣革矣兹供職(明季以内監司/織造擅作威福)¶
(擾累滋弊不可勝言我朝則江寧蘇州杭州織造雖仍/明朝舊制而弗用宦寺惟以内務府司員簡用其職止)¶
(司稅及供尚衣御用與各項賞賚縀疋/之事一切地方事務槩不許與聞也)殊乎彼擅機官¶
衙作行館體憩驗心微五字留别什千年依¶
徳輝(六度南巡之事既蕆/亦不再擬命駕矣)¶
　　遊獅子林三曡舊作韻¶
粉本石渠蔵手蹟(倪瓉舊有獅子林圖已入石渠寶笈/曾倣其筆意重摹一本弆蔵吳中)¶
<pb:KR4f0005_WYG_397-2a>¶
寫雖因手運因心真山古樹有如此勝日芳春可弗尋¶
然豈耽哉斯灑灑所堪嘉者彼林林出逰圖便民瞻就¶
寧為夾途絲管音¶
　　題虎邱雲巖寺¶
一巻平地起林閭遺蹟難尋吳越書劍氣金精乆寂寂¶
禪枝慧草祗如如休稱應接真無暇可識虚空自有餘¶
調御丈夫巍相(去/聲)好去来今合掌相於¶
　　静觀齋¶
<pb:KR4f0005_WYG_397-2b>¶
静觀齋額耀¶
奎文訓及千秋¶
聖意殷歌舞叢中其莫繫飢寒念裏要於勤¶
　　含暉山館¶
寺側接山館逰餘小憩便含暉復今日題句憶前年駒¶
隙一何速蜂臺本不遷試看無住住大士坐如然¶
　　虎邱寺六曡蘇東坡韻¶
蘇城建平地本自少山嶺一巻矗武邱作鎮俯閭井我¶
<pb:KR4f0005_WYG_397-3a>¶
来凡六度六曡蘇韻耿頗惬水與乳詎論鼃和黽故事¶
徵率遍金總不離礦兹覽五人墓實足嘉義猛魏璫擅¶
煬竈其志無窮騁緹騎為家奴順昌氣頽哽五人攘雄¶
臂奪取以俄頃終焉飲属鏤頸血灑風冷身縱一時亡¶
名乃千秋永静言觀其時國政成何景羣小恣意為捕¶
風更捉影天啟真童騃楊漣徒奏請¶
　　再題李公麟吳中三賢圖¶
避禍先幾泛五湖髙於文種信誠乎雖然既識身世累¶
<pb:KR4f0005_WYG_397-3b>¶
治産逐時又底須¶
　　　右范蠡¶
任達江東號步兵平生出處皎然清而今欲問思蓴者¶
果否能逃身後名¶
　　　右張翰¶
放浪江湖任所之筆床釣具自相隨雖多倡和稱襲美¶
吾謂斯人逺勝皮¶
　　　右陸龜䝉¶
<pb:KR4f0005_WYG_397-4a>¶
　按卞永譽書畫彚考亦載是巻其三賢詩與鄆王識¶
　語欵押朱印均與此相符惟永譽載鄆王押下有細¶
　書王即徽廟四字又有按徽廟始封端王鄆王名楷¶
　非徽廟也本注有誤十九字注皆此巻所無永譽所¶
　辨鄆王非徽宗是已然鄆王楷即徽宗第三子永譽¶
　亦未詳考至所載王即徽廟四字當是巻中本注之¶
　誤其按語小注乃永譽所增今巻中俱不載又按鄆¶
　王之印下即接隔水前後鈐縫三印皆不合其為重¶
<pb:KR4f0005_WYG_397-4b>¶
　装時截去識語并將鈐印割裂已無疑義因重題是¶
　巻檢閲及之並識如右¶
　　逰支硎山三曡丁丑舊作韻¶
增山趣固以山泉勝數(上/聲)支硎亦有年落瀑響宣梵宗¶
偈平池照澈鏡光禪拈花提冺全和半食蜜甜同中與¶
邉喚起上人擬一問適来七字否乎然¶
　　支公菴¶
山光樹色無今古流水行雲有送迎馬去鶴飛消息絶¶
<pb:KR4f0005_WYG_397-5a>¶
巖菴猶紀遁公名¶
　　題寒山别墅¶
宧光當日傳名别墅水秀山清充隠雖非皇甫樂飢殊¶
異淵明¶
　　綠雲樓¶
山樹及田麥均堪稱綠雲樹惟供攬結麥實繫耕耘一¶
因時所發一因力之勤收用亦自異資食(麥/)娛觀(樹/)分¶
登樓騁目間髙下殊品云¶
<pb:KR4f0005_WYG_397-5b>¶
　　飛魚峽四曡舊作韻¶
飛魚長一尺即似翼生然息便潛深水奮能躍上(上/聲)天¶
人稱有縮地物亦可登仙寄語傳奇者慎哉紀實賢¶
　　戲題馳煙驛¶
馳煙驛本寓幽人隠亦當徵其假真吳下富翁樂山水¶
宧光曾此㑹嘉賓¶
　按朱彝尊明詩綜稱趙宧光字凡夫吳人饒於財卜¶
　築城西寒山之麓淘洗泥沙俾山骨畢露髙下泉流¶
<pb:KR4f0005_WYG_397-6a>¶
　凡遊於吳者靡不造廬談讌廣為樂方云云宧光託¶
　名隠逸而梯巖架壑搆築精雅甚且倚其貲財廣結¶
　交遊因以欺世盜名豈可與陶潛司馬承楨之流同¶
　日語哉¶
　　對瀑四曡前韻¶
於此悟道源石皮泉則髓復笑涉多言水那以水洗¶
　　寒山千尺雪五曡舊作韻¶
吳中多水少者山山已佳復加有泉是謂合撰乘最上¶
<pb:KR4f0005_WYG_397-6b>¶
乘最上者真之源即今我来凡六度無不長言其妙詮¶
然而其妙豈易盡永為萬古遊人縁宧光别業固好在¶
屏以秀嶂帯以淵嫌淵自淵嶂自嶂聨為一氣瀑落巒¶
妙斯盡矣觀宜止欲冺尺宅與寸田長韻五曡東坡效¶
笑東坡遊此未然題罷擲筆聽泐壁付他蘿曼苔侵間¶
　　聽雪閣五曡舊作韻¶
雪花落自天安能至澗底聽雪閣之雪直透不窮耳名¶
雪勝實雪似較一籌美所以世間人求名無底止那顧¶
<pb:KR4f0005_WYG_397-7a>¶
其實非徒騖其名喜溪閣一静觀格物致知始然不出¶
煩言㸃筆亦宜已¶
　　法螺寺¶
法螺致幽閴徑路亦䆞窱其傍精舎添乃自宏謀造(法/螺)¶
(寺在寒山向年舊有梵宇壬午年陳宏謀為江蘇巡撫/復於其傍增置精舍有今来殊所觀亦頗事㸃綴鳩工)¶
(非庶民施檀/云大吏之句)殊弗以為韙成事不說告此後每頻来頗¶
堪暢吟眺菴中坐調御拈花亦微笑却匪示别傳似笑¶
荘嚴鬧¶
<pb:KR4f0005_WYG_397-7b>¶
　　遊髙義園¶
名園弗一足髙義獨稱薌豈不因行(去/聲)懿寧惟擅景芳¶
座陪梅馥細隄拂栁絲長春色已如許農工厪悞忙¶
　　駐蹕靈巖五曡舊作韻¶
虎阜華山此據中行齋乆慙(去/聲)禹卑宫到来左側花龕¶
謁旋轉右廂松徑通暎座太湖一片碧繞階雜卉幾叢¶
紅何當望夕斯来憩(是日始三/月上弦)滿月先瞻湧海東¶
　　臨湖榭¶
<pb:KR4f0005_WYG_397-8a>¶
寢閣西邉更近南廓然虚榭搆楹三到来必此片時坐¶
心與太湖一片涵¶
水天上下澄無盡心目空明静有存今古寧須徵故事¶
忘懐那更說忘言¶
　　宿靈巖寺再曡趙嘏韻¶
東峰吐玉魄知湧自瀛洲光縱寫花夕意原抱桂秋迥¶
堪呼以問寒不濕而流小坐且遲寐吟賡趙倚樓¶
　　穹窿山上真觀再曡乙酉韻¶
<pb:KR4f0005_WYG_397-8b>¶
道書撰述真不真敬¶
天瞻拜宜躬親髙居絳節吟昔日(謂杜/甫)重到玉臺謁此¶
辰求福豈緣為一已祈年祗以利萬民扈蹕大小隨畺¶
吏思艱遂用諮臣鄰¶
　　寄題拈花寺¶
三度拈花都未入(乙酉庚子及今甲辰三過拈花寺皆/以欲遊鄧尉未曾入故乙酉有心識)¶
(招提得面違庚子有何必其間㕘到㸃之句/所謂到即不㸃㸃即不到正以無住為髙耳)寄題乘輦¶
便相過於僧道豈上下手無住為髙可㑹麽¶
<pb:KR4f0005_WYG_397-9a>¶
　　鄧尉山恭依¶
皇祖松風水月四曡舊作韻¶
四字貽¶
宸藻五言首詠松每教神㑹别那避句儓重友處香非¶
逺映来翠更濃陶家樓上者此景可存胷¶
　　　右松¶
李諤薄時態惟稱雲與風看吹香雪白似勝軟塵紅一¶
缶户為隔幾枝春自融錦囊未拈得空說鑿崆峒(李賀/惱公)¶
<pb:KR4f0005_WYG_397-9b>¶
(詩有今日鑿/崆峒之句)¶
　　　右風¶
韻宜滃濛風影定横斜水詩傳林氏仙賦薄曹家子(謂/洛)¶
(神/賦)品固超草木神自通表裏弗言梅概梅敬識¶
愛梅㫖¶
　　　右水¶
青邱擬美人謂是特輕月静對香水溪那管曾来越得¶
句鄙玉肌引興惟氷骨擲筆尋迴途此後吟應歇¶
<pb:KR4f0005_WYG_397-10a>¶
　　　右月¶
　　鄧尉香雪海歌五曡舊作韻¶
婆娑遊興不淺吾歡新未可忘其初庚子西蹟經綴景¶
云鄰鄧尉言近誣(庚子南巡時前江蘇廵撫楊魁奏進/西蹟山程園圖云在鄧尉西北山蹊)¶
(窈曲泉石殊勝且南去太湖不百步可供眺覽等語彼/時即覺其踵事增華而成事不說若不一至未免孤其)¶
(誠懇因往返九十餘里中途䟦馬比還行館時已過午/轉以時刻怱遽未獲細領香雪海之勝隨諭該撫将程)¶
(園給還原主有園應還/故主吾弗更去矣之句)是日往返九十里弗輿而馬鞭¶
袖舒翻嫌怱遽捨此去未曾細領香雪模明諭其園歸¶
<pb:KR4f0005_WYG_397-10b>¶
舊主一臨不再行鑾紆兹来乃得畢勝概得門而入原¶
熟途化人寺裏瞻相好減從底用七萃趨右側精舎甚¶
幽絶適可片刻憩幾餘筆墨精良妙五合一缶恰在供¶
吟娛遥看萬雪堆銀湖近領鼻觀㕘清殊若逺若近豈¶
有别曰色曰香任彼輸昨為文觧雲上需(昨嵗作雲上/于天觧以上)¶
(字應作去聲讀是坎在上而天在下也盖天為圓體元/氣運之以行日夜一周而不息知地之在水上則可知)¶
(天之在水下其在水下之時非坎上乾下之需乎知天/有在水下之時則若地若雷若風火山澤均有在天上)¶
(之時此八卦本然之象包含萬理一以貫之然則/香雪海之在地上亦大圓鏡中一自然之象矣)包含¶
<pb:KR4f0005_WYG_397-11a>¶
萬理何親疏眼見雪海㑹一貫好奇豈我論剏孤速成¶
長歌命蹕返記予六度来臨吳記予六度来臨吳或擬¶
獲麟亦可夫¶
　　題沈周山水長巻¶
老眼六旬翁西山歸棹中(二語櫽括沈/周自識語)契神别有獨佈¶
景乃無窮曰畫卑斯畫不工却絶工粗皴成巻尾率逸¶
本家風(沈周畫以真率擅塲是圖結搆頗精細而巻尾/粗皴數筆作山勢曼衍以終之仍不失本家風)¶
(度/)¶
<pb:KR4f0005_WYG_397-11b>¶
　　上方山楞伽寺¶
寺據上方山楞伽額乆顔登来極頂表遊趂一朝閒誰¶
解三乘義難㕘八見還太湖萬頃碧祗在俯臨間¶
　　石湖八絶句三曡王寵題周臣畫箑頭韻¶
橋過行春春可憐許公麗句宛如前韶光有脚紅匝地¶
湖水無邊碧接天¶
山半石湖滀不流微風拂處亦瀾浮却嫌前後屋圍䕶¶
未肯飄然下野鷗¶
<pb:KR4f0005_WYG_397-12a>¶
幾朶桃花照水開那論千瓣與重臺閒吟七字相看處¶
真是不孤此往迴¶
石湖號以石湖成㕘政誠看富貴輕幾百年猶薌姓氏¶
江山却亦未孤情¶
保障由来勝繭絲訓官此義不輕移夾輿試看黔黎意¶
總似懐中女與兒¶
海潮菴後石崖强崖頂佛宫宛若翔生面别開周氏畫¶
不從倪范問津梁¶
<pb:KR4f0005_WYG_397-12b>¶
曾倣東邨畫箑歸(周臣號東邨畫箑有王寵題八絶句/弆存石湖行館乙酉庚子及今甲辰)¶
(毎至必展閲凡三曡韻向曾倣其/畫意以歸今置圓明園之池上居)每當展閲興軒飛在¶
前真者兹親炙未免遜他具體微¶
雅宜八首詠烟花書法那論泥與沙(張旭云用筆如印/泥畫沙貴蔵鋒也)¶
(王寵書得鍾/王法故云)窄韻促成以拙速偶来借用紀年華¶
　　謁¶
　孔子廟¶
甫經廟貎拜闕里復此宫墻謁古蘇堯舜心傳直接彼¶
<pb:KR4f0005_WYG_397-13a>¶
君師責重並殷吾遷隅文正(范/)蹟可考作記常宗(王/)事¶
不誣道塞乾坤神宇宙底須南面論區區(末句反王彞/記意按明徵)¶
(士王彞字常宗嘉定人作蘇州府孔子廟南門記大指/以孔子之道使萬世帝王因之而不革廟貎當擬王者)¶
(舊廟畫於鄰垣徑而之東弗稱南面向明之義自宋范/仲淹遷於錢氏南圍之巽隅後復屢加展拓至明洪武)¶
(間始自靈星門極於南城之隂表文廟之道於洗馬池/南又謂此一區為孔子南面之地范公所未得為者云)¶
(云其所稱孔子道在萬世是矣而區區較量/門徑以南面為尊崇則猶未免拘墟之見耳)¶
　　過紫陽書院口號¶
院長應延學行醇徳潛竟以假亂真於予改是宣尼語¶
<pb:KR4f0005_WYG_397-13b>¶
昔實失之未識人(書院掌教必須學行醇粹方足為多/士師表向年沈徳潛為紫陽書院山)¶
(長雖工於詩文而品行實卑後因為徐述䕫作詩序允/廷臣議削奪爵諡是以庚子過紫陽書院有知人信難)¶
(哉於予改/是懼之句)¶
　　遊滄浪亭¶
滄浪亭是延賓所㸃綴湖山其水清大法小亷應視此¶
憩於此者合循名¶
　　題張宏姑蘇名勝四景即用其韻¶
迤西乍喜見髙峯步輦閶門有路通原是屢經吟賞處¶
<pb:KR4f0005_WYG_397-14a>¶
展圖妙印静觀中¶
　　　右支硎春色¶
春煙淡沱一鈎新(時暮春/上澣)景異當年對詠人(宏詩云桂/香冉冉露)¶
(華新盖在/八月也)此地此圖契神際寧從嵗月論緣因¶
　　　右虎邱夜月¶
快寫石湖雨與煙我来登舫梵宫邉(是日於海潮菴登/舟放棹入石湖)¶
雖然晴景不相讓也盼為霖潤麥田(張宏畫石湖烟雨/有山雨忽来雲樹)¶
(暗神龍欲潤挿秧田之句兹舟行晴霽麥/苗正當長發若得春膏滋潤益見芃茂也)¶
<pb:KR4f0005_WYG_397-14b>¶
　　　右石湖煙雨¶
繪事通靈罨眼寒鏤氷剪玉萬林攅行春我每喜時雨¶
此景祗宜畫裏看¶
　　　右靈巖積雪¶
　　南方¶
南方雨苦多恒弗苦雨少今歳過江来逾旬逢日皛問¶
稱正二月渥膏霑已早(江浙正二月間該督撫等屢次/奏報雨雪霑足茲畺吏来覲詢)¶
(以農田情形據奏春膏/早渥目下並未缺雨)麥苗實芃芃亞隴青而好設使¶
<pb:KR4f0005_WYG_397-15a>¶
再潤根餅餌可期飽解之者於傍慰我意誠巧霽景湊¶
遊山此語見何小况我繾北省希霈徒乆禱(直𨽻山東/河南春雨)¶
(未能霑透屢經降㫖馳詢/該督撫並令䖍誠祈禱)邇日雲每作閣雨旋晴了南¶
猶覺以艱北甚惄如𢷬¶
　　玉蘭堂(在蘇州/行宫内)¶
靈巖兩日問山迴曰白辛夷花尚開(紫者為辛夷白者/為玉蘭本一種也)¶
(以玉蘭接枝於辛夷則開白花否則開紫花然未見以/玉蘭接枝於玉蘭者亦其明騐向屢於詠玉蘭詩詳考)¶
(之有原是辛夷/種接植之句)昨自虎邱識為最(虎邱山隂玉蘭一枝/本髙數丈枝葉茂盛)¶
<pb:KR4f0005_WYG_397-15b>¶
(花開/甚繁)兹因玉磬得其陪(文徵明所居有玉蘭堂兹蘇州/行宫所植玉蘭於春巡時盛開)¶
(因即以/此名之)文家堂下想荒矣行館階前正菀哉即境無端¶
一數典恐他璧老笑重儓¶
　　寫玉蘭得句¶
衡翁愛寫玉蘭姿名蹟石渠多貯之偶為傳神揮數朶¶
勝他真贋致然疑(文徵明所畫玉蘭石渠貯有數本/難保必皆真蹟故末句戲及之)¶
　　夜雨(三月十/一日)¶
夜雨打船窓恰值清夢醒入耳適宜聽披衾不覺冷即¶
<pb:KR4f0005_WYG_397-16a>¶
南已增潤憶北牽懐永(時北省正望雨之際/未知此澤遍及否)須㬰聲漸¶
稀無眠以耿耿¶
　　入浙江境¶
海塘躬閲此来巡迎送河邉兩省臣疆有其分臨益切¶
民無不愛見尤親春雲尚覺籠午日宿雨已看清路塵¶
麥欲滋膏蠶欲霽(江浙三月間麥田欲雨蠶桑欲晴/故有種麥要雨採桑要晴之諺)兩¶
全艱矣豈能均¶
　　雨(三月十/二日)¶
<pb:KR4f0005_WYG_397-16b>¶
夜雨曉漸止午雲復霈零急飄迷縴岸宻㸃打篷舲梅¶
片連飛白麥苗滋蔚青迎鑾憐萬姓冒濕走無停(是日/入浙)¶
(江境夾岸迎鑾老幼冒雨奔趨/益見愛戴之忱出於至誠也)¶
　　駐浙江水營曡庚子舊作韻¶
庚子駐此心不怡嫌其侈費意蹰踧兹来實為仍舊貫¶
(庚子前巡駐此水營㸃綴亭臺花木不似江南之從簡/有将求吾喜喜何曾益覺怦怦増鞠耎之句兹来早勑)¶
(地方官不過仍舊有者/畧為修理無多費矣)花則花而木則木駐營咨政有¶
餘暇偶涉趣成歸舫宿侈費者本意營私後亦亷知刑¶
<pb:KR4f0005_WYG_397-17a>¶
以督(前次王亶望任用王燧惟務華侈其意在假公營/私以飽慾壑未幾王亶望王燧皆以貪黷伏法實)¶
(咎由自/取也)然而用彼誰之過至今自咎猶忸恧¶
　　題煙雨樓曡庚子詩韻¶
春秋三閲喜重(平/聲)来雨意煙情鏡裏開承徳奚妨摹畫¶
貎(庚子年南巡旋蹕擕煙雨樓圖歸於熱河倣為之至/辛丑工成情景宛肖有携圖去嵗興工始斷手今年)¶
(蕆事勤/之句)嘉興畢竟啟詩材夏中讓彼泛錦芰春季饒兹¶
對玉梅不擬南巡更臨此鳴榔欲去重(去/聲)㣶徊¶
　　遊煙雨樓與梁國治董誥聨句三曡前韻作¶
<pb:KR4f0005_WYG_397-17b>¶
(御/製)庚子圖樓景肖搆勑苑吏(庚子年南巡迴蹕時圖寫/樓景以歸於避暑山荘倣)¶
(為之至辛/丑年落成)數典可忘兹¶
　　循名因定第真面豁重謀¶
㑹心宛一致南湖窓亞梅(臣梁/國治)¶
(御/製)北塞漪臨芰詎惟耐煙雨亦復宜晴霽扈從有鄒枚¶
　　眺覽離塵地¶
四詠元璙輸(熱河煙雨樓曰真御製四詠曰煙/曰雨曰假山    樹檇李不逮也)¶
三巻襄陽避活畫含空濛(樓圖御筆倣未芾意寫煙雨/    凡三巻一貯此樓中一)¶
<pb:KR4f0005_WYG_397-18a>¶
　　(歸山荘懋勤宸翰一/貯      臣董誥)¶
(御/製)清音滌繁吹響鉢非詩壇奪茵擬講肄優游翰墨林¶
　　瀟灑松竹翳樗材珥筆仍梓里觀風伺(臣國治臣/誥均以浙)¶
　　(人兩扈為詞廵蹕有之恩賜/聨句實    臣未    榮遇)鋪棻劭耕蠶(臣梁/國治)¶
(御/製)塗飾却丹翠敢誇諸政和所願羣生遂海塘深廑念¶
　　桑土斯攸暨詢惟富教籌綏以剛柔轡悠哉鏡影¶
　　澄(臣董/誥)¶
(御/製)朂爾歌聲繼錢荘胥故人(煙雨樓有錢陳羣所書趙/孟頫耕織圖詩屏前壬午)¶
<pb:KR4f0005_WYG_397-18b>¶
(乙酉兩次南巡皆/與荘有恭聨句)梁董共新事興適便迴舫¶
　　瀾清思涉利俯瞰魚遊樂(樓旁有董其昌題/魚樂國三字刻石)凭想¶
　　禾嘉瑞蓮島隔雲封(熱河煙雨樓為青蓮/島舊址  臣梁國治)¶
(御/製)鼇磯足山意(嘉興百里無山樓前釣鼇磯/有石數巻頗具嶙峋之致)賡韻嗣前¶
春罷巡自今歳(自辛未至今甲辰六巡江浙適符我也/  皇祖南巡次數適可而止不敢過)¶
六度迅流隂五字申時義¶
　　題庚子寫煙雨樓景巻曡韻¶
重展前巡巻分明親寫時昔今不隔日煙雨祗饒詩潤¶
<pb:KR4f0005_WYG_397-19a>¶
景披銀鑑秘思抽綺絲再三倣米意(庚子春南巡在舟/中倣米意寫煙雨)¶
(樓巻凡二其一弆嘉禾本處一携貯宫内懋/勤殿又於山荘復倣一巻貯熱河煙雨樓中)笑我此躭¶
之¶
　　錢陳羣之孫錢端進其曾祖母所畫四子講徳及¶
　　　陳羣書論合巻閲畢還之俾為其家世珍並題¶
　　　是什¶
王褒四子講徳論賢母為圖令子書(錢陳羣之母陳書/畫四子講徳圖陳)¶
(羣補/書論)却憶石渠經袐弆俾還香樹作家儲一之為甚豈¶
<pb:KR4f0005_WYG_397-19b>¶
可再其或有因益愴予(石渠向存陳書畫四子講徳及/陳羣書論乃陳羣所進此巻末)¶
(陳羣跋載其母於五年中曽畫此圖者再更為確證因/思内府既蔵其一不忍復留此巻題什還之俾其子孫)¶
(世守永作家珍亦為/藝林増一叚佳話也)觸目不堪懐舊處南来老輩半雕¶
疎¶
　　降㫖寛免浙江杭嘉湖三府正供十分之三詩以¶
　　　誌事¶
入疆民隠切諏咨積欠概将寛免之(昨入江南境即降/㫖将江寧江蘇安)¶
(徽各藩司所属未完積欠地丁漕項及民借/籽種等項共銀米一百三十餘萬全行蠲免)並未逢災¶
<pb:KR4f0005_WYG_397-20a>¶
謝¶
天佑(無災則/無借項)更常完賦慶農時(雨暘時而歳美每/年完賦更無欠項)所當¶
嘉也其風善寧可靳哉我惠施十以免三正供逭(浙省/附郭)¶
(之仁和錢塘二縣本年應徵地丁正項先經降㫖概予/豁免外因思杭州嘉興湖州三府蹕途所經復加恩将)¶
(三府属本年應徵地丁錢糧共一百九萬餘兩再行普/免十分之三計三十餘萬俾近光黎庶益享盈寧之福)¶
幸兹同樂世雍熙¶
　　謁¶
　海神廟瞻禮三曡舊作韻¶
<pb:KR4f0005_WYG_397-20b>¶
庚子重来廑晏奠石工一律命堅修(庚子南巡親臨閲/視海塘飭該督撫)¶
(於老鹽倉一帯舊有柴塘後一律改建魚鱗石塘毋惜/工費仍留舊有柴塘為重門保障嗣據該督撫等於辛)¶
(丑壬寅等年陸續採辦石料派委誠妥大員勘估建築/至癸夘年八月内據富勒渾福崧奏将原辦續辦魚鱗)¶
(石塘共三千九百四十丈督率司道實力稽查於七月/二十四日面石均已砌竣通工一律全完該督撫前往)¶
(詳勘均属如法砌築整齊/堅實可以永慶安瀾矣)勤劬雖曰不遺力䕶佑仍惟¶
賴¶
賜庥¶
神廟載瞻申九叩¶
<pb:KR4f0005_WYG_397-21a>¶
御碑欽仰示千秋敢云塘固民安枕未翕中亹未解愁¶
　　駐蹕安瀾園三曡前韻六首¶
北坍今次永塘尚近洪瀾(海塘沙北漲南坍則塘工鞏/固今自壬辰春以来沙痕漸)¶
(覺北坍至庚子前巡親閲則北岸漲沙盡/坍海潮直逼塘根今尚如此實為廑念)春月来觀海¶
古稀仍㨿鞍(每於城邑或乘/馬便民瞻就也)魚鱗期越固(庚子命於柴/塘後為石工)¶
(飭該督撫等自老鹽倉一帯添築魚鱗石塘凡三千九/百四十丈仍留柴塘為重門保障於癸夘七月全功告)¶
(竣/矣)蠶市較蘇寛(蘇州街市頗窄兹/海寧街市較寛)鄉語分疆異民心一¶
例歡¶
<pb:KR4f0005_WYG_397-21b>¶
塔山近海邉踏勘慰心懸竹簍喜增漲(塔山壩工當潮/汐頂冲藉竹簍)¶
(貯碎石三層擁䕶壩根昨秋據富勒渾等奏䕶壩竹簍/上中兩層現俱露出今自二月後漲沙増長全掩三層)¶
(竹簍為/之稍慰)蟻坯惕漏泉隅園且停憩比户有歌絃自是文¶
章邑然當戒藻妍¶
舊家原有述熟路不須尋世業傳来乆國恩受已深翰¶
林兹挂籍書囿勉繩音(海寧陳氏向多為翰林者今乃/寥寥庚子臨此陳善慶以家蔵)¶
(蔡襄茶錄真蹟呈進念為陳氏家傳墨寳/因還之并為題句俾得世守勉紹前聲也)重展蔡襄蹟¶
依然懸古鍼(蔡襄茶錄筆意秀勁有晉唐懸鍼遺法其/自記云草木之微處之得地則能盡其材)¶
<pb:KR4f0005_WYG_397-22a>¶
(頗能即小見大故庚子題詩有頌不忘規應/著眼處之得地盡其材之句即襄自叙意也)¶
安瀾詎祗名永祝晏而清明日觀形勢一宵廑慮情前¶
吟巡壁舊¶
聖藻額檐明載語世臣者承家在敬誠¶
是園有紫竹不計歳和年畫格應為創吟情詎可捐松¶
非自稱直梅亦捨其娟三益於斯盍都因静以延¶
一溪春水柔溪閣向曾脩月鏡懸簷角古芸披案頭去¶
来三日駐新舊五言留六度南巡止他年夢寐遊¶
<pb:KR4f0005_WYG_397-22b>¶
　　登尖山觀海¶
尖山迤北弗資塘鐵板沙比石猶固尖山迤西乃賴塘¶
閭閻必藉石為䕶天時地利自古然人事弗和斯致誤¶
所謂和亦匪云同盡心籌民保障故我登兹山亦已屢¶
不為觀瀾暢神遇漲沙靡定不可恃每因蒿目乏良慮¶
　　視塔山誌事三曡舊作韻¶
兩山(尖山/塔山)接石壩恃竹簍外翼條石未可築潮汐日夜¶
逼乙酉沙䕶簍(尖山塔山之間向有壩工正當潮汐頂/冲條石難施惟藉竹簍貯碎石三層䕶)¶
<pb:KR4f0005_WYG_397-23a>¶
(根壬午閲視時沙漲掩簍四尺因命該督撫標記尺寸/按月奏報至乙酉歳親莅勘騐䕶簍沙漲較舊誌増至)¶
(五尺時咸為壩工稱幸/然坍漲無定未可恃也)庚子坍漸急今幸䕶以全並無¶
簍露立(庚子前巡閲視塔山塘工不惟乙酉所見掩簍/之漲沙五尺盡坍並三層竹簍已露上一層至)¶
(癸夘八月上中兩層俱露今甲辰二月以来/漲沙増長上中下竹簍三層復全行掩䕶)北漲期難¶
望遑此論寸尺乙酉即有言安保無更易(乙酉塔山沙/漲増長尺寸)¶
(大吏皆謂江海效靈然海沙變易無常豈可深恃是以/乙酉視塔山詩即有效靈漫致頌安保無更易之句)¶
籲佑未䝉庥誠弗假予責(每閲海塘必詣漸祠䖍籲而/神佑今沙漲已  見增長)¶
(向稱難以施工老鹽倉之活沙兩年間接築魚鱗石塘/籌辦江蘇及紹興等處所運石料均能及時應用亦賴)¶
<pb:KR4f0005_WYG_397-23b>¶
(惟有天佑誠神助/    益勉  敬耳)接築魚鱗塘工料籌詳悉兹更有後¶
議(欲擬将范公隄一帯土塘接至省城者/都易以石庶乎可恃費帑非所惜也)欲接築堅石¶
(此次南巡閲視議自搶塘柴工尾斜向西南接至范公/塘而於柴塘後添築石塘即留柴塘為重門保障更添)¶
(建挑水壩兩/道以資保䕶)帑項非所靳然斯亦下䇿¶
　　觀潮四首再曡乙酉韻¶
鎮海寺傍臨海臺行春觀處正潮来逮今三度詩十二¶
不擬石塘重(去/聲)往迴¶
詠事酉年信筆隨悔愆子歳亦於斯(乙酉觀潮詩有伍/胥文種誠司是之)¶
<pb:KR4f0005_WYG_397-24a>¶
(二人前更属誰之句其後北坍南漲潮勢漸逼石塘因/悔前詩之見雖髙而語似慢故庚子詩反其意云設非)¶
(之二人司是如/是雄威更合誰)謂當鑒我漲沙矣仍看北坍更籲誰¶
李嵩妙蹟携行笈相證雄觀信弗差詩讀張(仁/近)楊(基/)刺¶
南宋風霜二帝忘行車(石渠寳笈蔵李嵩錢塘觀潮圖/真蹟有張仁近題云雕欄玉檻)¶
(照東海貪看秋潮忌黍離又楊基題云潮水信可定日/夕来朝宗人心獨不如而不思兩宫兩宫未雪恥屢下)¶
(班師㫖云云盖深譏宋髙/宗之躭晏安而忌國恥也)¶
一帯石塘工已就(庚子閲海塘命於老鹽倉一帯柴塘/後為石塘昨嵗癸夘八月據富勒渾)¶
(等奏報石塘三千九百/四十丈工已全行告竣)魚鱗擬築向西仍(老鹽倉一帯/石塘雖已全)¶
<pb:KR4f0005_WYG_397-24b>¶
(竣而章家菴以西惟藉范公土塘衛䕶形勢單薄恐不/足資捍禦兹與該督等悉心籌勘欲一律堅築石塘使)¶
(闔郡黔黎永資樂/利費帑所不惜也)亦惟此日盡人力敢冀他年幾可乘¶
(海沙南北坍漲原無常自已夘以後潮勢近塘沙痕漸/覺北坍今已二十餘年循環往復理之自然當有北漲)¶
(南坍之幾然朕惟盡人事以待/之其時幾可乘固不可必耳)¶
　　賜扈蹕王大臣及浙省大小吏食¶
庚子斯上已清明此甲辰(庚子前巡於三月三日駐蹕/安瀾園行宫賜食兹以三月)¶
(十五日清明/節駐此宴賚)需雲宜飲食勝地㑹臣隣小雨亦為澤(是/日)¶
(小雨/即晴)輕烟那論新(清明禁烟傳燭之/事後世乆不行)遥心綣北省渥&KR0584;¶
<pb:KR4f0005_WYG_397-25a>¶
可霑春¶
　　再題蔡襄茶錄真蹟仍用庚子詩韻¶
創書皇祐曾進奏正定治平經幾回(二句櫽括/襄自記語)法寳陳¶
家闗世守屢吟寧為詡詩材¶
　　賜浙閩總督富勒渾¶
武林曾昔撫而巡開府兹教統浙閩祗以迎鑾来隔省¶
又看閲歳會今春漫勤供奉水及陸應勉調和軍與民¶
識大體毋苛小節思之莫忘誨諄諄¶
<pb:KR4f0005_WYG_397-25b>¶
　　賜浙江巡撫福崧¶
辛丑畨回變畫籌甚有方(辛丑春甘省蘇四十三之變/福崧時任臬司隨總督勒爾)¶
(謹前往勦賊暫駐狄道勒爾謹怯懦無能幸福崧隨行/諸事賛助調度有方以是知其可用旋授甘肅藩司)¶
因之知可用遂命撫兹杭蠧政頗能剔(壬寅秋擢福崧/為浙江巡撫到)¶
(任後釐剔浙省收漕積弊/奏定章程諸事頗能整頓)官箴勉自强掃除斯足矣奢¶
費戒其王(前庚子南巡時王亶望任用王燧惟務奢費/增飾葛嶺瑪瑙寺等處座落所費者鹽商之)¶
(資而伊二人尚於其中作威福以牟利彼時即知其必/敗未幾果以甘省冒災鬻監貪黷營私敗露扺罪浙省)¶
(大吏所宜引/為前鑒也)¶
<pb:KR4f0005_WYG_397-26a>¶
　　賜浙江學政竇光鼐¶
士習民風首端方繫厥司况兹文盛處所重行(去/聲)修時¶
熟路輕車試(竇光鼐向年曽任浙江學/政士習文風是其熟悉也)迪人克已為前¶
車應鑒已(竇光鼐前任浙江學政時有訓導章知鄴以/竇光鼐不准伊進詩冊欲揑詞叩閽呈内有)¶
(西陲用兵乆稽成功情願從軍之語其狂誕亦無可逭/以其欲從軍即發往闢展効力嗣復據該處駐劄大臣)¶
(安泰查奏章知鄴筆札有討奸邪竇光鼐文揑造悖逆/之言託諸竇光鼐之口則其居心奸險實為惡逆之尤)¶
(因即於闢展地方將章知鄴正法以示懲儆然/亦竇光鼐平時不能自立約束属員所致也)自立尚¶
勤思¶
<pb:KR4f0005_WYG_397-26b>¶
　　夜雨(三月/望日)¶
微雨尖山觀海迴未牌賜食霽光開濃雲入夜欣鋪矣¶
時雨達晨正霈哉麥綠菜黄胥沃潤老扶幼挈普瞻来¶
憐他弗惜衣衫濕(十六日早自海寧至杭州夾塗老幼/冒雨瞻迎不惜霑濕倍見愛戴之誠)¶
(既欣且/憐之)親切民情栽者培¶
　　老鹽倉一帯魚麟石塘成命脩¶
　海神廟謝貺并成是什誌慰用壬午觀海塘誌事詩¶
　　　韻¶
<pb:KR4f0005_WYG_397-27a>¶
壬午觀海塘無非求民寧並擕督撫臣(時總督楊廷璋/廵撫莊有恭)¶
疇咨閲情形憶自庚辰年沙勢已漸更然尚去塘逺未¶
致大工興壬午至庚子北坍水鋪平畧無漲沙意日夕¶
縈念恒長此其奚窮民生闗匪輕戴家橋迤東猶有魚¶
鱗屏迤西惟柴塘安足䕶桑耕庚子我重来¶
崇祠籲佑靈凴輿厯厯觀既觀慮且行其間老鹽倉下¶
樁我所經活沙旋吐樁(海塘自戴家橋迤西皆柴塘不/足資保衛因擬改築石塘司事)¶
(者輒稱老鹽倉一帯活沙難於下樁若移内接築又有/礙田廬壬午親臨試下木樁始苦沙澁用二百餘斤之)¶
<pb:KR4f0005_WYG_397-27b>¶
(硪一築率不及寸許樁下既深又苦沙散不能齧木樁/摇摇無著是活沙之說信然彼時既未能即築石塘因)¶
(藉坦水石簍為固迨庚子南廵沙/坍簍露始决計接建魚鱗石塘云)蒿目乏計生申命築¶
魚麟切念樁難擎然事在人為未可謝不能(老鹽倉一/帯沙活難)¶
(以釘樁然事在人為未可遽謝不能庚子南巡復申命/改建魚鱗塘初開工時仍有已釘復起之患旋有老翁)¶
(指㸃云用大竹探試俟扦定沙窩再下木樁加以夯築/入土甚易因依法扦築又梅花樁以五木攅作一處同)¶
(時齊下方能堅𦂳不致已釘復起試之果有成效迨後/跟尋老翁已無踪跡現據富勒渾福崧等奏詢之盛住)¶
(及在工員弁兵役等皆稱老人指㸃傳為並神助請勅/修該處  潮神廟以答  靈貺因俞所請  賦詩以紀)¶
(其/事)月月具圖報心懸如目凴大小吏胥勤民夫盡力争¶
<pb:KR4f0005_WYG_397-28a>¶
老鹽倉一帯石塘竟築并外仍䕶柴塘内無害溪阬却¶
聞夯樁時老翁言信應竹扦試沙窩成效免變驚因下¶
梅花樁堅𦂳無欹傾魚鱗屹如峙潮汐通江瀛功成翁¶
不見詎非¶
神所營贊¶
天福萬民竟得鉅工成臨塘新¶
祠宇榱棟焕支撐肅拜致䖍謝五言得行程迤西更易¶
為仍欲殫吾誠(老鹽倉石塘三千九百四十丈鉅工已/竣而章家菴迤西僅有范公土塘一道)¶
<pb:KR4f0005_WYG_397-28b>¶
(難資衛䕶因令該督等悉心籌勘一律改築石塘較之/老鹽倉一帯更易施工亦惟殫吾愛民之誠不惜再費)¶
(數百萬帑金俾闔郡/黔黎永慶安枕耳)¶
　　閲海塘四曡舊作韻¶
己夘以来潮近塘廿餘年未漲沙良(丁丑歳南巡閲視/海塘其時海潮大)¶
(溜尚趨中亹自已夘以後漸趨北亹至庚子前巡/親臨相度則北岸漲沙盡坍海潮直至塘根矣)雖然¶
救弊柴易石(先是建議者請易柴塘為石工又有謂老/鹽倉一帯為活沙不可下樁而内徙更恐)¶
(有妨田廬壬午親視之果然彼時惟命增添料值専修/柴塘其舊有條石各工仍令隨宜加甃以備捍衛亦一)¶
(時補偏救弊不/得已之䇿耳)尚未獲安海變桑縱看魚鱗一律鞏慙¶
<pb:KR4f0005_WYG_397-29a>¶
聽額手萬民慶(庚子親臨閲視以柴塘究不若石塘之/鞏固因不惜工費飭該督撫等於老鹽)¶
(倉一帯一律改建魚鱗石塘凡三千九百四十丈其舊/有柴塘留為重門保障昨癸夘秋八月據該督撫奏報)¶
(石塘工已全竣浙省永慶安瀾今来巡視該處士民懽/忭拜舞出於至誠然予宵旰憂勤有加無已之意尚欿)¶
(然未/足也)范公塘更應籌固(老鹽倉一帯改築石塘業經告/竣帷章家菴以西僅藉范公土)¶
(塘䕶衛形勢單薄曽諭富勒渾等悉心籌勘一體改建/石塘以資捍衛㨿富勒渾等奏該處淤沙土性浮鬆即)¶
(添築柴塘一遇潮汛頂冲亦不足抵禦等語因思柴塘/自不及石工之堅固事在人為不可惜費即多費帑金)¶
(數百萬使闔郡黔黎永慶安枕何樂/如之遂明降諭㫖一律堅築石塘矣)暇食民艱厪弗遑¶
　　命於新建石塘尾柴塘内接築石塘越范公塘直¶
<pb:KR4f0005_WYG_397-29b>¶
　　　抵烏龍廟即以范公塘為外䕶之土塘詩以誌¶
　　　事¶
江南范公隄乆傳仲淹義浙省范公塘乃自承謨置(范/公)¶
(土塘乃本朝閩浙總督范承/謨所建承謨即仲淹後裔也)一家兩大工先後勤民事¶
在浙斯言浙石堅土易潰邇年沙北坍迴瀾噭齧恣范¶
塘東北尾内奰已有事(昨嵗癸夘四月據福崧奏范公/塘原築埽工自二月以来因回)¶
(溜汕刷致有間段矬蟄現用船沉石以䕶塘根尚属穏/固等語朕以該處既係潮水頂冲且回溜汕刷即用石)¶
(沉船亦係暫時防䕶非一勞永逸之計因傳諭富勒渾/福崧通盤熟籌是否應照老鹽倉之例一律添築石塘)¶
<pb:KR4f0005_WYG_397-30a>¶
(詳悉繪圖貼說具奏並諭令於所呈圖内硃筆圈處添/築挑水石壩以期挑溜南趨仍俟今歳南巡時親臨閲)¶
(視指示機宜/再行定奪)沉舟下石簍幸保目前計鹽倉石塘建繼¶
此誠當議柴塘補范公率以允大吏(該督撫等請於新/築石塘工止處之)¶
(現做埽工柴塘之尾接築柴塘八百餘/丈直抵范公塘以為外䕶即允所請)兹来細斟酌建¶
石難再遲發帑五百萬分年物料備(兹親臨閲視所建/柴塘及范公塘一)¶
(帯亦必需一律接建石工方於省城足資永逺鞏䕶因/諭令自新建石塘尾起越范公塘直抵烏龍廟止范公)¶
(塘盡處一體添築石塘撥給部庫銀五百萬兩予限五/年自東而西分段陸續修築並諭先行備辦工料擇日)¶
(興/工)一如章菴東外柴内石暨柴即代坦水(庚子前巡諭/令将章家菴)¶
<pb:KR4f0005_WYG_397-30b>¶
(以東柴塘内普建石工兹来親閲見石塘之前柴塘之/後有溝槽一道現存積水並無去路恐致淹滲塘根又)¶
(石塘上堆積土牛無裨實際諭令将土牛填入積水溝/槽之内仍将柴塘後之土順坡斜做並於其上栽種栁)¶
(樹俾根株蟠結益資鞏固且令外柴内石連為一勢即/以柴塘為石塘之坦水且今柴塘亦時見本有坦水也)¶
柴接土塘比(即范/公塘)土内石相倚烏龍廟齊至(柴塘石塘/中間将土)¶
(牛填實種栁互相倚恃聨絡鞏䕶最為得力兹范公土/塘後接築石塘直抵烏龍廟范公塘盡處均令照式修)¶
(築堅固俾海疆永慶/安恬民生益資樂利)永矣保杭城千年安晏遂六巡塘¶
事畢五字始終誌¶
　　恭依¶
<pb:KR4f0005_WYG_397-31a>¶
皇祖巡幸杭州詩六曡韻¶
石塘接築俾民安為報工成此厯觀(庚子巡視海塘命/於老鹽倉上下接)¶
(築魚鱗石塘為永逺安瀾之計其舊有柴塘仍命留為/重門保障昨嵗癸夘八月内據該督撫奏報魚鱗石塘)¶
(三千九百四十丈一律工竣今来躬親厯/視所砌石工整齊堅實洵可永資保障)窮尾溯源暫¶
紆蹕(尖山在塔山之北自此北至乍浦一帯向無塘堰/以其地係鐡板沙不畏潮勢冲齧而西自海寧沿)¶
(塘觀海窮尾溯源一切塘工形勢可以一覽而得故自/壬午乙酉庚子及今甲辰皆紆蹕登尖山頂觀海觀塘)¶
(而返/杭州)衢歌巷舞此迎鑾欲尋南宋宫庭冺究是偏都街¶
道寛(杭州街道較蘇州甚寛知/為南宋偏安之都㑹也)敬仰¶
<pb:KR4f0005_WYG_397-31b>¶
奎章六依韻悵然思昔侍¶
遊歡¶
　　韻玉館再曡乙酉詩韻¶
設使擬君子南方真有强虚心對今素白髪較前長春¶
即秋何礙(竹以春為秋見/僧贊寧筍譜)風和月總凉無須待䕫戛恒¶
此韻琳琅¶
　　題夏珪西湖栁艇曡前韻¶
城郭圍東山䕶西平湖煙水望茫迷如何明鏡忽分兩¶
<pb:KR4f0005_WYG_397-32a>¶
為(去/聲)有中間一道隄¶
又泛湖心綵畫船任其浮拍任洄沿神傳禹玉圖中景¶
倡和無人驀憶前(壬辰春錢陳羣進是圖即題句仍命/和韻書幀中兹已十有三年閲之増)¶
(今昔之/感云)¶
　　韻玉館用岑參范公叢竹歌韻¶
竹稱君子無妨愛早年命種行宫内此地由来與竹宜¶
不費栽培易長大十五年閲暑及寒重来軒牖支晴乾¶
葉際作響入清聽叢底成隂耐黙看如逢故友别多日¶
<pb:KR4f0005_WYG_397-32b>¶
有語一時說弗出因之意託岑參詩却慙神寫文同筆¶
猗猗灑灑凌雲枝間(去/聲)間(平/聲)旋見曦影移雅吟静樂未¶
可亟無逸一篇我所知¶
　　五依¶
皇祖吳山詩韻¶
且遲明日駐西湖覽陟吳山厯市衢左右翹瞻老與幼¶
可知養給切吾圖¶
　　瑞石洞¶
<pb:KR4f0005_WYG_397-33a>¶
吳山瑞石洞每来必有詩庚子繹其名云有㑹意斯(昨/庚)¶
(子於此題句云曰瑞/誰所名想有㑹意深)然引而未發兹當申其辭虚室能¶
生白其祥止止禔瑞即祥别名洞則虚也宜是實注䝉¶
荘詎稱嵒齬奇¶
　　飛来石¶
無翼而来此止之其翔其翥莫窮疑設如&KR2338;㠑方其玉¶
禦㓂良言怵我思¶
　　紫陽洞題句¶
<pb:KR4f0005_WYG_397-33b>¶
瑞石洞或稱紫陽申其義謂注䝉荘(瑞石洞又名紫陽/洞適題瑞石洞詩)¶
(有虚室能生白其祥止止禔瑞即祥别名洞則虚也/宜盖以申明庚子詩未發之意實於䝉荘有㑹心也)又¶
云祠以真人立(洞在紫陽山下康熙年間於其下建紫/陽書院盖因朱子得名雍正年間又因)¶
(紫陽真人曽居/此後為立祠)主敬端知朱義長(朱子之學主敬為宗/即荘子之虚室生白)¶
(亦豈外是洞之得名紫陽/地賴人傳當以朱義為長)¶
　　題梅石碑再曡乙酉韻¶
昔日孫藍合作碑惜其漫漶筆摹之(舊傳梅石為藍瑛/作及乙酉南巡臨)¶
(視實孫杕畫梅藍瑛畫石二人合作也惜舊碑/漫漶因為重橅訂正題詩泐石仍並存舊碑云)雖然徳¶
<pb:KR4f0005_WYG_397-34a>¶
夀寓興偶亦祗雲煙過眼為梅自無心依石瘦石如有¶
意學梅姿無心有意胥置却七字成吟又此時¶
　　閲杭州旗兵¶
已此百年乆駐防侵尋風氣漸如杭一齊傅耳誠何益¶
衆楚咻之義可方(今各省駐防旗兵其清語率皆生澁/然音律尚不致大錯設令其漢語則)¶
(與本地漢人無異風土所習染亦/無可如何然必不可令忘清語也)何事弗廑返舊俗無¶
思不服緬¶
前王命皇子射聊示衆老弗躬為慙莫遑¶
<pb:KR4f0005_WYG_397-34b>¶
　　昭慶寺¶
壬午曽留句喜恒¶
慈慶昭重来殊景况此意乆蕭條橋畔尋門熟牆頭望¶
塔嶤(寳俶塔近此寺疑/昔年原属寺内也)徘徊憩精舍又得片時消¶
　　大佛寺題句¶
須彌弗為大芥子弗為小此語實佛語其徒應俱曉此¶
何以大稱鑿像山骨窈始自宋思浄(北宋/僧名)六百年名表¶
曰是已涉非謂器斯逺道隠若調御言頓置斯不少¶
<pb:KR4f0005_WYG_397-35a>¶
　　瑪瑙寺曡庚子韻¶
精藍昔未到庚子始臨云祗惡逢迎巧那嘉構築勤謬¶
稱商獻悃(葛嶺下舊有瑪瑙寺庚子南巡見其増飾華/美深不愜懐畺吏謬以浙商捐修為辭余謂)¶
(商民一體故前巡詩有商力/彼民力求欣吾不欣之句)可識佛無欣越益吾慚愧¶
恐防議論紛¶
　¶
　¶
　¶
<pb:KR4f0005_WYG_397-35b>¶
　¶
　¶
　¶
　¶
　¶
　¶
　¶
御製詩五集巻五¶
