# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:11.162070
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷九十
<pb:KR4f0005_WYG_148-1a>¶
欽定四庫全書¶
御製詩二集巻九十¶
　古今體七十七首(己卯八/)¶
　　避暑山莊啟蹕木蘭行圍之作¶
候暄程為改節過獵斯宜呦鹿云將發行驄豈重遲霜¶
霏山路迥潦退野橋支納稼村村接秋成歴閱之¶
　　山田¶
山田率已熟向北看更好圃塲積如墉棲畆收未了閭¶
<pb:KR4f0005_WYG_148-1b>¶
閻氣象恬可因識温飽俯仰足資生盗賊自然少所以¶
祈年要首務為政道回思半年旱千里赤如掃寜敢作¶
此想展轉増憂惱¶
昊天不遺民恩雨蘇枯槁内外同一日(得雨俱六月十/二日即科爾沁)¶
(喀爾沁等處/詢之皆然)普霔佑懐保信哉¶
徳好生詎曰能精禱呼吸實通靈對越益凛藐¶
　　波羅河屯行宫即景¶
山峯過筆架(行宫東峯俗/名筆架山)誰歟凌鮑謝河屯到波羅誰¶
<pb:KR4f0005_WYG_148-2a>¶
歟演檀那由來名象曽何關梵言華語都須刪太古以¶
來此川野數宇行宫蔥蒨間風清月白鎮如是那識客¶
往與客還¶
　　所見¶
墾遍山田不剰林(三十年以前凡關外山皆有木可獵/今則開墾率遍不見林木非木蘭獵)¶
(場禁地皆不/可行圍矣)餘糧棲畆幸逢霖不教緹騎輕蹂躪能忘¶
蒿宫惕照臨愁以得之慰亦切難而獲者惜猶深可知¶
攬轡徐行處多少思艱圖易心¶
<pb:KR4f0005_WYG_148-2b>¶
　　入崖口¶
九曲伊遜(讀作平聲伊遜/䝉古語九數也)水雙尖崖口山又將試秋獮¶
曽未改峯顔習武朝家重來王諸部閑駝鈴過輜重活¶
畫翠巖間¶
　　圍中¶
圍中選勝坐翠垠嘉樹為蓋莎為茵時㸔足底飛白雲¶
風吹落葉左右紛目不見俗心無塵我豈長林樂隱淪¶
頗覺巢由不我擯隔川忽過蒼鹿羣圍逺未致驚迸奔¶
<pb:KR4f0005_WYG_148-3a>¶
擇肥命中施花神(於虎用虎神鎗於鹿用花神鎗/皆    皇祖時所貽武功良具)立斃¶
其肉實鮮新奔走䝉古及索倫舉火即析山之薪割生¶
炙熟不逡廵鸞刀手試嘗其&KR1569;呼前分賜飽徳均上下¶
和樂胥歡欣由來古俗匪自今(叶/)景宗小哉安足論¶
　　凉六韻¶
昨日塞雲重興安想雪飛廹來嵐氣峭迎去曉暾微複¶
障聊成憩平林旋合圍蹄輕宜獵騎身冷換旃衣氷凌¶
(去/聲)隨溪下霜華到午晞馳驅藉取暖屢屢玉鞭揮¶
<pb:KR4f0005_WYG_148-3b>¶
　　八月二十三日¶
皇考忌辰作¶
二紀倐成昔一悲直至今北來秋序每¶
南望白雲深善繼曽何有時思益弗禁從頭讀¶
遺詔(子小子每值遺詔皇考忌辰必盥/手恭讀        一過誌不忘也)敢不勵初心¶
　　威遜格爾¶
　　䝉古語樺皮室也傳聞¶
皇祖時奉¶
<pb:KR4f0005_WYG_148-4a>¶
太皇太后避暑於此遺址尚存穆然起敬¶
威遜之言謂樺皮格爾(平/聲)乃室憩居宜¶
東朝奉養¶
康熈代西苑較贏宣徳時夏清常欽¶
孝思永秋蒐每撫¶
聖蹤遺即今¶
家法遵無斁嵗嵗觀圍侍¶
懿慈¶
<pb:KR4f0005_WYG_148-4b>¶
　　閩省百嵗老民沈起龍夫婦齊眉子孫五世四十¶
　　　餘口同居誠僅有之盛事也大吏請旌並成是¶
　　　什賜之¶
六星臨海嶠五世茂昌枝聚井風原美(閩省率聚/族而居)充閭¶
慶益滋睦雍堪勵俗和順自延禧鳩杖康强倚篠驂左¶
右隨子孫無析箸夫婦又齊眉百嵗亦恒有如翁全者¶
誰¶
　　辟邪珮¶
<pb:KR4f0005_WYG_148-5a>¶
亷潤和闐玉製成珮辟邪豈知託疏狄終得耀精華多¶
石信人少(戲用柳/宗元意)除兇兆賊遮願貞符定武詎玩物勤¶
遐¶
　　哨鹿¶
白露雖已過(二三十年前鹿鳴以白露前後為候今率/以秋分前後為侯葢    天道自南而北)¶
(氣漸暄/暖云)氣暄鹿鳴遲¶
天道自南北一端此可譬山莊過中秋應候呦聲試哨¶
必有定所松巖特佳地(札克丹鄂佛洛漢語即松巖也/葢宜哨之處亦不多得松巖其)¶
<pb:KR4f0005_WYG_148-5b>¶
(一/也)披星出御營霜坂䟦輕騎一暢尋樂懐一寓習勞意¶
習勞以身先與衆無不同仄徑歩屴崱短衣披䝉茸叢¶
薄影白月絶壁下陗風低語學銜枚銳進擬襲攻回頭¶
語額駙去嵗追賊蹤(去嵗固倫額駙塞卜騰班珠爾隨/將軍兆惠追噶爾咱忒賊人恩克)¶
(圖至庫隴奎地方以力戰受傷命回京兹隨/哨鹿天甫黎明正同襲賊之候馬上詢及之)誠不負教¶
養讀書曽深宫¶
深宫寜不逸塞野有底好繩¶
武貴弗忘是中有要道晏起在所戒冐冷天將曉減從¶
<pb:KR4f0005_WYG_148-6a>¶
四五人攀陟窮峯㟽八义忽作聲餮切羊腸繞一鎗立¶
斃之今日機縁巧¶
縁巧匪恒逢未勞實鮮味(圍中馳逐之鹿其肉勞而無/味鎗斃者乃新鮮味佳也)¶
取佳進¶
慈寜高擎馳飛騎所餘命剥割野食頒衆暨人擅屠坦¶
工斤斧髖髀試芒刃固不缺是謂善乘勢陡然憶西師¶
㨗音尚待至¶
　　㨗報¶
<pb:KR4f0005_WYG_148-6b>¶
　　逆酋霍集占兄弟一創於霍斯庫魯克再創於阿¶
　　爾楚爾勢䠞窮竄將軍富徳等急躡之於伊西洱¶
　　庫爾是㧞逹山連界地也時賊衆據峯負固我兵¶
　　整陣剿擊中發大神威逺礟兼簡偏銳用鳥鎗夾¶
　　攻賊中有伯克等悉其大隊呼籲乞降霍集占自¶
　　山頂遮截至手刃之不得止而我兵四路設伏盡¶
　　起有徒歩援絶壁進者轉戰一晝夜賊遂大潰計¶
　　獲賊衆一萬二千有竒鎗械二千有竒牲畜一萬¶
<pb:KR4f0005_WYG_148-7a>¶
　　有竒逆酋僅以殘衆四五百人逸去富徳等傳檄¶
　　㧞逹山部長曉譬順逆令其尅日縛獻至是㨗聞¶
　　朕以二酋一日不獲軍務一日不竣雖仰頼¶
鴻庥收城服衆而旁午擘畫何能釋懐爰誌長言佇期¶
　　永靖詎得已哉¶
待圍小憩坐孱顔㨗報飛傳逹玉關奏牘機宜悉覽遍¶
降蕃輜重盡遮還千軍直進伊西洱二豎旋逃㧞逹山¶
除蔓斯之未底定可辭畫䇿旰宵間¶
<pb:KR4f0005_WYG_148-7b>¶
　　哨鹿六韻¶
聨歩披蔥蒨(人皆單行/以防作響)隨聲(鹿聲/也)入翠微巴顔真富地¶
(巴顔木墩者富岡之謂也傳聞是名/皇祖一日獲十二鹿於此故錫)岱爾正争妃(䝉古/謂牡)¶
(鹿為岱爾其來/也為争其妃也)命處端星的(鳥鎗之尾有星首有斗/所以審的命中者也)屏¶
營發火機横陳成振落跳去那騰飛玉馬欣然返明駝¶
載以歸南山豐大特較此遜祥輝¶
　　雪獵¶
榑桑日出鹿罷鳴興安放圍趁曉晴須臾山頂塞雲興¶
<pb:KR4f0005_WYG_148-8a>¶
&KR0034;&KR0034;&KR0034;&KR0034;空谷横配藜浩唐&KR0034;𡨕𡨕鏤氷翦水霏祥霙¶
側峯横嶺忽瑶京丹楓翠栢胥著英剏景宜視復宜聽¶
怒號萬竅不一聲砰磅汨㶏駕廣陵鏦鏦錚錚兵馬行¶
又如張樂於洞庭八音繁㑹歸和平是謂山靈示厥靈¶
鴻絧獵騎夙慣經淫淫裔裔縁崚増迷津失岐又豈曽¶
圍合廣甸無逸麖毳服䝉茸凌寒輕瓦衣不漏漫譏評¶
烏號夏服手中抨命處藝殪奚足稱嘉哉札薩奉上情¶
(四十九旗諸扎薩克䝉古隨圍執役較之喀爾喀青海/及新厄魯特歸化尤久與八旗察哈爾遂無分别矣)¶
<pb:KR4f0005_WYG_148-8b>¶
上下和樂延休禎亦不詡言戎索成玉田蹙踏旋歸營¶
和門侍立漢九卿襃衣博帯誠儒生相如之賦爾應能¶
　　僧機圖¶
　　峯名也下有夷齊松今自燬於火¶
夷齊我向名松樹重到松燒灰熄飛名象菀枯歸一幻¶
箇僧真善示禪機¶
　　山木¶
山木年深率自焚新條嫩頴更縝紛世間何物不代謝¶
<pb:KR4f0005_WYG_148-9a>¶
理解當前悟後欣¶
　　射虎行¶
圍中報有虎負嵎佽飛親率往殱諸隔谷白額欲潛遁¶
神鎗一發早中(去/聲)渠驚避深林曵尾掉迾騎前遮容逺¶
趒金桃皮弓雕羽箭凌秋風如餓鴟呌馥然入其要害¶
處眈眈雙目淪精曜蔚皮載駝聊足欣攘臂下車真可¶
笑¶
　　放鹿行¶
<pb:KR4f0005_WYG_148-9b>¶
邇年迤西率未到今來欲一窮其奥獵所未經獸所都¶
湯武敺民義可曉(叶/)夷阬㧞鹵嗟太勤供役惟千二百¶
人峯嶤谷阻弗遺棄雁行魚貫聨汾沄放圍隊疎漸進¶
密麌麌之盛過沮漆大宛青驄金僕姑或羣或友燕悉¶
率肩疲腕怠獲他他廣原奔迸猶餘多物亦命也戒盡¶
殛取之無厭理則那傳宣開圍任逸避長林豐草悠然¶
逝索倫笑我喣嫗仁搢紳詡我祝網義詡我笑我兩弗¶
居蓄養外囿斯深意¶
<pb:KR4f0005_WYG_148-10a>¶
　　九日¶
萬嶂嶔嵜天泬㵳木蘭菊節度今朝登高即目無遺照¶
在上惟懐不敢驕勝地恰宜風雨度(是日㣲/有風雨)芳筵兼聽¶
管絃調(以節日/賜食)近臣那易知有喜劇待佳音正不聊(時/將)¶
(軍富徳等遣使㧞逹山諭擒逆酋和卓木兄弟/尅日往返通計軍報旦夕當至行在深用厪懐)¶
　　過卜克逹坂¶
常嵗迤東獵迤西此重尋(卜克逹坂居木蘭之西界毎/嵗行圍率自崖口出入辛未)¶
(秋曽一/過此)廿圍倐蕆事二豎待成擒纘¶
<pb:KR4f0005_WYG_148-10b>¶
武惟勤已運籌更悉心貞符如卜克願即逓佳音¶
　　出哨¶
出哨過巖柴山川頓爾殊可耕地無隙(凡山頭崖凹/墾闢率遍)有¶
穫户多愉為(去/聲)喜食衣足寜詢賦稅輸覲光殷父老莫¶
漫警前途¶
　　驛章¶
中途驛章逓逺自軍營來啟篋急披視既慰又厪懐㧞¶
逹山遵檄興兵阻逃回(㧞逹山汗曰素爾坦沙奉將軍/富徳等檄即親率兵遮截逆酋)¶
<pb:KR4f0005_WYG_148-11a>¶
(和卓木兄弟於阿爾渾楚哈嶺酋退伏嶺下齊那爾小/河相持再戰素爾坦沙並調㧞逹山屬沙木爾伯克帯)¶
(兵星赴/協勦)阿爾渾楚哈其嶺高崔蒐相持回少却守齊那¶
爾隈厥路乃四通薩嘛罕布孩(二回部名居布魯/特安集延極西)獲否¶
未可知遁或投其儕備悉報將軍回字頭人差(先是逆/酋於伊)¶
(西洱庫爾為我兵擊敗竄至㧞逹山沙木爾伯克所轄/錫克南村詭稱欲赴墨克地方禮拜時沙木爾適赴㧞)¶
(逹山汗所㓜子在遊牧不知其詐也及沙木爾遇將軍/遣使即為供馬送致素爾坦沙而自遣頭人賽特多羅)¶
(特馳報賊情且齎回字表具言前因葉爾竒木為凖噶/爾所有我等亦為服屬今天朝悉定回城我等均為大)¶
(皇帝臣僕矣/詞甚恭順)將軍正言斥此語皆阻推二豎數百衆如¶
<pb:KR4f0005_WYG_148-11b>¶
雉往投䍙不以時即擒巧語將誰詒(叶軍將軍富徳等/以  營遣使未回)¶
(而彼中所遣回目恐是潛來試探且賊敗竄時殘衆無/㡬又經㧞逹山部内沙莽蘇爾阿里瑪伯克沙木爾伯)¶
(克素爾坦沙汗各處俱云賊人被殺馬駝被獲何至遲/延未擒又云素爾坦沙與賊相持之所路通薩嘛罕布)¶
(孩各處或是預為他時縱賊地因書/檄督責尅日傳送令即縛囚以獻)勒兵在汝境為奉¶
皇恩恢虞驚汝老㓜再遲兵臨哉(將軍等責遣回使時/一面復宣示恩意以)¶
(爾等部曲褊小不忍遽行移兵若不即擒賊則罪在爾/等應早自為計因對使揀𣲖偵探兵付副都統伊柱等)¶
(帶領啟行并將卡倫/按隊外展以湏繼進)區畫頗中綮所惜少徘徊(閱摺内/部署索)¶
(賊具協機宜惟我兵直抵㧞逹山連界時未即窮/追就獲以逺道亟攻故馬力不及事㑹殊堪惜耳)馬力¶
<pb:KR4f0005_WYG_148-12a>¶
實不進亦弗深督責(叶/)縛獻斯事畢飲至凱宴開設或¶
更逸去數月復延挨迢迢萬里外機務親籌裁寜辭午¶
夜勞所期七徳諧¶
　　濟爾哈朗圖行宫作¶
　　濟爾哈朗圖者䝉古語謂安樂所也凡水草佳處¶
　　則名之以居波羅河屯卜克打坂之中命發内府¶
　　餘儲建行宫數宇以省行營駝載之勞工既落成¶
　　蹕適旋駐賦以七字詩得二章¶
<pb:KR4f0005_WYG_148-12b>¶
北來按頓有行宫(自熱河至崖口沿路行/宫皆    皇祖時所建)卜克今年路¶
再通致逺欲休羣畜力(木蘭中以有獵場日行不過廿/數里自卜克至此七十餘里駝)¶
(載為勞故建行/宫以息物力)發儲匪藉庻民攻溪山不盡足真趣藻¶
繢毋施愛樸風容膝已佳此多矣禹無間處企難同¶
納稼田餘&KR1367;穗多富秋歴閱喜無過一溪流水村前繞¶
四面晴山户外羅便犒諸藩歌湛露(是日以圍罷宴賚/諸外藩及行圍衆)¶
(䝉/古)兼宣翰苑詠巻阿蘇門審勢差相似不約而同安樂¶
窩¶
<pb:KR4f0005_WYG_148-13a>¶
　　木蘭廻蹕駐避暑山莊作¶
木蘭廿日事秋蒐臨樂何曽忘(去/聲)運籌去盼佳音廻尚¶
爾今看美景昨如流疊峯錦樹紅贏緑落峽琴泉沉且¶
浮似此溪山可孤負三朝合著翠華留¶
　　灤陽别墅作¶
雲莊松塢小棲遲潦盡烟凝颯景宜兩月促隂流水逝¶
半忩暖日片時披知來藏往叅辭易孔有大成詠雅詩¶
祗覺籌邊心益切一廻西望輙神馳¶
<pb:KR4f0005_WYG_148-13b>¶
　　野郵¶
築場納稼石田收塞景寥蕭罨野郵兩嶺蒼煙連樹迥¶
一川寒水共秋流罷圍聊可輕輿御(自御園啟行至出/哨日乘馬罷圍始)¶
(御輿邇年來/率以為例)有暇何妨警句酬廻望雲山縹緲處㡬多¶
清興彼中留¶
　　進古北口¶
兩月行秋翠蹕旋石城埤堄進雄邊天時寒暖一朝異¶
地脈東西萬里延昨過溪山已古物再來風月指明年¶
<pb:KR4f0005_WYG_148-14a>¶
翹農意乃無終始㝛麥行將閱野田¶
　　麥¶
關外秋雨稀扈從利行李地寒無宿麥不雨實可矣關¶
内秋雨霑穫罷興鋤始報稱滋麥田然疑未信此今來¶
歴歴㸔緑塍連迤邐傳聞果弗誣寜不為農喜去嵗秋¶
逢旱赤地夏如彼轉旋頼¶
天佑即此未敢擬芃芃惬近觀含含預遥揣豐收敢易¶
言三白知何似¶
<pb:KR4f0005_WYG_148-14b>¶
　　御園深秋¶
飽看秋山不厭秋御園清景小淹留候暄林葉飄還綴¶
霜澈湖波澹且流漫惜登高孤勝約那忘定逺厪深謀¶
傳聞佳語兼疑信(將軍兆惠奏所遣侍衛塔尼布自將/軍富徳軍營馳報㧞逹山汗邀擊逆)¶
(&KR0624;生擒波羅泥都其霍集占亦已鎗斃富徳聞信/即擬率兵往取二酋而㨗奏尚未至京刻為懸念)露布¶
何時望轉愁¶
　　洋菊¶
海西竒種晩秋叢標節含芳迥鮮同繪幀早添新物色¶
<pb:KR4f0005_WYG_148-15a>¶
(曽命鄒一桂/為譜圖之)瓦盆不改舊家風瀼瀼露泛霞觴紫晭晭¶
曦承繖葢紅(紅繖葢紫霞觴/皆洋菊名也)驀地若逢陶徵士柴桑應¶
未識籬東¶
　　唐寅晩翠圖¶
嶤峯聳削玉芙蓉嵗晩攳枝緑越濃獨立高人若有佇¶
恰欣知己此間逢¶
　　季秋悅心殿¶
孟冬¶
<pb:KR4f0005_WYG_148-15b>¶
太室祀預日法宫臨便路來瓊島崇椒延藻襟鏡光澄¶
液沼豳景繪秋深觸緒懐民瘼寜容易恱心¶
　　沁泉廊¶
回回百道泉其上三間屋漾影惟雲霞品聲定絲竹却¶
憶夏月旱缾罄罍亦恧今來弄氾光&KR0008;&KR0008;清可掬流為¶
太液波潛飛任魚鶩於此悟探源一足無不足¶
　　枕巒亭¶
小山結構儼三嵏俯視如臨大壑灇著箇笠亭嵂崒頂¶
<pb:KR4f0005_WYG_148-16a>¶
祗疑蓮朶湧珠宫¶
　　偶興¶
塤篪蘭茝自人倫釁梗交尤歎葛巾蜀道易難若反掌¶
逹夫太白總癡人¶
　　雜言¶
虐暑薫天不減氷寒涸隂凝地詎累火燃無受天損易¶
無受人益難口嗅不如鼻耳視不如目車轂雖三圍詎¶
可長不足尺有所短寸有所長明有所弗覩聰有所弗¶
<pb:KR4f0005_WYG_148-16b>¶
聽(叶/)騐顯微可包示近逺可度多難由多易寡信由輕¶
諾一日二日厥有萬㡬憂之如舜嗚呼誰欺¶
　　即事¶
北省春夏旱赤地愁千里¶
天恩大轉旋稍救瘡痏起江南春夏豐米斗數錢耳秋¶
潮繼以蟲榖㿜頓踊貴(叶/)南如幸遇豐撙節庻有恃昔¶
乃不知惜今則嘆乏矣北如常憶旱薄收亦勝彼仍嗟¶
麥價騰祁寒怨無已賑恤吾不靳溝壑可坐視調劑貴¶
<pb:KR4f0005_WYG_148-17a>¶
有方一一親示指户口日以孳孰不資食米受豐不受¶
歉民艱固其理弗辱在知足弗殆在知止設退一歩思¶
道徳合深㫖雖然言之易所難在踐履二酋必欲得吾¶
亦未免此(時逆&KR0624;兩和卓木已為㧞逹山部落一擒一/斃方傳諭軍營勒兵索獻以期永靖根株不)¶
(欲姑息目前致貽後患然收城服/衆豈無浮議謂可告武成者哉)¶
　　孟冬時享¶
太廟¶
太室修豐祀初陽麗小春萬年福永茂一脈氣彌親磬¶
<pb:KR4f0005_WYG_148-17b>¶
管雲門奏豆籩宗噐陳於斯思¶
繼述嗣服凛惟寅¶
　　御門日作¶
廵狩亦萬㡬詎有閒宵旰還宫即御門朝簮亟延見敢¶
云寜藉斯愛禮語彌羡庻政酌剛柔羣材掄俊彦惟是¶
稱職艱握吐懐公旦¶
　　題董其昌山水¶
溪藤尺幅淡雲烟高致還思趙大年(見香光/自識語)設使王孫¶
<pb:KR4f0005_WYG_148-18a>¶
驀相遇定稱可畏出藍前¶
　　詣¶
　暢春園恭問¶
皇太后安¶
平明傳蹕鳳城垣問¶
寝欽先詣夀萱(夀萱春永寝殿皇太后/所居園中    名也)數日興居懸紫禁¶
高年頥養喜仙園(奉養皇太后喜園居故/    於此尚未還宫)便臨御苑消¶
清暇依舊明忩坐宴温硯匣琉璃寜慮凍每當觸興亦¶
<pb:KR4f0005_WYG_148-18b>¶
形言¶
　　夜雪¶
稷雪終朝細灑徐勢添入夕遂瀌如漫空問到三更半¶
積地云將二寸餘佳景稱懐宜約彼(將以明日幸香山/静宜園西山晴雪)¶
(碣在園/中故云)初冬顒望幸酬予雖然所樂别有在利麥祥占¶
氾勝書¶
　　初冬香山静宜園作¶
宿潤平明清蹕傳静宜一賞小陽天愛看積雪開千嶂¶
<pb:KR4f0005_WYG_148-19a>¶
不到香山倐二年瀉瀑迥垂氷作筯嶤峯都鑿玉為蓮¶
雅予觸目吟懐處久别時晴况勝前¶
　　緑雲舫¶
緑雲深處鎮停橈玉海光中影蕩摇彼岸那須勞問渡¶
琳宫只在翠㣲標¶
　　題倚吟室¶
書室葢如心惟虛斯能受構築寜藉多三間據香阜樹¶
隂籠我庭山姿入我牖小憇如向年那覺别已久佳景¶
<pb:KR4f0005_WYG_148-19b>¶
固莫窮一雪無不有¶
　　賦得潄芳潤¶
邌歩雲霞表延棲翰墨場瑶華有朗潤真樹不凋芳六¶
藝興懐永三餘悅性長士衡先著語我亦訊於傍¶
　　静室¶
静為山之仁静復冬之貞偶來閲冬山真稱斯室名歸¶
根萬葉落復始諸慮澄于焉契筦倪詎止暢吟憑¶
　　臯塗精舍作¶
<pb:KR4f0005_WYG_148-20a>¶
精舍玉華(寺/名)側巖洞向育桂桂華雖過時桂香亘空際¶
我言非鑿空金仙早示義真鼻即幻香真香離幻鼻¶
　　賦得樂此山川佳¶
山川固佳處今日識真佳積雪盈眸潤兆農滿意諧清¶
音出泉壑餘事賞巖齋得句光含几尋幽跡印鞋玉峯¶
寜藉鏤銀界若為排獨憶從軍者勤勞逺厪懐¶
　　新月¶
新月映林扉雪後益清迥孤鶴彈梵音陊翎自顧影今¶
<pb:KR4f0005_WYG_148-20b>¶
宵值偶然真趣爾恒領¶
　　雪水烹茶¶
越甌真漉雪惠鼎勝烹泉華液三焦潤芳腴五藴湔何¶
殊煉水碧坐可證金仙陶榖獨余笑事同人未然¶
　　香山寺瞻禮偶詠¶
枯木寒林曉色披輕輿石磴歴逶迤嶤峯積素分香界¶
古殿磨金禮大慈不去不來曰如是非今非昔更何疑¶
偶然隨喜弗同道二典三謨自我師¶
<pb:KR4f0005_WYG_148-21a>¶
　　棲雲樓¶
巖棲躡迥梯靉靆復瀌淒慚愧白雲者不恒此共棲¶
天池方一畆英英吐其中誰知足底物為雲亘半空¶
　　歡喜園¶
近嶺遥原結攬中蕭然精舍傍花宫今朝歡喜知真趣¶
萬頃良田積玉同¶
　　題雨香館¶
繢峯萬樹互周遮不謝天英茁道芽試問今朝雨香館¶
<pb:KR4f0005_WYG_148-21b>¶
非梅云更是何花¶
　　山雲¶
山雲傍午濃同色無舒巻對此望又奢積素况封巘問¶
竒不避寒信歩忘近逺已喜瓊田踏更冀氷花翦三復¶
氾勝篇豈辭多益善¶
　　洗心亭¶
靈源不凍湛華空生翠筠篁入影叢借得雲棲題額字¶
境觀雖異洗心同¶
<pb:KR4f0005_WYG_148-22a>¶
　　試泉悅性山房¶
泉雖輸第一(碧雲雖西山名泉/然較玉泉為不及)房自納三千清暇值偶¶
爾烹雲便試旃竹罏文武火芸壁短長篇境詣於焉騐¶
心希四十賢¶
　　學古堂¶
堂名因傅說¶
家法始¶
神堯(避暑山莊有此堂名/    皇祖御筆也)敬述山莊額常循義府標惜¶
<pb:KR4f0005_WYG_148-22b>¶
分隂敢怠鑒百代惟昭返已將何託怵然謹旰宵¶
　　錢維城嵗寒三友¶
細莎文石俯清潭所遇欣於益者三和汝南將向河内¶
金蘭水部雅相堪¶
　　副將軍富徳奏報㧞逹山汗素爾坦沙獻逆賊霍¶
　　　集占首級並以全部納欵稱臣信至詩以誌事¶
罙入殱渠逃望風情知三窟已途窮嘉兹識早獻馘順¶
笑彼悔遲䟦扈雄和衆永看兩部定成功速在五年中¶
<pb:KR4f0005_WYG_148-23a>¶
(西師之役始於乙亥春凖噶爾汗逹瓦齊即於是秋就/擒各部欵附嗣是辨理回部收城服衆距今逆酋授首)¶
(統計蔵事/未踰五年)¶
天恩如此昭優貺保泰彌殷慎勅躬¶
　　冬至¶
南郊禮成述事¶
陽生¶
大祀告功駢¶
穹陛崔蒐¶
<pb:KR4f0005_WYG_148-23b>¶
帝幕圓¶
雩後澤霑纔翼日疆開保定五輪年百王誰不為¶
天子藐已偏䝉眷¶
昊乾祗覺欽承榮以愧敬勤益凛勵無愆¶
　　雪(十一月/十四日)¶
連朝藴釀雲鋪厚半夜霏㣲霰集來雞樹曉増寒淰淰¶
鴛樓隂積白皚皚田將前度添餘潤澤較去年霑兩廻¶
(去嵗三/冬無雪)發粟出裘寜待此(前月降㫖發官倉麥豆令五/城分厰減糶市直頗平其䕶)¶
<pb:KR4f0005_WYG_148-24a>¶
(軍人等並先期賞/給皮衣以示體恤)披襟惟是暢吟裁¶
　　雪後登碧照樓吟望¶
昨已傳宣瓊島逰詰朝積雪景偏幽即看氷影銀揩鏡¶
更勝波光碧照樓古木揚猗梅破蕚小山焕采玉成邱¶
向來粉壁無題句似為今番清賞留¶
　　率題¶
户口頻増誠美事倉儲逓減切愁心(乾隆六年勅部嵗/登天下民數榖數)¶
(計至今行之未及二十年户口滋生視昔已増至三千/萬有竒而倉貯所増僅七十一萬有竒且天庾正供以)¶
<pb:KR4f0005_WYG_148-24b>¶
(賑恤停緩截留者嵗多/至數萬及數十萬不等)誰云後樂將年久祗覺先憂與¶
日深¶
　　雪(臘月十/一日)¶
集霰先霏密雪連慶逢臘後正春前(是月十八/日立春)漸鋪鴛¶
瓦皆皴玉未爇猊罏亦羃烟飛蝶活看飄畫㡧遺蝗幸¶
卜靖農田¶
天庥滋至駢祥吉欽受遑欣益慎䖍¶
　　庚辰春帖子¶
<pb:KR4f0005_WYG_148-25a>¶
臘半發青陽曉春萃百祥十干週復始又慶值金穰¶
東陸延禧肇西師告武成南端雙鳯闕北拱萬年清¶
嚕斯訥黙㑹文同(回中諸部有相沿占候書名嚕斯訥/黙今命欽天監官往測量日影定時)¶
(憲書節/氣之差)測景詳求昬旦中從此凹睛凸鼻軰一齊受吏¶
騐東風¶
　　嵗暮祫祭¶
太廟述事¶
璇璣臨嵗暮¶
<pb:KR4f0005_WYG_148-25b>¶
太室祫冬烝¶
九廟萃神爽一躬凛繼繩瞻羮惜徹饌傳火驗懸燈羃¶
䍥祥花佈(是日適/逄瑞雪)¶
天恩倍敬承¶
　　雪(臘月廿/九日)¶
時霙又慶佈崇朝那更繽紛竟日飄層閣已懸銀作網¶
上林都結玉為條較來前度尤加渥看去平鋪未肯消¶
寜不生歡寜不畏福謙敢詡泰階調¶
<pb:KR4f0005_WYG_148-26a>¶
　　除夕¶
今宵猶己卯明曉即庚辰行作知非者依然望道人静¶
觀新故換底是去來因所覺便宜處心閒迓寶春¶
　¶
　¶
　¶
　¶
　¶
<pb:KR4f0005_WYG_148-26b>¶
　¶
　¶
　¶
　¶
　¶
　¶
　¶
御製詩二集巻九十¶
