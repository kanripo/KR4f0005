# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:23.205235
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集[跋]
<pb:KR4f0005_WYG_493-1a>¶
　　　欽惟我¶
　皇上載道本治煥文立言以日新時出之功為形雅¶
　　　成頌之作每一紀為一編¶
　初二三四集乆已¶
　訓行海㝢兹¶
　五集復告成時維乾隆六十年也易曰天數五地數¶
　　　五以紀計集則五以旬計年則六五六天地之¶
　　　中合¶
<pb:KR4f0005_WYG_493-1b>¶
　天地之文天地之數之中且合也¶
　集中之詩凡¶
　敬¶
天勤政慎憲勅㡬惇典庸禮對時育物所以¶
　修辭立誠者印之¶
　初二三四集無二諦之示無一成之法恢之而彌廣¶
　　　按之而彌深洪範曰皇極之敷言是彞是訓説¶
　　　經者曰以天下之常理為天下之大訓是¶
<pb:KR4f0005_WYG_493-2a>¶
　建極之五也洪惟一紀中有臺灣安南緬甸廓爾喀¶
　　　之㨗¶
　知㡬指示銘勲繪凱之作為盛軒皇棡鼓是以¶
　十全耆定而猶有贏績也至扵量雨雪課收成挍糧¶
　　　價謀小民朝夕之需篤¶
　大君宵旰之念者篇什視昔有加豳風龡籥是以¶
　蠲鏐者二¶
　蠲漕及¶
<pb:KR4f0005_WYG_493-2b>¶
　蠲逋者各一而屢渥¶
　大澤也且以¶
　集之聲振誦之甲辰増五代之雙文乙夘符六旬之¶
　初願其中聲則¶
　八旬萬夀鏗鍧金石炳燿羲娥是¶
　備福之五也夫至當之謂徳百順之謂福經緯天地¶
　　　之謂文綜¶
　皇上五集之詩真足經緯天地而皆¶
<pb:KR4f0005_WYG_493-3a>¶
　徳之所發皇¶
　福之所徵應不敢僅以詩言然即以詩言則已為書¶
　　　契聲律来所未有者考古詩人年髙而詩多者¶
　　　在唐為白居易在宋為陸㳺居易自寫詩文蔵¶
　　　之名勝以太和開成編年分四集為巻僅二百有¶
　　　二為什僅千有五十六㳺之詩初編祇四十巻¶
　　　再編通前祇八十五巻不第一家著作未臻大¶
　　　觀也宋紹熙輯唐人絶句旁搜力索闌入前後¶
<pb:KR4f0005_WYG_493-3b>¶
　　　代第及萬首¶
　　本朝輯全唐詩一代三百年二千二百餘人之作¶
　　　纔得四萬八千九百餘首而已恭讀¶
　御製詩成集者五攦巻者四百三十四偻篇者四萬¶
　　　二千七百七十八而¶
　樂善堂全集更在前焉穹昊之繁星不足為其燦列¶
　　　也廣輿之畫井不足為其分布也其斯為萬古¶
　　　之¶
<pb:KR4f0005_WYG_493-4a>¶
　大文歟盖¶
　精神所通貫無不徹即¶
　運量所充周莫可窮懿惟¶
　踐阼升香之昌㑹而¶
　紀元之六旬¶
　編詩之五集先八年而分詠羲卦之全經先五年而¶
　　　逓聨箕範之五福若有數之可前知而理之可¶
　　　操劵者繼自今裕¶
<pb:KR4f0005_WYG_493-4b>¶
　精明純固之神躋¶
　億兆京垓之夀溥博淵泉進而益富當有軒紀之疊¶
　　　輪撓甲之纍笇瑯嬛宛委之牣蔵者(臣/)等曷任¶
　　　誠服抃祝之至(臣/)王杰(臣/)董誥(臣/)彭元瑞(臣/)金¶
　　　士松(臣/)沈初(臣/)周興岱(臣/)玉保(臣/)吴省蘭(臣/)那¶
　　　彦成拜手稽首恭跋¶
