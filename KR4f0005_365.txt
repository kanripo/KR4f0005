# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:18.253188
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷八十六
<pb:KR4f0005_WYG_365-1a>¶
欽定四庫全書¶
御製詩四集巻八十六¶
　古今體一百十九首(壬寅二/)¶
　　新正幸御園即事得句¶
奉時行慶典攸存撰吉平明幸御園日已逺哉尚餘忖¶
景如故也率難言冰鋪東沼奩呈鏡素積西山屏罨軒¶
傍午春雲又徐佈再霏誠益沐¶
天恩¶
<pb:KR4f0005_WYG_365-1b>¶
　　清暉閣¶
春未幾分妍清暉却灑然有牕明暖日無鼎不祥烟惬¶
矣玩書史厭哉聴管弦燈臺弗教設為特似先年(清暉/閣中)¶
(自雍正年間即有燈臺為元宵慶節之賞向/年亦恒於北侍    聖母燈宴兹不復設矣)¶
　　素心堂漫題¶
人孰無素心其人本不少孰知七十年侵尋我已老講¶
學及諮政鮮可同懐抱謂人弗如巳厥過復不小偶来¶
坐堂中摛筆難成藻¶
<pb:KR4f0005_WYG_365-2a>¶
　　虚明室¶
紙牕糊以玻璃片内外虚明洞洞然一指設如揜其目¶
泰山不見是誰愆¶
　　抱樸草堂自訟¶
茅茨古所尚巍乎弗可暨今也大不然徒以供景綴室¶
同政豈同言之増惕愧知而未能行嗟乎愆益積¶
　　澄虚榭¶
水榭俯平湖澄虚在眼前循名今畧殊以猶結冰堅責¶
<pb:KR4f0005_WYG_365-2b>¶
實隣無當而予有進焉冰下非水乎其虚自依然更恊¶
中孚義即景悟羲編¶
　　題鞶鑑圖¶
子安為序令狐跋遂使鑑鞶永禩傳排字巧成雙韻叶¶
鉤枝旋看八花妍(四庫全書内有宋桑世昌所編迴文/類聚一書内載唐時鞶鑑圖一失名)¶
(王勃為之序稱南海好事者示予云當今才婦人作後/有令狐楚跋其圖鞶曲糾結轉輪鉤枝為八出銘語排)¶
(次其上左右廻旋讀之皆成韻又如鑑心作菱花/花上八字枝間又八字並環旋可讀逓相為韻)盤中¶
陳郡創斯意(玉臺新詠載傅休奕有盤中詩注云新本/作蘇伯玉妻究未定為誰作又是古詩旋)¶
<pb:KR4f0005_WYG_365-3a>¶
(轉冩之亦不能成迴文也惟陳郡殷仲堪酒盤銘禮為/酒悦體宜有節云云迴環可讀始是迴文而苻秦竇滔)¶
(妻蘇蔥字若蘭因為迴文織錦名璇璣圖/宛轉讀之至二百餘首别踵事增華矣)機上蘇媛可¶
並肩不與世間留姓氏綵鸞輸作有名仙¶
　　詠周必大天池雲帯硯¶
二周於宋可稱賢均此葘畬事硯田(硯左側銘云題此/硯周益公用此硯)¶
(周草忩葢必大封益/公周宻號草忩也)一晌摩娑興睪思(去/聲)石傳仍賴以¶
人傳¶
　　詠和闐玉蟠螭壺¶
<pb:KR4f0005_WYG_365-3b>¶
琢玉作今器笵銅取古型俗嫌時世様雅重考工經雖¶
匪金銀錯依然螭象形酒漿原弗貯祇備挿花馨¶
　　新正逰萬夀山清漪園即景成什¶
御園幸以早常年有暇来逰燈節前萬夀山光烘(去/聲)春¶
淑清漪湖態齕冰鮮蕪滋三白茵先染栁拂六横帶欲¶
牽佳處寕須盼明媚化工醖釀示神權¶
　　玉瀾堂¶
冰凝那得瀾鏡鋪原似玉一二二而一何必拘名目有¶
<pb:KR4f0005_WYG_365-4a>¶
風亦弗動是物皆歸燭持此静照意勑幾學無欲(每至/清漪)¶
(園先坐此堂/傳餐理事)¶
　　道存齋¶
有暇問溪園尋沼遂得門綴燈嫌縟節梯几玩書軒砌¶
草漸増色盆梅尚號温詎無所目擊艱矣道之存¶
　　題樂夀堂¶
面水復背山因名堂樂夀初六本無意義託智仁苟後¶
因閲宋史知與髙宗偶彼其耽燕閒率非吾所取(宋髙/宗内)¶
<pb:KR4f0005_WYG_365-4b>¶
(禅後亦有樂夀老人之稱維時外患方殷髙宗不思卧/薪嘗膽以復祖宗之業而急圖息肩謝責所謂晏安鴆)¶
(毒寔吾所/不取也)設吾老遜政斯寔¶
天恩厚古稀猶孜孜(前嵗庚子余七旬萬夀因刻二寳/一曰古稀天子之寳一曰猶日孜)¶
(孜書畫並/印用之)副望庶幾否¶
　　停靄樓¶
靄乃雲之容嵐則山之氣昨歳避暑荘精騐得此義(俗/稱)¶
(朝嵐夕靄於物理字義均未協其誤始於/李商隠昨嵗在山荘有嵐靄詩曽辨其訛)斯樓曰停靄¶
與嵐實殊致倚䦨了不寒而妙攬容裔睪思泉明心無¶
<pb:KR4f0005_WYG_365-5a>¶
能繼五字¶
　　無盡意軒有會¶
人孰能無意意亦孰能盡祈年願屢豐籲俊思汲引自¶
我尚如斯人心底須問(叶/)山軒寓以名而却無實準此¶
真善副名納景泯區軫¶
　　知春亭¶
韶春歸迨廿餘期(昨嵗十二月二/十一日立春)天意人情胥向怡笑¶
指孤亭善享帚可知物物實咸知¶
<pb:KR4f0005_WYG_365-5b>¶
　　題藻鑑堂¶
溪堂妥帖俯昆湖凝凍流光坐擬模風物又看隔歳矣¶
形容一照異前乎我觀要以民觀並冰鑑寕將水鑑殊¶
設更量才喻玉尺其難惟是意厪吾¶
　　景明樓¶
長堤横亘兩邊湖湖上樓欄偶一扶因憶岳陽記中語¶
神怡心曠若斯夫¶
　　睇佳榭¶
<pb:KR4f0005_WYG_365-6a>¶
冰牀碾過凍湖涯未鬯韶光氣已諧逰睇今朝㑹心處¶
乃知含蓄以為佳¶
　　懐新書屋¶
鱗塍積雪未全消農事西疇興尚遥却已盼春舒栁眼¶
懐新寕渠祇良苗¶
　　治鏡閣¶
層城飛閣沼中央治鏡題名義可詳冰監却非殊水監¶
政荒率自始心荒以兹切切懐無逸敢即熈熈樂小康¶
<pb:KR4f0005_WYG_365-6b>¶
外靖内和逢歳美是吾方寸懼滋長¶
　　雲松巢¶
雲以松為盖松將雲作衣迭為賔與主全冺是耶非古¶
處(上/聲)巢如此今名室庶幾英英合膚寸甘雪冀雱霏¶
　　邵窩口號¶
邵窩寓意因安樂偶憩翻思與邵殊玩易忘塵彼誠有¶
皥民熈世我猶無¶
　　澄鮮堂¶
<pb:KR4f0005_WYG_365-7a>¶
溪堂責實與名殊魚陟依然冰負湖翹首題楣如有謂¶
澄鮮亦祗在斯須¶
　　石舫¶
蘭舟艱泛全收塢石舫依然凍浦邊氷亦弗收水弗泛¶
可稱不與物俱遷¶
　　水周堂¶
意行朅至水周堂四面冰光晃日光設事悟知冰即水¶
不波則亦定何妨¶
<pb:KR4f0005_WYG_365-7b>¶
　　清可軒¶
肩輿至山陰山半有軒妥耐可憩衆人遂倚軒忩坐北¶
望烟村近田蠶盛燈火一日民之樂禁乃與時左軒自¶
弗懸燈名允副清可¶
　　搆虚軒¶
軒據小岡頂因名曰搆虚即景撫嫩韶静思於此如其¶
來本無方其象乃有初氣和與物華以是為權輿辭玩¶
周流處妙哉惟不居¶
<pb:KR4f0005_WYG_365-8a>¶
　　澹寕堂¶
水澹祗成澹冰寕乃是寕今朝憑合撰妙理契常停因¶
識不波處何妨如鑑形顕仁藏用際可以悟羲經¶
　　題角畫屏¶
　　是屏以角雕作山水竹樹亭橋人物種種工肖前¶
　　此所無也然巧日新而樸彌逺詩以誌感¶
匠氏心機無不為角雕綸釣出新奇羡魚原是羡乎利¶
刻畫人寕大異兹¶
<pb:KR4f0005_WYG_365-8b>¶
　　　右荻浦垂綸¶
刀筆寫形日以多未能返樸嘆如何水亭髙士目鴻處¶
甯氏無殊扣角歌¶
　　　右栁塘聞雁¶
　　詠定甆椀¶
簇粉堆花雙鳯㽔色惟殷尚樸無奇侵尋朱氏宣成代¶
遂有精描五采施¶
　　文源閣¶
<pb:KR4f0005_WYG_365-9a>¶
四庫鈔謄將逮紀文淵蕆事幸堪論(編録四庫全書自/癸巳年迄今将及)¶
(一紀文渊閣所弆一/部兹始告竣弆閣矣)再斯畧易此為繼成亦可期始實¶
繁(文渊閣所弆全部三萬六千册已成以纂輯不易兹/第二三四部則照纂輯已成者鈔録較易詢之館臣)¶
(稱均陸續開工各已/繕就萬册以上云)却笑博那能强(上/聲)識由来要不在¶
多言昌黎原道從頭讀應識文源即道源¶
　　趣亭¶
㸃綴假山搆趣亭豎峯戌削坦溪泠試言趣者應何在¶
抑在史乎不在經¶
<pb:KR4f0005_WYG_365-9b>¶
　　月臺¶
月臺東向得於先初度冰輪倍覺妍設以襄陽帖相較¶
槍(上/聲)毫尚自遜其顛¶
　　品詩堂¶
五十年前此書堂依然挿架霏芸香一歳之中偶一至¶
至亦隨去何其忙書堂未免主人笑刮目以待仍故調¶
品詩品己品人乎祗増白髪星星髦¶
　　曠然閣¶
<pb:KR4f0005_WYG_365-10a>¶
層閣髙臨凍浦邊嫩陽積素玉生烟沿堤細栁猶遲放¶
縱目真教意曠然¶
　　静香館¶
繞砌春滋蕙臨池夏放荷此時均尚未鼻觀却如何有¶
嗅嗅應盡無縁縁不磨博山亦弗炷自領静香多¶
　　夏隠亭戲題¶
四山秃樹陰未鎻亭故翼然當面呈(夏隐者謂四面皆/樹至夏則亭隐而)¶
(不見/也)設使質之夏小海此時其隐恐難成¶
<pb:KR4f0005_WYG_365-10b>¶
　　安瀾園十詠¶
　　　葄經館¶
溪館不過几偶憑席無暇暖語誠仍即看經史束之閣¶
枕葄其間笑幾曽¶
　　　四宜書屋¶
夏涼冬暖總相宜秋月春風更最斯雅合四時讀書樂¶
毎来却坐不多時¶
　　　無邉風月之閣¶
<pb:KR4f0005_WYG_365-11a>¶
風聲月色滿懐披遮莫無邊誰所為放眼三千大千外¶
笑風月亦有窮時¶
　　　涵秋堂¶
東風解凍物昭蘇即景惟春秋似無却是虚堂如有説¶
庭前幾个竹知乎¶
　　　逺秀山房¶
向西三架山房小逺挹西山秀可餐林樹春初猶突兀¶
嶺姿峯態得詳看¶
<pb:KR4f0005_WYG_365-11b>¶
　　　染霞樓¶
樓臨波影霞斯幻楹冩雲光霞乃真幻幻真真都置却¶
設為甘雪恰宜春¶
　　緑帷舫¶
凍觧溪猶有薄冰舫收船塢泛何曽臨溪得此緑帷者¶
意足烟波資攬憑¶
　　　飛睇亭¶
安瀾景本冩隅園(海寜陳氏圜本名隅園南巡時毎駐/蹕為閲塘暫憩之所因賜名安瀾園)¶
<pb:KR4f0005_WYG_365-12a>¶
(并於御園/肖其景云)位置亭臺肖以宛飛睇問予心所繾海波猶¶
未走中亹(海潮由中小亹来往則南北兩岸民田廬舍/俱獲安堵今潮勢仍由北大亹因命接築魚)¶
(鱗大石塘實/不勝繾念耳)¶
　　　烟月清真樓¶
太古以来此烟月烟清恰㑹月真宜倚樓擬欲一相問¶
識此清真者復誰¶
　　　采芳洲¶
卉未發榮冰在池倚欄尚匪采芳時設云意寓離騷者¶
<pb:KR4f0005_WYG_365-12b>¶
司馬遷言更可思¶
　　題宜春殿¶
宜春試問以何宜孟雪兼期暮雨時(謂孟春/暮春也)所欲奢哉¶
豈易副惟斯亟爾邦能怡栁薫方午烟偏罥草茁向陽¶
露更滋萬物觀他饒自得吾民辛苦可忘之¶
　　澄景堂¶
結則為冰融則水水與冰皆具照理水隣虚而冰隣寔¶
玻璃虚斯銅實矣二物胥可以為鏡了當以彼喻乎此¶
<pb:KR4f0005_WYG_365-13a>¶
堂臨凍沼魚未負得照於實非虚擬要在澄乃鑒方平¶
吾於鑒人㑹其㫖¶
　　味真書屋¶
書史有真味此人共所知然味不在彼在我宜思之味¶
更有臧否其能辨者誰辨矣復在行法戒分毫釐得臧¶
味乃真吾今亦含飴¶
　　詠方竹杖¶
此君多圓者此杖以方看有節真無沗不雕寔反刓匡¶
<pb:KR4f0005_WYG_365-13b>¶
牀閒倚簀舊澳可思竿撰尚他年待吟先五字安¶
　　倣倪瓉山景用題瓚山樹真蹟原韻¶
叠嶂試為倣山意叢枝未冩置林情有餘不盡託閒想¶
認影求真惡浪名¶
　雲林山樹長㡧為楊維楨所作氣韻天成自然生動¶
　向曽題句兹得佳紙因倣其筆意成是巻以限於邊¶
　幅冩山不冩樹所為嘗鼎一臠耳¶
　　上元前夕家宴宗親即席成什¶
<pb:KR4f0005_WYG_365-14a>¶
奉時行慶例應循具爾節前集懿親有事罷筵倐三載¶
無端開宴又聫春今今昔昔能弗憶語語言言且自申¶
傍晩同雲復彌佈其霏甘雪望仍頻¶
　　上元燈詞八首¶
六花傍晚信其雱(是日/雪)剪水鏤氷勢未央誰識連朝雲¶
勒雪(昨近屡作雲而未雪方切盼/澤沐此瑞霙真應時及節也)為(去/聲)留元夕節増祥¶
年前三白巳駢填雨雪欣逢雨水天(昨剛過雨水/為正月中)詎秪¶
平添燈景麗由来佳祉兆蠶田¶
<pb:KR4f0005_WYG_365-14b>¶
九陌千門共嘉節稱觴獻夀是家家陡思齊豫經災處¶
(上年各省多獲有秋冬雪亦普徧霑足而山/東河南以黄河漫口尚未合龍毎深厪念)豈乏向隅¶
暗為(去/聲)嗟¶
佻正數(上/聲)日剛三五望魄偏逢兩日遥(是月十七/日始望)試向¶
稠人咨故事誰云今日不元宵¶
斜飛剛見一星紅敫靃流光倐滿空太乙神權助青帝¶
得教火戲烘(去/聲)春融¶
玉舞一天雲蛱蝶金攅萬樹火芙蓉朝正四國都教預¶
<pb:KR4f0005_WYG_365-15a>¶
(向例紫光閣及上元賜宴惟䝉古諸藩及回部降畨等/兹特命朝鮮琉球南掌暹羅四國陪臣亦入宴觀禮伊)¶
(等歡欣感激慶從来未有之遇朝鮮陪臣黄仁㸃洪秀/輔各賦七言律詩一首呈進詞㫖誠懇文采可觀因各)¶
(賜筆墨牋幅/以示奨勵)歡喜陪臣慶始逢¶
雞踏鸞翔舞七盤流虹噴霧跳雙丸東方禮義國稱古¶
詩進陪臣亦可觀¶
三元首祚迎和鬯萬國春臺(火戲/名)樂皞熈百年嘉夜皇¶
都景保泰心猶念在兹¶
　　上元後日小宴廷臣即席得句¶
<pb:KR4f0005_WYG_365-15b>¶
上元雪㸃謝荘衣慶雪婪燈例事依(小宴廷臣例用上/元後日於御園前)¶
(殿額曰正/大光明)柑席雖云節已翌桂輪仍是望之幾(是月十/七日始)¶
(望/)山罍房爼寕須亟下效上行亦慎微一爵非三矧多¶
又(國朝凡大小筵讌惟進酒/一觴並無三巡九舉之事)金蓮那藉送宵歸¶
共喜祥花汜勝徴條風霽後未寒凝聫情以雅雖時對¶
踵事之華慮日増佳語誰陳兩般鑑(謂君鑑/臣鑑)明廷未炷¶
九枝燈和闐宴椀排方丈豈易視乎倍惕兢¶
　　西北風(正月十/七日作)¶
<pb:KR4f0005_WYG_365-16a>¶
戊戌儀封決南岸深慮北風阻合龍(戊戌儀封南岸十/堡之工惟喜西南)¶
(風逼溜歸入引河而東北風則所最忌若西北/風猶可吹溜東趋較勝于東北並曾有詩紀事)辛丑儀¶
封决北岸排溜斯冀多北風邇日正值合龍際風從北¶
或西或東前日東北釀嘉雪今朝雪霽西北雄風吹西¶
北引河赴(此次北岸青龍崗之工則惟西北風能吹逼/大溜由引河直達正河而堵築壩工亦不致)¶
(著重施工較易為力邇日正當合龍/吃𦂳之際得此風力佑助顒望益切)堵壩事半資倍功¶
惟是刻期畧已過(上年十二月廿二日阿桂等奏引河/于正月初十以前可一律完竣堵合)¶
(之期約在上元前後昨五月十三日復奏引河挑展寛/深俱陸續完竣計其容納之水較前多至一倍有餘壩)¶
<pb:KR4f0005_WYG_365-16b>¶
(工口門僅存十九丈現在督員弁一面加築髙厚一面/外鑲防風遂漸進做務求步步稳固以期一舉蕆工等)¶
(語目下已過上元而合龍之/報尚未奏到殊深繾念耳)南頋滋益心憂忡¶
　　漢玉斧珮歌¶
玉也視若匪瓊玖千年土氣受而乆䕫文非秦漢所有¶
三代以上丁甲守撫之光潤不留手却無英氣發揚露¶
(叶/)出土胡為弗脛走有可欲焉人知否¶
　　題呉之璠刻竹筆筒¶
刻竹由来稱魯珍藏鋒冩像看傳神技哉刀筆精誠可¶
<pb:KR4f0005_WYG_365-17a>¶
於吏吾當斥此人¶
　　胡廷暉歸去来圖¶
彭澤折慚五斗腰飄然歸去不終朝載瞻衡宇家人候¶
將近泊磯舟子招無意閒雲出岫淡知還飛鳥向松喬¶
分明横巻公麟倣(石渠寳笈舊藏李公麟歸去来辭圖/巻以其筆力薾弱不似公麟真蹟列)¶
(為次/等)小幀翻為别體標¶
　　題蘇軾澄泥鵞戲硯¶
澄泥製硯肖鵞鶃背刻東坡想用之設以換羣遺事論¶
<pb:KR4f0005_WYG_365-17b>¶
斯人誠不愧研(平/聲)斯¶
　　題含經堂¶
例以新正到而當節過初稍閒事逰輦趁暇可觀書即¶
此應知愧(趁暇始觀書應/愧非勤學也)何曽得趣徐無窮最經義研¶
義目瞠子¶
　　味腴書室¶
薈要收四庫(是室中列書厨弆/四庫全書薈要)味腴沃一心六經言與¶
行(去/聲)諸史古和今子已分粹駁集猶資酌斟如云踰嘗¶
<pb:KR4f0005_WYG_365-18a>¶
鼎厓畧在精尋¶
　　淳化軒得句¶
含經淳化隔非遥接以逰廊數步消嵌壁苕華已旬嵗¶
暎忩珠蕋又春朝寳鐙亦自雲楣綴綘蠟何曽午夜燒¶
近奬嘉言曰返樸行無能祗曽増焦(昨大理少卿劉天/成奏近時風俗請)¶
(崇儉還淳一摺予心是其言而行之實有所難盖太平/日乆由儉入奢不期而然驟加禁令罹法者轉多且㳺)¶
(手好閒者未免失其資生是其言可謂嘉奏疏而以為/治世之良法則未也因将奏摺發抄並通諭中外咸知)¶
(此/意)¶
<pb:KR4f0005_WYG_365-18b>¶
　　戲題鶴安齋¶
始作鶴安齋謂宜適其性既不翦羽翼亦省梁稻供(叶/)¶
侵尋數十載翼長去無剩青松朋若失白鷗鳴鮮應齋¶
安鶴未安名實似庭徑既而静思之胎仙本清淨戞然¶
返青田得所夫何病鶴安齋亦安辭多此為詠¶
　　暎清齋¶
三面渌波清幾扇蜃忩暎暎清清暎乎賔主殊難定仰¶
觀鳶之印俯察魚之泳上下一化機逰目歸澄性設喻¶
<pb:KR4f0005_WYG_365-19a>¶
藻鑑材其施唯順應¶
　　豁如室¶
書室無長(去/聲)物豁如覺其寛予心欲如之戞戞覺其難¶
大公順應物豁如方得言然斯猶可勉而更有致艱祈¶
嵗冀屢豐用人求盡賢切切存旰宵安得舒心田弗舒¶
非豁如對室恒愧旃¶
　　敦素堂¶
書堂敦素稱素色正含冰設以還淳喻惟應從儉能太¶
<pb:KR4f0005_WYG_365-19b>¶
平斯日乆黻飾以時増心識良言當(去/聲)行之愧未能(返/樸)¶
(還淳寔為政要務然江河不得不日流而日下風俗亦/不得不日流而日侈况太平累洽之時人物繁滋乎此)¶
(保泰持盈之所以難每思/劉天成之言為之惕然)¶
　　合翠軒¶
春氣始將和春光尚云稚凍枝漸柔蘇吐葉實則未書¶
軒觀題額乃名曰合翠却似弗相副而實無害義㑹有¶
菁蔥時何必急此際¶
　　新賞室¶
<pb:KR4f0005_WYG_365-20a>¶
今春今日室是賞又從新墻外薫黄帶(李賀詩栁/綴長鎻帶)階前¶
向緑茵化工觀醖釀易理驗元仁論語少曽習願為温¶
故人¶
　　題玉鏤小屏¶
竹林笑傲七賢同始末原標晉史中欲問幕天席地者¶
誰誠不負玉人攻¶
　　　右竹林逸致¶
敲碁撫畫樂忘形髪白何妨雙眼青遺蹟松年半疑信¶
<pb:KR4f0005_WYG_365-20b>¶
(石渠寳笈舊藏劉松年九老圖巻嗣復得二巻尤為髙/古蒼秀似唐人手筆或亦係松年所為而無名款其真)¶
(偽究属疑/信叅半也)豈如玉汝看斯屏¶
　　　右香社髙風¶
　　詠官窯小缾¶
陶成修内故稱官不謂兄難弟更難設以簪花論品格¶
詩中島瘦與郊寒¶
　　題永樂雕漆峯雲松籟香盒¶
翠岫閒雲出蒼松颯籟含徘徊坐髙士眺聴自忘談全¶
<pb:KR4f0005_WYG_365-21a>¶
泯雕幾迹當如圖畫叅於中貯沈水雅合供瞿曇¶
　　詠古銅壺硯¶
硯譜曽未别體撰(近著硯譜端歙諸石古瓦/澄泥畧備而獨無銅硯)範銅得此¶
實剏見顕祖禾生説誕哉(硯範銅為壺式形制樸雅墨/漬深厚按北史齊顕祖本紀)¶
(始有禾生銅硯之文又李方叔帖稱米元章鑄生銅硯/甚佳是硯雖無銘款而色澤古舊當是数百年前物也)¶
元章筆墨誠無間續存别體付懋勤亦弗臨池習六文¶
太保之訓曽熟讀語託好古徒云云¶
　　不懌¶
<pb:KR4f0005_WYG_365-21b>¶
御園風薫栁上元雪宜麥對時應有豫而我獨不懌不¶
懌所為(去/聲)何合龍望信迫初擬月之望過期念弗釋(嵗/内)¶
(阿桂等曾奏堵合之期約在上元前後是/以旬日来繾念尤切詳見前西北風詩)五百里奏至¶
手戰封章擘(正月廿二日午刻阿桂等五百里奏至若/報合龍當六百里加𦂳馳奏今仍五百里)¶
(以為别有故/心甚惧之)誠恐非佳音却報引河闢兩壩各進占下¶
埽易為力(閲奏據稱於正月十九日卯時開放引河水/頭較引河底髙至四尺餘初開之時奔騰下)¶
(注勢甚迅駛河頭當即衝深暢達大溜已掣三四分金/門水力亦減現在東西兩壩各剩一門埽日内乘機捲)¶
(進増長壩臺即可掛纜堵合等語覽奏仍不免厪念然/事已垂成更不可欲速因批諭令其加慎惟兾    天)¶
<pb:KR4f0005_WYG_365-22a>¶
(佑夕神助迅速蕆功/日  盼望佳音耳)賴¶
天佑¶
神助合龍應在即奏稱慰予懐未慰愁増益待馳真佳¶
音金隄鞏無易¶
　　横雲堂¶
詩客詠聳青畫家喜留白均示横雲意寓意於無迹兹¶
堂據山腰山雲友莫逆有時冩棟盈何妨潤几席為雨¶
固其佳即雪亦誠益¶
<pb:KR4f0005_WYG_365-22b>¶
　　留佳亭¶
日色風光鼓盪梅心栁眼差排寄語韶華欵欵何妨且¶
自留佳¶
　　思永齋¶
思永著虞書細繹具二義一曰永修身一曰永後世五¶
帝官天下修身一巳備三王家天下後世應並計一修¶
巳為艱並永任尤萃思之益凛然於齋敢安恣¶
　　樂性齋¶
<pb:KR4f0005_WYG_365-23a>¶
性相近也習相逺樂則陶然憧則紛寄語欲尋孔顔者¶
危微之際慎須分¶
　　師善堂¶
主善以為師善本無常主人能我未能胥可師資取言¶
行固當然一藝莫非補願勉無厭學懿戒以為所¶
　　湛虚書屋¶
解凍東風拂面来平湖漸覺鑑光開恰臨書屋翻芸簡¶
心暎虚明湛古哉¶
<pb:KR4f0005_WYG_365-23b>¶
　　綰春軒口號¶
栁色微黄未作絲春光春意已如斯舉頭偶見簷前額¶
欲問將何以綰之¶
　　題宋坑子石荷葉硯¶
宋坑子石石之仙不雕不琢存其天如破荷葉枯巻(平/聲)¶
然變荷之脆為石堅咄哉此語半非全脆堅荷石誰主¶
賔(叶/)胥非真也幻現前墨磨聊以佐文筵三朝名士相¶
寳傳(硯為宋坑子石隨石脈屈曲作荷葉式有大觀/印記及㐮平米氏題趙孟頫倪瓉並各有銘)空¶
<pb:KR4f0005_WYG_365-24a>¶
教銘識紛泐鐫¶
　　詠連珠椰子八韻¶
本是安南種而今遍嶺南無陰空擬盖有實大如壜垂¶
一尋常見連雙未易探何来珠並綴宛似珏相含最喜¶
存皮朴寕須剖汁甘標形羞豆蔻託體侣楩楠雅此合¶
詩詠鄙其代酒酣誕哉草木狀林邑騁奇談¶
　　題木刻屏¶
江夏層甍黄鶴傳李(白/)崔(顥/)二律早空前偶然憶詠十¶
<pb:KR4f0005_WYG_365-24b>¶
洲畫石火光陰閲□年(丙寅春於南苑行宫題仇英黄/鶴樓圖有兩箇地仙誰跨鶴之)¶
(句盖世傳仙人子安乘黄鶴過此又云費文偉登仙亦/駕黄鶴返憩于此今距前題畫時忽又三十餘年矣)¶
　　　右黄鶴仙蹤¶
嶽嶽髙樓枕水濵笛聲千古洞庭春仲淹記語背成誦¶
後樂先憂我更諄¶
　　　右岳陽勝覽¶
　　詠官窯小瓶¶
方撱青瓶六寸許孔穿雙耳繋䋲長擷芳擕取供吟興¶
<pb:KR4f0005_WYG_365-25a>¶
絶勝奚奴背錦囊¶
　　節後㳺萬夀山¶
初正節後事猶簡趁暇清㳺夀嶠来律暖隄楊金縷摇¶
(去/聲)冰融湖水碧瀾開婉孌物色漸昌矣宛轉時光真迅¶
哉昨日輕陰微集霰北山遥積玉屏嵬¶
　　惠山園¶
園冩秦家墅規模肖宛然祗輸少古樹一例蔚春烟暗¶
竇明亭錯消冰流水鮮南方停蹕處却説是前年¶
<pb:KR4f0005_WYG_365-25b>¶
　　静佳齋¶
林還山邏間有齋奥而窈額之日静佳㑹理於言表静¶
則心不紛佳趣乃無擾然而静與佳舍心以何曉有曉¶
即非静其佳益難討¶
　　含新亭口號¶
春来物物總含新大造無私澤被均結習未能全化者¶
對兹却憶舊時人¶
　　暢觀堂¶
<pb:KR4f0005_WYG_365-26a>¶
曼轉步迴廊虚堂莅山項騁望極空曠盖因所據逈孟¶
月迨下澣捲簾弗覺冷雖遲芳菲候已逓熈怡景觀以¶
待暢觀妙趣惟心領¶
　　瞰碧堂¶
山陽得畆平倚巘臺因搆俯臨昆明湖似鏡攬襟袖初¶
来氣猶寒元冰尚鋪就兹看凍已蘇拍岸猗瀾縐光陰¶
不相讓有如白駒驟寄語為學人及時勉窮究¶
　　曠觀齋¶
<pb:KR4f0005_WYG_365-26b>¶
憩坐曠觀齋因思曠觀義曠觀景固佳曠觀理非易理¶
所包盖廣明理當兼備千古之鑑戒萬物之隠賾(叶/)觀¶
而弗悉知致知則何謂設曰圖娯目差以毫釐際¶
　　題錢維城山水十二幀¶
　　　山樓澄霽¶
秋烟澄處露山姿恰合登樓霽景披㸃筆自應非襲舊¶
為他不類許渾詩¶
　　　茅堂野彴¶
<pb:KR4f0005_WYG_365-27a>¶
書堂虚向水天開背峙崇山崔且嵬野彴雖然鎻溪口¶
却無一客過而来¶
　　　荆扉虚敞¶
誅茅山複水環處嘉蔭清颸趣可延虚敞荆扉豈無意¶
室中並乏舊青氊¶
　　　疎樹苔磯¶
石磯平坦俯澄湖緑縟輕苔似毯鋪想彼幽人来把釣¶
三千六百廣張殊¶
<pb:KR4f0005_WYG_365-27b>¶
　　　鏡浦垂綸¶
至清湖水鏡光披獨坐扁舟弄釣絲意不在魚無亦可¶
名言家語豈忘之¶
　　　小亭圍碧¶
山如藴藉不期深一个孤亭俯碧潯何必簷端張緑幕¶
四圍喬木有嘉陰¶
　　　巖居深蔚¶
青縈紫邏曲復曲絶俗離塵真不真豈是無端稱避世¶
<pb:KR4f0005_WYG_365-28a>¶
恐防谷口有蒲輪¶
　　　晴湖水暖¶
春水初生接逺空晴光入照緑波融祗宜買箇鹿頭舫¶
去作平湖放鴨翁¶
　　　層峯嵐靄¶
夕靄朝嵐落應期妙哉一氣爾能為層峯太古初無意¶
借問吹嘘更為(去/聲)誰¶
　　　霜皋松籟¶
<pb:KR4f0005_WYG_365-28b>¶
平皋霜落樹知幾緑欲為丹宻欲稀祗有喬松無改節¶
謖濤吹籟故依依¶
　　　蘿磴盤雲¶
東谷西凹一障分中峯㠎嶫獨超羣欲知絶頂棲仙處¶
蘿磴還須盤白雲¶
　　　瑶林瑞色¶
瑶林積素不糢糊留白寒光遍野鋪此是人間真瑞色¶
寕須著粉更施朱¶
<pb:KR4f0005_WYG_365-29a>¶
　　詠文嘉舊端九芝硯¶
畧似雕還似弗雕天然池上九芝標設如良玉喻揚子¶
言美不文意實超¶
　　題永樂雕漆百花盤¶
見恒永樂細鍼鎸亦頗薌名贗鼎傳獨此百花製甲午¶
(盤刻大明永/樂甲午年製)紛如羣弁冩黄筌細枝摇若迎風裊嫩葉¶
翻猶帶露鮮運意摹神奪畫格果園那得混為宣¶
　　詠玉琢五老屏¶
<pb:KR4f0005_WYG_365-29b>¶
相與觀河俯緑漪首山河堵訝誰知刻成設問年乆近¶
應共昭華琯獻時¶
　¶
　¶
　¶
　¶
　¶
御製詩四集巻八十六¶
