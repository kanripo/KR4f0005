# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:21.382482
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷五十五
<pb:KR4f0005_WYG_447-1a>¶
欽定四庫全書¶
御製詩五集巻五十五¶
　古今體八十二首(庚戌五/)¶
　　靈巖寺七疊前韻¶
疊韻毎宗玉局法輸他落筆句稱靈道林繼攷逺別域¶
僧寺原吟一个亭(向以石路由西而入因劉長卿有自/道林寺西入石路之作曽四疊其韻)¶
(丙申駐此細檢長卿詩中有湘江語是在楚南/非齊束也已扵詠事詩辨訂其訛不復疊韻)東指老¶
松仍此峙(土人因元奘摩松東指騐歸之/說以此當之盖亦薌其名耳)重来乳竇鎮¶
<pb:KR4f0005_WYG_447-1b>¶
斯渟光隂五載一睫眼作麽(上/聲)生為色與形(戯用/禪語)¶
　　八題靈巖八景疊甲辰韻¶
　　　巢鶴巖¶
朗公豈是逋翁侣破戒留斯妻鶴蹤(僧家無妻/故戯及之)我自閒¶
情寄巖頂胎仙飛去那期逢¶
　　　甘露亭¶
滃然石罅吐幽泉借問聲傳是色傳甘露昔曽領真味¶
笑兹何事髮多宣¶
<pb:KR4f0005_WYG_447-2a>¶
　　　卓錫泉¶
五年隔復偶斯来不改青山崔與嵬信宿便當催轡去¶
謂他卓錫涉多㢤¶
　　　摩頂松¶
頂自稱摩松自安底須唐史檢重看(元奘西去自由長/安與此寺何涉實)¶
(出附㑹向題此松有長安辭闕/求西竺摩頂松何在魯東之句)佛無来去人豈易元奘¶
試詢想答難¶
　　　鐵袈裟¶
<pb:KR4f0005_WYG_447-2b>¶
一領浄衣那論斤法身披祗當絲紋(以禪語/通之)鑄鐘想以¶
不成廢置此半途徒費勤(此處鐵袈裟盖以形似名之/諦視鐵模宛然想係鑄鐘未)¶
(成遂假為勝蹟耳辛夘即有當是鑄/鐘昔未就袈裟畧似故傳名之句)¶
　　　白雲洞¶
豈是張華空洞尋秘書仙籙&KR0869;蔵深寫纔一縷浮巖白¶
山下旋成鋪谷隂¶
　　　雨花巖¶
維摩室與講經臺(見名/勝志)都說散花天女来為甚一之豈¶
<pb:KR4f0005_WYG_447-3a>¶
可再笑兹不厭重(去/聲)為儓¶
　　　愛山樓¶
居山更有愛山樓意氣翻嫌太相(入/聲)投何必多因思杜¶
老不過詩本㡬篇收¶
　　再題自寫倣王榖祥桞隂垂釣箑頭不能蠅頭命¶
　　　董誥代書¶
壬午為圗題甲辰即今又閲六年春輸他恒守方山者¶
無語桞隂垂釣人(此箑偶然寄興即留行館兹重来展/閲流隂瞥眼惟桞隂垂釣之聞人方)¶
<pb:KR4f0005_WYG_447-3b>¶
(能恒在兹山/烟靄中也)¶
　　宿方山¶
寺則靈巖寺山實古方山寺名同姑蘇山號如田盤(寺/名)¶
(與姑蘇靈巖山寺相合而田盤一名四正山亦有方山/之號又與此同二處龍稱已久究竟孰真孰假不必生)¶
(分别/相也)究應属之誰真假辨為難在兹合言兹趣况性所¶
安窈深廓有容繚曲徃復還逰窮半日力大畧亦畢觀¶
薄暮歸寢室清宵静以閒向者林泉佳勿留方寸間¶
　　浙江巡撫琅玕奏雨水情形詩以飭之¶
<pb:KR4f0005_WYG_447-4a>¶
迤南閩廣北江蘇霑雨遺杭有是乎馳諭因教問詳悉¶
(前以閩廣江蘇已各報得雨而浙江地處南北適中/斷無不得雨澤之理琅玕轉未奏至因降㫖馳詢)封¶
章未接奏同殊(兹琅玕報至乃未接馳問之前所奏據/稱杭州省城扵正月初五六十一二三)¶
(及二十八九等日連次得雨並據各府属禀報大約相/同等語與江蘇得雨日期有同有殊然應早為呈奏以)¶
(慰繾懐乃正月初旬已得雨澤嗣又續沛甘膏竟遲至/二月十五日始行入告殊不以民事為重即降㫖申飭)¶
(並令明/白回奏)究之膏被已均渥幸以豐綏或可圖慙愧安民¶
無别術祈年逺近實勤吾¶
　　河北鎮總兵王普報雨詩以誌慰¶
<pb:KR4f0005_WYG_447-4b>¶
河北三年前屢旱春霖冬雪近頻聞(豫省河北衛輝懐/慶彰徳一帯甲辰)¶
(乙已連年雨澤愆期旱災較重丙午丁未幸得有收上/年二麥秋禾均獲豐稔冬間雪澤既優入春以来甘膏)¶
(頻得兹又據王普奏河北三府及開封河南二府陕汝/二州各属州縣均於二月十七十八等日得雨自二寸)¶
(至五寸及深透不等麥苗長發大田均可及時播種披/覽為之欣慰是時河南廵撫梁肯堂来接駕遂留為直)¶
(𨽻總督故未及奏至省城二月十八/日之雨昨亦據藩司景安馳奏矣)武臣識我籌晴雨¶
慰以披章益勵勤¶
　　謁¶
　岱廟瞻禮¶
<pb:KR4f0005_WYG_447-5a>¶
来因瞻¶
岱宗¶
岱廟謁城恭(予以夀躋八旬世臻安阜恭謁泰岱宗祭/  闕里用申䖍謝以路便先至  安即恭)¶
(詣城中瞻岱/廟先行  禮)封禪事無我阜安祈為(去/聲)農代¶
天敷物育福國錫時雍九叩申䖍謝八旬實罕逢¶
　　體元堂三疊丙申韻¶
山陽行館在堂額丙申名不忍¶
初畨憶即今三度行(丙申初名是堂恭奉夀自慈寧至/此承    歡介        庚子甲)¶
<pb:KR4f0005_WYG_447-5b>¶
(辰及今三度經行斯地荏苒/流隂感慕之情其何能已)祇因瞻¶
岱懇空緬祝¶
釐誠¶
頥豫都成夢低徊那盡情㡬餘繩榻凭遣悶紙窓明設¶
論對時義體元勉契精¶
　　登岱雜詠¶
　　　合雲亭¶
名山無不解生雲膚寸况經古所云設使為霖渥三寸¶
<pb:KR4f0005_WYG_447-6a>¶
東郊舉趾正興耘¶
　　　蓮花洞¶
峯可擬蓮洞難擬洞和峯却不相離譬之太華開十丈¶
也自相資玉井池¶
　　　壺天閣¶
壺天閣據路之中扵是傳餐足憩躬便可輕輿徐以進¶
未能䇿馬愧扵衷¶
　　　桃花峪¶
<pb:KR4f0005_WYG_447-6b>¶
石棧﨑嶇陟峻層㡬枝灼朶倚崇崚落英不付東流水¶
那許人間認武陵¶
　　　迴馬嶺¶
天書上下腆顔為鄙甚三呼稱不知(用漢武/呼嵩事)中道弗前¶
迴馬返嶽靈應實愧難欺¶
　　　飛来石¶
疊石原非土作根飛来遂致有讕言似兹屈指難為數¶
奚必重儓靈隠存¶
<pb:KR4f0005_WYG_447-7a>¶
　　　朝陽洞¶
翠微窪處數間屋陟降人兹憩以常日觀髙峯應早見¶
底須幽洞詡朝陽¶
　　　對松山¶
對松自是人稱謂問彼童童者豈知却惜五株永其號¶
非榮之也實卑之¶
　　　白雲洞¶
春雲為喜夏為懼可識人殊無定情喜懼之中吾老矣¶
<pb:KR4f0005_WYG_447-7b>¶
不曽一許頌其卿¶
　　　丈人峯¶
髙峯何有丈人稱誰向青城故事徴(蜀之青城縣有丈/人山以黄帝封青)¶
(城山為五嶽丈人得名知此/地之丈人峯為齊東野語也)縮地齊東蜀西號千年野¶
語任相應¶
　　　日觀峯¶
少海初陽擁赤䨑銅鉦一照衆峯低欲觀暘谷初昇際¶
半夜由旬里孰躋(佛家以四十里為一由旬自/山下至岱頂約四十餘里)¶
<pb:KR4f0005_WYG_447-8a>¶
　　　登封臺¶
登封降禪古来傳總属夸為可鄙旃造極至今凡六次¶
無他祇謝愧心䖍¶
　　賦得泗濱浮磬(得和字五言八韻/山東召試題)¶
陪尾泗源古昔今常㡬過行輿縁問俗浮磬未曽歌成¶
器不言石泛淮可達河鳴球琴瑟間止柷鳯凰娑名實¶
質標異(說文云磬樂石也尚書言擊石拊石盖古人得/玉為難故磬材多以泗濵所産石為之惟堂上)¶
(升歌之樂乃為玉磬天子始/得用之盖名同而質異耳)國家¶
<pb:KR4f0005_WYG_447-8b>¶
天佑多玉隴恒致貢靈璧那須科¶
壇¶
廟胥編列(國朝靈璧壇自平廟樂縣之制所有編磬向/原用    石    定回部以来和闐春秋撈)¶
(玉致貢因俱改製/玉磬以昭美備)宫商按琢磨(編磬之宫商合度大小/質同全以厚薄分其音)¶
欽㢤致誠敬奏矣企中和¶
　　陕甘總督勒保奏報入春雪雨優霑詩以誌慰¶
甘蘭極西北地瘠候多寒春雪固常事時霖實鮮觀(甘/省)¶
(地偏西北氣候多寒春間向惟得雪兹據勒保奏蘭州/鞏昌平涼慶陽甘州涼州寧夏西寜八府秦階涇肅四)¶
<pb:KR4f0005_WYG_447-9a>¶
(州各所属申報扵正月十八九二十八九及二月初二/三等日或雪澤連霑或雨膏間沛自二三寸至四寸不)¶
(等髙下普遍實/為鮮覯之事)迤東資麥潤偏右播禾寛(又據稱節屆/春分正東作)¶
(方興之候得此雪雨優霑在河東各属所種冬麥固得/發榮滋長即河西各属向不種麥之處亦可及早翻犂)¶
(實為大有/禆益等語)夏長(上/聲)秋收逺慰㢤敢即歡¶
　　岱廟三詠¶
眀當發駕指泉林再叩頻申方寸忱環詠亭中聊徙倚¶
片時萬古一般心¶
　　　右環詠亭¶
<pb:KR4f0005_WYG_447-9b>¶
既成圖畫復吟詩漢柏精神那盡之碑堵却空留一面¶
(向年過此寫漢柏圗後兩題句/鐫碑石今碑右側面尚留空)待兹来補豈非竒¶
　　　右漢柏¶
柏槐根本不相同(柏厯年久/槐則不及)他植較来品又崇(較扵榆/桞桃杏)¶
(則槐又為/經久矣)院各東西世唐漢忘年友意在其中¶
　　　右唐槐¶
　　留京王大臣報雨詩以誌慰¶
燕南過頗弗願雨(前月過趙北口一帯見路旁積潦猶/未盡退恐農民耕作有妨惟願晴霽)¶
<pb:KR4f0005_WYG_447-10a>¶
(庶地畝涸出/可乗時翻種)山左逢因遂盼京(入東境後欣得時雨有/禆田功又復繾念京畿)¶
(矣/)驛報欣稱霑二寸雖非優亦利春耕(據留京王大臣/等奏京城扵三)¶
(月初二戌刻起微雨溟濛時作時止至初三日寅刻勢/漸綿宻巳刻晴霽入土約二寸餘前據天津鹽政穆騰)¶
(額奏天津地方得雨三寸雖尚欠優/霑而當此東作方興實扵農田有益)¶
　　賜食山東諸大小吏成什示意¶
將筐兼賜食無事酌觥紛(凡賜食非有外/藩向不用酒)况值行春麗¶
聊酬執役勤幸逢綏屢慶(山東屢逢稔嵗民安自/吏治順實可慶幸也)不是¶
素餐羣既富當言教却思子厚文(嘗謂既富而後可以/言敕此夫子之訓然)¶
<pb:KR4f0005_WYG_447-10b>¶
(當今之時談何容易若不問其生計而亟亟扵教化/不有如栁宗元種樹之喻非以愛之實以害之耶)¶
　　四賢祠詠事¶
四賢同異向曽論大約因分户與門蹟慎固當防厥始¶
界眀所戒引其源應知皎皎非忘世可識星星致燎原¶
幸我國家無此事績熈亦足福黎元¶
　人君扵用人之際孰不欲進君子而退小人惟不慎¶
　其跡則且唘黨同伐異之習迨至門户既分在真為¶
　君子者亦不能不各尚氣習初非果扵忘世而小人¶
<pb:KR4f0005_WYG_447-11a>¶
　轉相附麗相傾軋既各逞其欲遂成不可嚮邇之勢¶
　然亦因人君未慎其源有以導之耳漢唐宋眀鑒戒¶
　昭然我朝百數十年紀綱整飭並無所謂孰為君子¶
　而進之孰為小人而退之鄉閭之間讀書求仕並無¶
　所謂結社講學務虚名而乏實濟者然亦何嘗無名¶
　臣循吏以承宣布恵俾民受福且免清流之禍㢤盖¶
　其微不可不預防其患不可不時惕惟當常慎其跡¶
　斯國家億萬斯年之福也向著君子小人論意正為¶
<pb:KR4f0005_WYG_447-11b>¶
　此甲辰過斯祠感四賢之事扵詩後識其大略兹因¶
　成是什而復申其說如此¶
　　廣西巡撫孫永清奏雨水糧價詩以誌慰¶
廣省原分東與西東糧常是藉西齎(廣東為山海交錯/之區人民繁庶又)¶
(有畨舶來徃本省所産之糧不敷食用每/年恒藉廣西商販運至東省以資接濟)恒霑春澤市¶
平價(據孫永清奏桂林省城正月以来雨澤頻霑得以/及時翻犁播種二麥已漸吐穂並據平樂等十一)¶
(府州属稟報雨水二麥亦俱與省城相仿現在市集糧/價較上月稍减通省民猺安帖地方寜謐等語廣西既)¶
(可望豐收則廣東亦可/資安阜覽奏為之慰念)兩處民安一慰齊¶
<pb:KR4f0005_WYG_447-12a>¶
　　西安巡撫秦承恩覆奏涇清渭濁實據詩以誌事¶
　　　一韻二首¶
　　近因詩中用邶風涇以渭濁事玩以字義自當作¶
　　涇水為渭水所濁解乃朱注則以為渭清涇濁心¶
　　疑其誤而泥其說者不免耳食因命秦承恩親履¶
　　二水由甘入陕之源究其實在情形兹據覆奏辨¶
　　析甚明果為涇清渭濁既詳著紀實文并附錄承¶
　　恩原摺因再成是什以誌攷古訂譌之意¶
<pb:KR4f0005_WYG_447-12b>¶
撫臣親履勘二水別分眀(秦承恩奏稱涇水發源甘肅/平涼縣笄頭山東流至長武)¶
(入陕西境又東至髙陵入扵渭渭水發源甘肅渭源縣/鳥䑕山東流至隴州入陕西境又東至髙陵與涇㑹其)¶
(地即禹貢之渭汭也遵㫖馳赴該地并泝流至長武隴/州自甘入陕之源確加察視二水入境及合流處所實)¶
(在涇清渭濁繪/圖具說覆奏)涇暫有時濁(又稱涇水係石子底四時/常清惟春雪初消夏雨暴)¶
(漲之時各溪滙集冲激奔騰河流暫致渾濁十數日後/水退泥澄清駛如故至秋冬更為澄澈渭水則係沙底)¶
(水挟沙行四時常濁從/未見有清澈之日等語)渭恒無日清暫賔自非實(涇清/也)¶
恒主合當名(渭濁/也)格物致知要問朱可力行¶
絜矩扵為政益當衡鑑眀偽清乃誠濁袪濁始真清兩¶
<pb:KR4f0005_WYG_447-13a>¶
可寧為實一成要正名那能不求解惟是勉躬行¶
　　行館¶
行館逶迤路弗遥微嫌修葺費羣僚省方設教惟増愧¶
食旰衣宵以此消每撫昔題如昨日便仍眀發忘(去/聲)今¶
朝偶當閣本黄昏到秉燭依然自處(上/聲)調¶
　　直𨽻總督梁肯堂奏報得雨詩以誌慰¶
途中遇雨同天津(二月廿八日駐平原行館得雨三寸/與穆騰額所奏天津得雨分寸相同)¶
京裏霑膏合保定(昨京城奏報三月初二日戌刻起至/次日巳刻止得雨二寸餘兹據梁肯)¶
<pb:KR4f0005_WYG_447-13b>¶
(堂奏保定省城扵初二日戌刻起至初三日丑刻得雨/三寸并稱雲隂廣布各属自必同霑俟杳明再奏雖先)¶
(後分寸微有不同㸔来近/畿一帶自必普被甘膏也)前後分寸雖畧殊總是¶
天恩利農政邇日南行麥益佳微嫌風燥塵岔競逮欲¶
得之恐失之行春衍慶那解怲何當盈尺霈優澤南北¶
興鋤惬萬姓¶
　　致本齋有㑹(中水行/宫額名)¶
修已治人胥有本繹思應不外乎心二而一也在禮復¶
始以終之凛¶
<pb:KR4f0005_WYG_447-14a>¶
帝臨叩¶
聖兹因来¶
闕里近居眀即至泉林行宫齋額重瞻牓猶故吾焉愧¶
益深¶
　　江西巡撫何裕城湖南廵撫浦霖各報得雨詩以¶
　　　誌慰¶
接聞江右與湖南尺澤霑逾寸以三(據何裕城奏南昌/省城扵正月十七)¶
(十八二十二二十三及二月初三初四初七初九等日/連得雨澤極為優渥並據瑞州等府州属稟稱各得雨)¶
<pb:KR4f0005_WYG_447-14b>¶
(五六次不等情形大概相同又據浦霖奏湖南省城扵/正月下旬至二月中旬或&KR0584;雨連朝或間日一雨髙下)¶
(原隰靡不普霑各府州属稟報雨水充足春花/茂盛與省城大畧相似披閱之餘深堪慰幸)都是民¶
資出米地更無榖賤害農談雖然築圃期猶逺應戒登¶
塲望以貪曰慰曰虞心莫定欲求心定更難堪¶
　　至泉林八疊舊作韻¶
七疊兹来成八疊甲辰詩債又償眀熾然縦此分今昔¶
幻矣向来吟雨晴不礙景光成唘迪誰云泉石冺將迎¶
却慙八十翁老矣益切羣黎愛戴情¶
<pb:KR4f0005_WYG_447-15a>¶
西瞻¶
闕里隔信宿為讀¶
穹碑先此来(每詣曲阜先期至泉林行宫前恭瞻/皇祖御碑敬讀宫牆親覿之句如承)¶
(鴻/訓)昭若至今¶
鴻訓示愴然非昔¶
鳳輿陪(丙申尚恭奉来追安輿至此以愽/    歡豫兹    憶能勿愴懐)忘情未可置¶
恝爾欲詠依然増慽㢤書屋夜檠清不寐閱年七復照¶
徘徊¶
<pb:KR4f0005_WYG_447-15b>¶
　　駐蹕泉林疊辛夘韻¶
辛夘至今十九年流隂一瞬宛如前是間憂樂紛多閱¶
不改泉林標静詮泗水真源恒魯地春雲欲出先(去/聲)輕¶
烟是予唘沃心田處對景依然意躍然¶
　　九題泉林行宫八景¶
　　　近聖居¶
闕里泉林隔一頓東西来去每從分(自東闕里至泉林/為  去自泉林至)¶
(程闕里為西来惟視路/  之便初無定則也)總為近¶
<pb:KR4f0005_WYG_447-16a>¶
聖之居耳愧鮮躬行徒用勤¶
　　　在川處¶
萬古川流傳¶
子在應扵不舍識其真識真寧繋尋章句照影慙稱八¶
十人¶
　　　鏡瀾榭¶
扵政鏡應知治亂扵身鏡可正衣冠到斯不藉觀斯二¶
學詣如何試鏡看¶
<pb:KR4f0005_WYG_447-16b>¶
　　　横雲館¶
丁酉扵斯一紀閱甲辰憶復五年過(館築扵丙子嵗每/恭奉    慈輿駐)¶
(此承增悲歡甲辰至斯迴憶前况已逾七載不勝/即景    兹来又閱五年光隂迅駛感慕何窮)横雲¶
館北承¶
歡處祇益増悲嘆奈何¶
　　　九曲彴¶
屧歩行頻左右移故看多致鏡光披心思直豈不勝曲¶
却是人情好作竒¶
<pb:KR4f0005_WYG_447-17a>¶
　　　栁烟坡¶
栁烟為白栁絲青無定色中有定形說與尋常問景者¶
詩情畫意此稱靈¶
　　　古䕃堂¶
秦松漢柏適曽觀(岱嶽廟中有秦/松漢柏甚蔥鬰)杞栁扵斯古䕃盤託¶
聖物無論貴賤水漚入海那知乾¶
　　　紅雨亭¶
紅是杏之芳自好雨為花已謝應愁亭前欲問㡬株者¶
<pb:KR4f0005_WYG_447-17b>¶
扵此起心分别不¶
　　賦得老當益壯(得方字五言八韻/庚戌㑹試題)¶
君子體乾學由来合自强著論伏波始申記絳州詳有¶
若宜益壯無何至老當已修内希聖政朂外宗王禮曰¶
三十盛易稱八月方須知玩愒害應以夕朝蘉惟是安¶
行要(予謂君子自彊不息盖有二義一曰自已一曰自/然自已尚覺有私自然則無為矣此正與安而行)¶
(之相發眀今嵗經/筵御論曽掲此義)可期攸往臧(用易大過義/大者過老也)願之復悲¶
爾曽昔鄙之章(向詠金剛四相内夀者相詩有㡬多/願老還悲老云此非愚愚竟誰之句)¶
<pb:KR4f0005_WYG_447-18a>¶
　　陕西巡撫秦承恩奏報雨澤均霑詩以誌慰¶
孟仲均曽雨各属仲之中澣復霑膏(秦承恩奏西安等/府州属稟報於正)¶
(月二十八九及二月初四五等日各先得宻雪繼以透/雨入土霑足兹省城復於二月十八子時起至夘時得)¶
(雨三寸附省各州縣稟報亦同並奏稱查看涇渭二河/入陕之源所過西安鳳翔邠乾四府州属地方土膏滋)¶
(潤二麥豌豆長發至六七寸市/糧充裕價平民情歡忭等語)被田報更三寸潤聞喜¶
惟殷一敬撡何幸秦民沐綏屢却兹齊地望重叨(上月/末於)¶
(平原曽得雨三寸連日途中頗有塵坌若繼霈甘膏麥/苗當益加芃茂今日雲隂甚宻雨勢時作時止瞻瞪之)¶
(際不禁/發勞矣)宻雲佳&KR0584;時作止瞻企閒庭目盼勞¶
<pb:KR4f0005_WYG_447-18b>¶
　　泉林行宫晚坐四疊壬午韻¶
午風雨後晚涼侵暮色蒼然来逺林消得書齋此閒坐¶
似勝畫境費忙尋㡬畨付以七言句未足酬乎萬古岑¶
擬罷重賡九疊韻十章可當(去/聲)十全吟(向作疊韻詩至/九次則已成十)¶
(全不復再疊繼有所作更拈他韻此題方四疊每次/二首各用一韻是已有十章亦可依例不須再賡矣)¶
屈指倦勤賸六年即今猶未歇仔肩萬民衣食寸心裏¶
百吏賢愚兩目前那更閒情宵旰外問他佳賞石泉邊¶
修身勅政無二理總合戒之被物遷¶
<pb:KR4f0005_WYG_447-19a>¶
　　謁¶
　少昊陵¶
清陽嗣¶
太昊國號肇皇清(路史載少昊清陽氏父清黄帝之第/五子胙土扵清是為清陽作大淵之)¶
(樂以諧神人和上下云云我大清國/號適與相合受命丕基實佳兆此)来魯必親奠謁¶
陵起至誠金天象日月曲阜永丘塋和樂大淵奏無為¶
郅治成¶
　　謁¶
<pb:KR4f0005_WYG_447-19b>¶
　元聖祠¶
元聖隣¶
宣聖胥留曲阜祠後前原一揆俎豆祀千斯嘆弗夢而¶
見(孔子未識周公何從見諸夢寐向作詩嘗論及程朱/註說之非盖孔子嘆不䏻行周公之道猶常人於難)¶
(行之事未逢之人率以為未曽夣見爾兹来拜謁有元/聖祠景仰先哲自騐躬行深愧不䏻契合前聖真  未)¶
(䏻夢見/之嘆)事同仰以思瓣香申拜處祇愧作君師¶
　　六依¶
皇祖過闕里詩韻¶
<pb:KR4f0005_WYG_447-20a>¶
里仁稱以闕萬古鬱皇堂自謂設生魯或應引入牆(予/以)¶
(為如生弟孔子時/必當在  子之列)雖勤鑚仰篤惟抱愧慚長敷賴¶
素王化歸仁有越裳(上年安南阮光平歸順新受封號/願稟正朔敢云徳化足以徠逺然)¶
(非夙奉能至聖之/敕亦焉  致此)¶
　　駐蹕古泮池¶
斯池即古泮舊作曽詳審(向以新城舊城之說横扵中/遂疑新城不宜有古泮池及)¶
(壬午重加考訂作古泮池證疑乃知今之新/城實即古魯城也則泮池之為舊阯無疑)¶
行館向所駐六載閱苒荏容膝已為安役目斯嫌甚喬¶
<pb:KR4f0005_WYG_447-20b>¶
木與蒼溪匪新實舊品眀當舉¶
精禋問夜那安寢¶
　　三月望日釋奠¶
　先師禮成述事¶
為君要事祭為先¶
中祀躬親詣欲全(夙願歸政以前扵二年郊欲扵廟大/祀嵗必躬親而一    内      中)¶
(祀之例應遣官者亦躬/行一次以盡為君之職)八度兹来八旬逮(自戊辰以来/詣  闕里釋)¶
(奠旬先師及今而八予亦夀躋/八      鴻貺優隆實為厚幸)奠芹昨過奠萁連(唘蹕/前二)¶
<pb:KR4f0005_WYG_447-21a>¶
(日正值春仲上丁已親詣祀文廟行禮兹至意闕/里再舉釋奠之儀亦  中  必親祭一週之  也)¶
生民未有道垂世宇宙以来徳贊¶
天六嵗一衷幸蕆禮宫牆臨別意拳然¶
　　詩禮堂¶
敦詩說禮¶
聖人教子與及門應共知何事陳亢退而喜得三問一¶
失同之¶
　　故井¶
<pb:KR4f0005_WYG_447-21b>¶
移建新城原舊城(向以曲阜城扵眀正徳間自縣東十/里徙建扵此不應有  孔子故宅及)¶
(壬午過此詳加攷證知舊城乃宋祥符中所移築/而今之新城實即古之魯城也詳見古泮池證疑)搆韓¶
此日正符名信恒屈暫寧須惻萬古有孚汲用眀¶
　　題陋巷顔子祠¶
君子居之何陋有曲肱瓢飲樂無加崇祠千古享籩豆¶
史論怨¶
天實渉差¶
　　金絲堂¶
<pb:KR4f0005_WYG_447-22a>¶
至聖萬年道法垂古堂何事說金絲蹟同怪力亂神矣¶
夫子由来不語之¶
　　大庭氏庫五疊李白詩韻¶
重臨曲阜地八旬鬢皤然而我猶故吾嵗月過雲煙緬¶
想膺籙時三辰輝増天世逺宜事湮誰能歌管絃萬古¶
所弗移惟斯山與川¶
　　再題古泮池識意¶
是非古泮久曽詳(自壬午過此詳考知斯地實/為古魯城泮池故址無疑矣)祭罷棲¶
<pb:KR4f0005_WYG_447-22b>¶
遲眀發装易過流隂那辭過難償夙願幸能償(夙願年/登八旬)¶
(當恭謁非岱嶽親祭鴻闕里文廟今幸償所願蕆禮言/旋何莫      昊乾  佑所致惟益矢寅承日慎一日)¶
(耳/)不言封禪惟瞻嶽設曰尊聞祇面牆厯覽麥疇真惬¶
意為(去/聲)増望雨潤芃秧¶
　　陸師道倣王䝉山水¶
峻嶺矗雲外平橋接水濵瀠洄成逺勢結搆實超神試¶
問獨憑者何如相𣙜賔山川各供趣随領任其人¶
　　麥秀¶
<pb:KR4f0005_WYG_447-23a>¶
前朝郊外麥苗蔚今日輿中麥秀觀應識時光弗相讓¶
為(去/聲)希膏澤那能寛後生可畏喻學愧赤子如傷籌老¶
安踵接肩摩躪芃綠不闗已不惜其殘(自曲阜旋蹕沿/途麥苗已秀心)¶
(希甘雨再霑當益資穎實每日央道瞻迎老幼雲集不/免蹂躪麥田呼令弗踐田彼盖以非已之田弗顧也既)¶
(佳民情復惜農苦何/處不闗為君難乎)¶
　　謁¶
　孔林酹酒¶
一坏¶
<pb:KR4f0005_WYG_447-23b>¶
天地境萬古帝王¶
師奠爵不禁淚得門那有其神蓍吉凶草直楷菀枯枝¶
模法同終古奚論賜植時¶
　　福建巡撫徐嗣曽奏雨水二麥情形詩以誌慰¶
南禾北麥昔年重(向来大江以南各省以秋禾為重至/河南山東等北省則所重在麥二麥)¶
(既稔農民生計自饒故/有一麥抵三秋之諺)禾北麥南近嵗同(近年南省播/種二麥亦多)¶
(與北省相等盖生齒日繁口食綦重/小民不得不盡地力以多種植耳)却是南暄常早穫¶
較之北地速占豐大登塲矣小將熟孟渥田㢤仲繼䝉¶
<pb:KR4f0005_WYG_447-24a>¶
(據徐嗣曽奏通省各府州属禀報自正月下旬二十三/四五七九及二月十三四五七八九二十等日均得雨)¶
(十餘次不等到處優霑田間俱有積水農民栽插早稲/甚為得益暘雨既時氣候較早大麥已有大半登塲小)¶
(麥結實飽綻可期一律成熟市/價有減無増民情恬豫等語)喜達佳音敬披閱手加¶
額謝惕由衷¶
　　濟寧行館八詠¶
　　　書堂¶
行宫是處有書堂畺吏胥知恱縹緗却以適從釋奠至¶
増予慙矣面乎牆¶
<pb:KR4f0005_WYG_447-24b>¶
　　　雲樓¶
出樹髙樓偶拾梯平原騁望魯和齊幸民昨嵗歌綏屢¶
富矣教之且漫提¶
　既富而教孰不知之然亦當因其時審其地有難一¶
　概言者東省昨嵗夏秋雖俱告豐惟積歉之後元氣¶
　初復若喘者之甫定遽言教化未有不若栁宗元種¶
　樹之喻愛之適以害之也¶
　　　㯶亭¶
<pb:KR4f0005_WYG_447-25a>¶
喬樹中間搆笠亭知他位置正相丁盡心民事亦如此¶
吾更何憂俗不寧¶
　　　月臺¶
過望自當月上遲登臺圖得早觀之㣶徊際忽生别想¶
欲速人情孰免斯¶
　　　藥欄¶
縛竹為欄曲而窈䕶根紅藥尚遲開因之悟得為觀理¶
見弗見中理妙該¶
<pb:KR4f0005_WYG_447-25b>¶
　　　花砌¶
閒花繞砌不論名弗取艷乎所取清土潤百昌發生鬯¶
最欣郊野利春耕¶
　　　竹埭¶
鳳影龍文且漫詡風前月下正相便植中君子超羣品¶
亢父何妨學渭川¶
　　　松坡¶
疊土為山作小坡種松亦自厯年多龍鱗寫出王維句¶
<pb:KR4f0005_WYG_447-26a>¶
較以棲霞景不訛(攝山疊浪崖側有九株松此/間松適亦九株景頗相似)¶
　　登太白樓三疊舊作韻¶
唐代酒樓齊地闉向誰從辨假和真可知率以名為實¶
漫議惟滋主作賔將謂七言弗重疊何期一晌又来巡¶
扵詩扵行(去/聲)評量處合讓城南姓杜人¶
　　題南池少陵祠三疊舊作韻¶
蜀中别却浣花池城外駐兹暎水祠蘇擬韓言品可匹¶
(杜甫詩原本忠孝得性情之正蘇軾信其自許稷契韓/愈稱其文章光燄萬丈二人皆可謂知言要其人品亦)¶
<pb:KR4f0005_WYG_447-26b>¶
(俱可為甫/之匹也)庾清鮑逸論難移一嘲(謂/白)一譽(謂/甫)知髙下在¶
北(李之/樓)在南(杜之/祠)閱嵗時我自助休為正務笑斯多事¶
又談詩¶
　¶
　¶
　¶
　¶
御製詩五集巻五十五¶
