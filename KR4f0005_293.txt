# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:15.710633
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷十四
<pb:KR4f0005_WYG_293-1a>¶
欽定四庫全書¶
御製詩四集巻十四¶
　古今體一百二十三首(癸巳六/)¶
　　直𨽻總督周元理奏報麥收分數詩以誌慰¶
春膏霑二麥冀收十分餘入夏乃望雨為之心不舒兹¶
接方伯報分數詳陳臚(周元理奏二麥現屆成熟陸續/登場順天天津宣化三府定州)¶
(矛所属收成九分以上遵化州及熱河道所属收成九/分其餘七府四州属收成俱足十分通省約計九分有)¶
(餘農情極/為慶忭)合九分尚饒亦足云慰予秋麥伏氣固十分¶
<pb:KR4f0005_WYG_293-1b>¶
信不虚春麥結穂際缺澤致遜諸較常年已佳而我實¶
惜乎在麥資情曬在禾待雨濡展轉難為情慰少愁故¶
如¶
　　題董邦達山水冊¶
落落長松下卜居颯然庚夏亦秋如髙人硯北無他事¶
應註鶴林玉露書¶
　　　右長松静對¶
碧澗潺湲白石磷小亭著箇水之濵謾疑終日無人到¶
<pb:KR4f0005_WYG_293-2a>¶
自有林扉隔世塵¶
　　　右林扉蕭爽¶
山樓風滿雨来時颯㳫還兼潤溽披自是多能誇善寫¶
米家筆意許家詩¶
　　　右山樓風雨¶
獨把芸編稽古人虚齋佳樹與為鄰開忩延得枝頭籟¶
掃却胷中萬斛塵¶
　　　右虚忩清籟¶
<pb:KR4f0005_WYG_293-2b>¶
古屋踈籬喬樹隂泠泠迸水落清潯底須欵乃漁郎奏¶
此實雲山韶頀音¶
　　　右隔籬泉韵¶
背山臨水結村寮幽僻曾無俗客招便是其中相過問¶
亦惟相對話漁樵¶
　　　右溪曲村居¶
花宫層出翠微間白足僧人鎮掩關何處客舟艤溪㟁¶
静聼仙梵唱魚山¶
<pb:KR4f0005_WYG_293-3a>¶
　　　右雲巖香梵¶
凍雲一色晩天沈枯樹槎枒氣颯森却是寒鴉有靈性¶
亦知欲雪早歸林¶
　　　右凍樹歸鴉¶
　　工部尚書裘曰修因病乞解任調理既不許詩以¶
　　　賜慰¶
腹因癈食減便便何事投醫未霍然(裘曰修忽患闕格/症即勑太醫院使)¶
(陳世官與治經久未愈曰修聞有塩場大使陳善繼能/以狗寳療此疾者乞令診視隨允所請諭致之試亦㒺)¶
<pb:KR4f0005_WYG_293-3b>¶
(效為之/厪念)欲乞水衡權解職可忘芸席共研篇卿云效力¶
正長日我則憐材未老年不忍養疴例香樹還希香樹¶
例全痊(香樹錢陳羣齋名陳羣昔患此症允其告歸尋/即向愈以其老也許遂林泉之樂今裘曰修甫)¶
(逾六旬且通逹事體非但不當如陳羣之引退即暫時/解職亦可不必况其京尹之事已派人代管工部堂官)¶
(尚多毋庸彼獨肩其任正可安心静攝故/不許所請仍冀如陳羣之沈疴復起耳)¶
　　詠和闐白玉雙耳素瓶¶
質是羊脂采是鼂和闐驛逓羾中朝祇如秷秸納禹貢¶
遂令形模倣宋窰穿耳貫繩便携挈虚心貯卉越飄蕭量¶
<pb:KR4f0005_WYG_293-4a>¶
来盈尺全其素琢則必資弗巧雕¶
　　題帝王經世圖譜(有序/)¶
　　帝王經世之道具在六經法戒所垂取則不逺顧¶
　　篇籍殽陳披覧非一時可竟唐仲友迺撮舉諸經¶
　　要㫖列為圖譜旁採傳註附以總説分門别類條¶
　　理秩然讀之而其辭易通玩之而其義易見允為¶
　　政治圭臬若夫擇之精語之詳提要鉤深用力不¶
　　紛而見功甚鉅宜周必大題辭比諸水之流東而¶
<pb:KR4f0005_WYG_293-4b>¶
　　車之指南也夫左圖右史藉資觀省之益兹乃彚¶
　　而為一包括靡遺永樂大典中捜羅甚富如此書¶
　　之有資君道盖不屈指數也洵稱萬世帝王經世¶
　　宏編宜侑諸座右鑑以朝夕庸詎賞其廣蒐博記¶
　　已㦲序識大端用申作詩之意¶
后皇建極亮天工法在六經㡬部中守此治兮違此亂¶
慎惟始亦要惟終譜圖剏見唐仲友叙語詳言周子充¶
詎止存羊愛其禮須知示鵠折乎衷四千年(自堯至今/四千一百)¶
<pb:KR4f0005_WYG_293-5a>¶
(餘嵗舉/成數也)裏廢興夥百廿篇間櫽括融(是書百二十有/二萹釐為十巻)理¶
世津梁心以慕作君軌範聼當聰行間總是珍希有座¶
側恒應置一通寧曰纂言資博考踐行益用朂吾躬¶
　　西直門外¶
北郊大祀嵗躬親清曉還宫謁¶
暢春石陌桞隂朝爽颯農功憑閲又經旬¶
秋麥逮收春麥未黍禾遍隴茂菁蔥此時望雨心誠切¶
却與常年致不同¶
<pb:KR4f0005_WYG_293-5b>¶
往嵗斯時未種多今年出土幸成科耘苖固可聊權待¶
復乆其如薄植何¶
慣經春旱為農愁春雨兹欣霑緑疇却恐嫩苖艱勃長¶
繄吾分也合先憂¶
　　麥價¶
秋麥熟餅馨春麥黄間青佈種有先後自當殊色形¶
(一/解)春麥尚棲畝秋麥拔連本兩種掐穂㸔顆粒都飽滿¶
(二/解)秋麥報十分其實猶不止春麥報九分亦可姑聼耳¶
<pb:KR4f0005_WYG_293-6a>¶
(三/解)故諺有之曰莫知苖之碩斯亦民常情何必事精核¶
(四/解)春雨信優渥夏雨實缺欠春麥減固應吾早厪憂念¶
(五/解)河南九分餘山東十分足直𨽻如河南額手¶
天錫福(六/解)近利三倍人持籌術愈精豫齊麥船至其價¶
將益平(七/解)趂此微覺旱麥價亦微長收麥縦落價利可¶
如常享(八/解)長價如降卑落價如登髙農夫力所耕享利¶
由汝曺(九/解)此事非一日法繩有所難化民乏良方摛詞¶
惟嗟歎(十/解)¶
<pb:KR4f0005_WYG_293-6b>¶
　　夏日養心殿齋居¶
祭重躬親每朂予深沉彤殿暑全祛雖然長夏渾忘夏¶
縦不遷居亦肅居(夏至致齋雖不御齋宫而儼恪之忱/則與有事    南郊之齋肅無異也)¶
風帶涼知雨所致他應霑愧此仍虚(早間微雨後風来/頗涼知他處必有)¶
(渥霑甘㴻者而此地/僅濡霂霂為之恧然)萬㡬云暇忙猶在㸃勘新増四庫¶
書(時詞臣勘校永樂大典擇其可以刋行者/按四庫先繕十數種以進足供㡬餘檢閱)¶
　　微雨(四月三/十日)¶
隂雲徹夜聚還散細雨侵晨落復停分寸不成亦奚益¶
<pb:KR4f0005_WYG_293-7a>¶
踟躇以俟越無寧眀知麥穂秀而實其奈禾苖嫩且青¶
即得霈霑仍可救顒然延望立中庭¶
　　題至正條格¶
書云弼敎在眀刑尚律何如尚六經條格居然觀至正¶
道齊未足示儀型每為左袒非公允(條格所載大率偏/袒䝉古者居多如)¶
(試中漢科加一等注授服色獨不在禁限甚至因公經/過去處令民間安設房舍應付粥飯則擾累實多又䝉)¶
(古毆打漢人不得還報及指立證見於所在官司陳訴/違者嚴行㫁罪而䝉古人犯法不得拷掠監收是徇私)¶
(而縦其妄行大失人心此在徧安一隅或/可豈帝王宅中建極大公至正之道㢤)祗可徧安乖¶
<pb:KR4f0005_WYG_293-7b>¶
輯寧世祖有元開剏主孫謀貽厥失聰聼¶
　　詠龍泉窑椀¶
越器那能更見唐宋窑已自入珍藏八牋㡬度傳秘製¶
片羽千秋輝吉光次定質堅無礙薄擬官色翠亦相方¶
銅箝口足耐摩玩益茗還宜㸃筆嘗¶
　　驟雨(五月/朔日)¶
西北族雲起晩風驟雨來庭炎頓湔滌簷瀑已喧豗釦¶
砌易存水紗厨不染埃須㬰夕陽露未渥惜徘徊¶
<pb:KR4f0005_WYG_293-8a>¶
　　夏至日¶
北郊禮成述事¶
玉琯四時運赤雲五月臨應時修¶
大祀執禮秉微忱¶
六幕錫坤慶(朝配正位及設黄五/    位皆各    幕)八成中(去/聲)吕音黍田¶
方望澤曷恵企顒心¶
　　祭畢迴御園郊外攬農功即事¶
更衣就路凭輕輿為返園庭問¶
<pb:KR4f0005_WYG_293-8b>¶
起居郊外匪遥十餘里田功便以閲何如¶
昨晩幸經陣雨滋惜哉風捲不多時緑苖已覺芃生意¶
繼澤殷希更普施¶
麥收將半衆農忙頗覺崇墉積圃場快雨仍思快晴好¶
為他顆粒未登倉¶
　　喜雨(五月初/二日)¶
既雨誠喜雨曰時果是時禾苖全助長麥穂益增㽔潦¶
水地已積濃雲晩更垂¶
<pb:KR4f0005_WYG_293-9a>¶
北郊䝉厚澤(是日致祭時/黙祈膏澤)感切寸心知¶
　　喜晴¶
縁禾亟盼雨因麥復思晴雨渥已滿志晴暄其愜情若¶
時豈可必恭已在持盈祈嵗不知足然都為萬氓¶
　　題蕭楚春秋辨疑¶
直遌權臣(蔡/京)退自怡著書胡(銓/)趙(暘/)奉為師宗經頗具¶
眀卓見異註不為遷就詞非史信哉超衆論亡詩作也¶
辨羣疑一王天下無他義三變周公豈逆知可惜代湮¶
<pb:KR4f0005_WYG_293-9b>¶
多散佚允宜重録表扶持瞠乎徒仰獲麟筆無暇方慚¶
下董帷¶
　　題木畫屏¶
　　　㑹棋¶
巧匠試竒刻溪堂作㑹棋方圓含動靜勝負繋安危無¶
斧痕曲肖有神韵莫遺應嗤刀筆者此妙未能知¶
　　　試茗¶
雲館邀閒客雨前試茗芽湘鑪雪融乳越椀月分華雅¶
<pb:KR4f0005_WYG_293-10a>¶
是清供(平/聲)具寧須竒品誇雕㡬貴寓意淡泊以為嘉¶
　　古玉小壺¶
論代過(平/聲)秦漢陳筵間(去/聲)觶罇虚中亷不劌盎外即之¶
温絮斮終無濟土華尚有痕買春曾表聖典雅至今存¶
　　題董誥花卉冊¶
　　　芍藥¶
鼠姑已是餞芳春翻影當階重寫真頓置漫嫌稱作婢¶
占先却見詠風人¶
<pb:KR4f0005_WYG_293-10b>¶
　　　&KR1616;醿¶
名傳雅客最風流超格精神通體柔莫怪邊傍多酒氣¶
淺紅暈頰早垂頭¶
　　　梔子¶
瓣為玉白蕋金黄兠率成林䕶道場笑煞禪和稱佛卉¶
未知無色與無香¶
　　　紫躑躅¶
花開二月映山榮何限奪朱寕獨卿最是玉驄過小步¶
<pb:KR4f0005_WYG_293-11a>¶
也教躑躅不前行¶
　　　淡竹葉¶
葉雖个个不亭亭更有花開兩瓣青品格由來多瑣碎¶
渭川那肯厠名聴¶
　　　杜䳌¶
子規啼候放山葩一例虚名妬漫加底事襄陽吟未到¶
應縁憐鳥不憐花¶
　　　木香¶
<pb:KR4f0005_WYG_293-11b>¶
沉檀為馥雪為皚所惜惟應四月開設使當冬春際放¶
色香直可傲寒梅¶
　　　蝴蝶¶
翩翾態度特風流踏馬蹄應為少留㝡是南華足佳趣¶
閒花也愛效莊周¶
　　　夜合¶
色學萱花名學蓮(蓮朶見月而/合見日而放)金英暎日燦纎妍漫訾¶
風過無香氣至理應知忌備全¶
<pb:KR4f0005_WYG_293-12a>¶
　　　翠雀¶
㸔若鶱飛不離(去/聲)柯叢間葉裏自婆娑設詢種始何時¶
至應是當年獻趙陀¶
　　　石竹¶
竹也如何作細花安名立字定誰差緑筠高覆似相顧¶
奚礙收來做一家¶
　　　石榴¶
初作芳華後實垂一般朱色一般枝南薫風裏成因果¶
<pb:KR4f0005_WYG_293-12b>¶
庶子家丞兩不知¶
　　　金絲桃¶
五出黄花光爓朗西池移種向南榮千年結實須遼待¶
莫怨盤中無果擎¶
　　　菖蒲¶
祁寒盛暑都無礙郤病延年信有竒却笑滑稽與為傳¶
讕稱曽仕魯公僖¶
　　　蜀葵¶
<pb:KR4f0005_WYG_293-13a>¶
戎蜀率因所自名(又名/戎葵)雨過花重錦官城三軍一月望¶
三㨗對此無端繾逺情¶
　　　夜落金錢¶
花開正午謝正子色白者銀紅者金郭氏便教滿撒地¶
易名阿堵&KR0316;縈心¶
　　　夾竹桃¶
連昌宫裏兩般羅花葉何時聚一科王譜由來號竒品¶
却因盈斗落英多¶
<pb:KR4f0005_WYG_293-13b>¶
　　　晚香玉¶
嬴斯種自海西航(是花乃西洋種洋名土馝蠃/斯康熈年間    御賜今名)玉朶迎¶
階噴晩香深院曲牆月初上一時不辨若為光¶
　　　荷花¶
水花多矣冠惟荷浄植亭亭暎碧波底事幀中纔一朶¶
世間君子得難多¶
　　　蓼花¶
依汀體弱若臨空影入清溪水亦紅試㸔猗漪枝上下¶
<pb:KR4f0005_WYG_293-14a>¶
分明有意引秋風¶
　　　玉簪¶
盛鬋渾厭蹙金璣摘取搔頭露未晞本自漢宫傳故事¶
猶疑月下是耶非¶
　　　山丹¶
不能與世共浮湛大壑長林託體深却似商顔朝漢闕¶
山人也具有丹心¶
　　　金盞¶
<pb:KR4f0005_WYG_293-14b>¶
色為金復形為盞四季開花曲砌間笑彼譜中註名者¶
魯共公論未曽閑¶
　　　白蓮¶
已工六法為山水設色兹㸔作折枝殿以白蓮塵不染¶
家雞野鶩也當思(董誥學其父董邦逹為山水已能相/肖兹復效鄒一桂沒骨花卉亦頗逼)¶
(真雖由其心靈手巧得無貽/不愛家雞之誚乎因戱及之)¶
　　端陽日恭迎¶
皇太后御園遊賞即事¶
<pb:KR4f0005_WYG_293-15a>¶
榴風麥日麗端陽率領孫曽迓¶
鳯航一雨承¶
歡舉將罷(向來端陽日或值祈雨即不陳水嬉莭宴今/年自四月中旬缺雨邇日盼望正殷節事㡬)¶
(罷不舉適初二夜甘㴻應時渥霈喜洽農田/因得恭迓    聖母遊觀用博    歡豫)¶
萬年為祝慶方長愛依¶
王母膝前樂底用仙人肘後方信宿¶
安輿奉啟駕(将以月之八日幸避暑山莊恭奉程以慈/輦啟蹕途中仍依昨嵗例肩輿緩    冀)¶
(益臻㤗/  安)¶
<pb:KR4f0005_WYG_293-15b>¶
頥和避暑駐山莊¶
　　溪亭對雨¶
過午龍舟罷溪亭坐晚涼宻雲起東北急雨落池塘傾¶
耳喧滂沛迷眸祗渺茫片時收陣脚麥候慶宜暘¶
　　題大金徳運圖說(有序/)¶
　　大金發祥於愛新水愛新者國語金也故建國即¶
　　以金為號乃因金色白遂欲從而尙之妄矣且五¶
　　徳之運說本無稽縱如所言亦取其或生或尅議¶
<pb:KR4f0005_WYG_293-16a>¶
　　者以宋為火徳遼為水徳大金當為金徳夫宋雖¶
　　南遷正統自宜歸之宋至元而宋始亡遼金固未¶
　　可當正統也若夫商尙白周尙赤其見於經者亦¶
　　祗白牡騂剛之類各從其色至於上衣下裳元纁¶
　　相稱則三代同之而徳運之論固未之前聞也自¶
　　漢儒始言五徳迭王遂推三皇五帝各有所尙後¶
　　更流為䜟緯抑又惑之甚矣夫一代之興皆由積¶
　　徳累仁豈在五行之生尅而服御所尙自當以黄¶
<pb:KR4f0005_WYG_293-16b>¶
　　為正餘非所宜元明制度尙黄不侈陳五徳之王¶
　　其義甚正夲朝因之足破漢魏以後之陋說因題¶
　　是編並闡而正之¶
徳運相承雖有之繼¶
天立極豈因斯六經未見明文紀兩漢方傳家語辭不¶
出五行生尅術那關萬姓順違為即云正統當歸正亦¶
曰基仁乃永基八帝瑞符縦殊别一時色尙已參差(說/者)¶
(謂五徳之王各以相生為序而所尚之色即從其所王/之徳如伏羲木徳神農火徳黄帝土徳少皥金徳顓頊)¶
<pb:KR4f0005_WYG_293-17a>¶
(水徳帝嚳木徳帝堯火徳虞舜土徳皆以次遞嬗而色/之所尚惟黄帝尚黄與徳相合若羲農少皥皆不言色)¶
(顓頊尚赤帝堯尚白用其所勝之色帝嚳尚黒用所/由生虞舜尚赤用其所生則又理之所不可通者也)¶
宅中圖大土應守表衆居尊黄實宜(土為中央正位黄/為中央正色王者)¶
(居中立極自當以黄為/貴豈他色之所得尚哉)朝夕惕乾惟益勵休詳䜟緯底¶
須竒勝朝未議國朝述足破千秋萬古疑¶
　　詠周百獸豆¶
範銅復疏刻製出旊人為崇縱非盈尺虗誠可貯粢雷¶
紋異縈繆獸像辨然疑黯湛土革蔚穆淳古色披薦先¶
<pb:KR4f0005_WYG_293-17b>¶
宗廟列養老恵恩施緬想土鉶啜爾時寧有兹¶
　　題趙孟頫摹黄庭經並寫羲之換鵞圖冊¶
山隂道士去何方寫貎摹書兩擅長逸少形標有神聚¶
子昻腕裏以䈥藏寸田尺宅期無欲幽闕命門斯受慶¶
(二語櫽/括黄庭)却笑鷗波拈筆際不知誰是作随倡(冊後孟頫/自識云予)¶
(内人得古搨黄庭經請予/作圖復臨一過故戯及之)¶
　　仲夏玉泉山¶
朝爽迎人襟袖間歩輿近指玉泉山仲春偶至兹仲夏¶
<pb:KR4f0005_WYG_293-18a>¶
有暇何曽真有閒雨後琴聲壯雪竇風前盖影闢雲關¶
峯尖鴈塔簮針穎暢好乗涼事一攀¶
　　清音齋¶
一水門前帶層巒齋後圍不教塵可到總以静為機寺¶
影開白道鐘聲落翠㣲無過縁綴景非為叩禪扉¶
　　寫琴廊¶
北峯前度未曽遊縵轉斜廊進步由忽訝何人彈緑綺¶
俯㸔始悟寫泉流¶
<pb:KR4f0005_WYG_293-18b>¶
　　創得齋¶
東沼近堪俯北山由此登無妨且留憇適覺惬吟憑蟬¶
試青林宻魚沈緑水澄今年實初至云得創還應¶
　　飛雲㟪口號¶
曉雲猶覺戀山尖飛去從教莫滯淹昨雨繼霑弗雨好¶
(是日為夏甲子農/占忌兩恐成霪也)何時何處忘農占¶
　　近青閣¶
遥見玉峯青有閣知築底坐閣試開窻峯青却在裏孰¶
<pb:KR4f0005_WYG_293-19a>¶
逺復孰近非彼亦非此拂風響自清過雨色如洗菁蔥¶
蔚若雲誰是其間士¶
　　書畫舫¶
將欲登北峯峯下亦浸(去/聲)沼築室沼之裔如舫泛波渺¶
雖名曰書畫非因學米老山水趣無盡巻幀蹟有了還¶
欲笑顛翁此意殊未曉¶
　　憩雲齋¶
捨舫而登齋齋未半山際危棧已屴崱宻林更虧蔽巖¶
<pb:KR4f0005_WYG_293-19b>¶
室纔㡬間稱樸不稱麗英英寫楹出忽聚忽開霽斯景¶
固恒有誰識其精粹攀陟有底忙况是来經嵗僕伇且¶
停休吾與雲共憩¶
　　石衙亭¶
插笏竒峯儼立衙森遮一徑入㟏岈不教容易到佛境¶
豈是荒唐學宋家¶
　　楞伽洞¶
進歩漸覺髙縱望益因逺稻穎蔚低町黍苖芃平阪前¶
<pb:KR4f0005_WYG_293-20a>¶
朝一雨廻菁蔥是即法糧資鹿苑峯腰牝洞為楞伽依¶
稀馥郁霏天花跏趺調御寫山石弗離半座演三車直¶
疑移置師子國不然畫出盧氏家色見聲求總邪道此¶
語仍聞諸釋迦¶
　　題崇靄軒¶
東升就西降山腹闢書軒駐歩聊云憩觸懷皆足言花¶
茵香有韻松籟静無喧流靄坌檐梠真教手可捫¶
　　詠素堂¶
<pb:KR4f0005_WYG_293-20b>¶
花色都因過雨浄松聲不礙拂風翻既云素矣如何詠¶
自笑拈毫是躗言¶
　　倚晴樓¶
山北片刻逰例由山南返一嶺不甚高落西走蜿蜒過¶
是復就平山樓依翠巘倚晴舊所名時暘光入宛來此¶
雖已頻憂喜亦屢轉旱時憂晴酷霖際喜晴善斯畨憂¶
未久兹來喜則亶雖曰差心慰仍然戒志滿¶
　　掛瀑簷¶
<pb:KR4f0005_WYG_293-21a>¶
偏幡飛瀑掛簷端盈耳悠揚滿志寒昨在香山碧雲寺¶
一泓足底近憑㸔(自碧雲寺疏泉於墻脊甃/渠引注至此下掛成瀑)¶
　　涵漪齋¶
湖水到階前開窻挹碧漣清涼拂襟䄂空闊入雲天乗¶
興而來耳無耽合返焉新蓮纔數朶照浦似欣然¶
　　出牐牆至影湖樓¶
木蘭六枻候池邉耐可空澄一漾船詎是乗涼攬煙渚¶
却縁過雨閲溪田¶
<pb:KR4f0005_WYG_293-21b>¶
牐口憑高下放舟迅驅馳峻阪相侔臨清安福艫之迅¶
較此還贏十倍遒¶
湖樓宛在鏡中央妙㑹山光與水光數首清吟時八刻¶
玉河適可命歸航¶
　　題宋仁宗洪範政鑒¶
天運五行人五事失修類應自分明致休豈外常存敬¶
弭咎由來在未萌蔡註旨哉去膠固(箕子陣疇由五行/以及五事推而至)¶
(於嚮用五福威用六極而皇極之建尤為一篇要㫖盖/本天道以騐之君身惟當修而用之禹之地平天成即)¶
<pb:KR4f0005_WYG_293-22a>¶
(其能敬五事以建極其理平正無竒所以為治天下之/大法自劉向作五行傳分配類應各舉其事以實之後)¶
(世宗其說専以之覘察禨祥失洪範之本義矣惟蔡氏/集註謂休咎之應乃自然之理必曰某事得則某休徵)¶
(應某事失則某咎徴應斯亦膠固不通而不足語造化/之妙其論甚醇可以破羣疑而訂經訓是編標曰政鑒)¶
(雖不能離向歆窠臼然仁宗以敬天修己耳/之誠見之為惻怛之心忠厚之政實可法)箕書備矣示¶
平成昭陵惕鑒政忠厚言行相符仁則誠¶
　　詠和闐玉桃花韘¶
假藉南康嶺(見南/康記)依稀婆澹枝(見六/帖)沙磨成韘羙土浸¶
作花蕤連中(去/聲)非予昔(曩時習射發必貫的屡易小鵠/亦應手疊中壬午癸未間以臂)¶
<pb:KR4f0005_WYG_293-22b>¶
(病稍弗如志演肄遂踈然行圍較獵時借馬/力磬控如常至今不失持滿應弦之節也)圓規徒爾¶
為幸猶馬上可庾句暎鞭垂(庾信詩桃花/顔色好如馬)¶
　　恭奉¶
皇太后啟程駐蹕避暑山莊作¶
高齡避暑塞園清選吉平明發蹕旌五日莭剛三日過¶
今年程按去年行野芃雲緑縁逢雨場積墉黄正喜晴¶
陌柳吹風迎面爽較贏秋熱惬輿情¶
　　過清河橋五首¶
<pb:KR4f0005_WYG_293-23a>¶
曉涼解阜拂薫風依舊石橋筞玉驄弗以年増就輿逸¶
大都身先(去/聲)始吾躬¶
熟者來牟茂者禾觀農真不負斯過雖然仍慮西成逺¶
此後雨暘知若何¶
馬首迎涼北且東耕無隙壤總芃芃地方大吏接衢右¶
為稼生欣爾我同¶
緑野恐防蹂躪人分投彈壓簡旗臣(毎當廵幸時青苖/在地恐傔從或致)¶
(踐踏特𣲖八旗大臣稽管彈壓今嵗啟鑾幸熱/河較常年更早黍禾茂蔚盈疇復勑倍勤董察)奉行故¶
<pb:KR4f0005_WYG_293-23b>¶
事虞無實申令還教朂以頻¶
停蹕氊廬張廿里下鞍憩衆小徘徊僕臣遂以輕輿進¶
不挋較前略愧哉¶
　　過白河¶
異漲經前嵗早過例去年浮橋横壓㟁野水細循川變¶
幻有如此憑觀一灑然逢迎多老㓜為爾緩鳴鞭¶
　　宻雲縣行宫晚坐¶
邇日本不炎傍晚尤覺爽延爽坐堂廉庭樹佈隂廣北¶
<pb:KR4f0005_WYG_293-24a>¶
山吐宻雲時宻時開朗左近地頗乾為殷望澤想所遇¶
廑農功一刻敢心放¶
　　曉涼¶
行路夏宜早程途不覺長本圖兼趁爽誰謂更逢涼昨¶
晚隂東北遥山雨霈霶想因巖颯遞到彼定知詳¶
　　過穆家峪即事四首¶
穆家峪北細流河草囤支橋謂費多却憶前秋泛異漲¶
徘徊河畔未能過¶
<pb:KR4f0005_WYG_293-24b>¶
前朝雨勢較南稀禾黍雖苖芃亦微再霈優霖方助長¶
眼㸔稚緑嬾鞭揮¶
籌農逐處為心縈在此仍因望雨怦却有願晴云利旅¶
㝡難齊者是人情¶
氣候南暄漸北寒行㸔麥穂尙青攅晴資熟麥雨資黍¶
措念一時竟兩難¶
　　過九松山作歌¶
九松山松多難數曰九數典不忘祖北來入山已兩日¶
<pb:KR4f0005_WYG_293-25a>¶
此實前旌領衆伍權輿九者知何年細思其義羲經詮¶
松既盤龍龍為九木之象亦松應乾機路盤旋過山右¶
平川禾黍緑潤畆問知昨夜陣雨霑一嶺之隔殊前後¶
麥猶未割穂半青既雨於此實宜晴廑農随地祝時若¶
嗟我何曾有定情¶
　　遥亭行宫對月¶
晩榭坐乘涼庭槐露月光過弦漸朗魄待望欲盈匡翠¶
巘四鄰静碧天永夜良蘭舟宛可載消息遞山莊¶
<pb:KR4f0005_WYG_293-25b>¶
　　出古北口作¶
巖城高下踞崔嵬讓水平川百丈開(古北口城墻舊本/縁山跨水為之庚)¶
(寅夏潮河驟漲牆當水衝者俱圮隨發帑繕完辛邜秋/河復漲水上墻復圮因思墻值河溜勢難與水相争與)¶
(其随葺随隤徒勞工作毋寜讓地於水以避其衝且今/中外一家更無藉此繚垣為限命於墻缺䖏結築瞭樓)¶
(以備形勢水面不復遮/堵任其暢流為經久筞)古季防秋真足鄙清時避暑更¶
誰猜課官月出非遼逺(文武月選官及外省應行陞調/人員自駐蹕熱河後令吏兵二)¶
(部堂官每月輪值一人帯至/行在引見以免其在京久候)衛士畨更聴往迴(侍衛及/䕶軍等)¶
(令其前後分班/畨值俾得休息)曰此雄闗闗詎此伊犂外户靖邊埃¶
<pb:KR4f0005_WYG_293-26a>¶
　　口外¶
口外山田好例贏口内多巒高饒露氣谷廓洩溪河黄¶
淡未收麥緑濃正茂禾西成候猶逺奢望戒言過¶
　　熱¶
大嶺界南北南暄北實涼千古理不易然斯言其常今¶
朝出古北午熱騰炎暘轉覺酷關内兹理殊難詳尋思¶
亦有由時方九夏長昨近關内雨巖颸爽自償雨晴曝¶
烈曦致歊候所當初非涼與暄倒施南北方試問後行¶
<pb:KR4f0005_WYG_293-26b>¶
者熱應較此彊却喜駐蹕早人息馬䣃繮行宫更深静¶
延爽味縹緗南榮來薫風解阜懷明良¶
　　常山峪行宫晩坐納涼¶
巖館西峯隂上早滿庭喬樹發輕颸何曽關外熱關内¶
畢竟候常非候移有暇拈毫還摘句乘涼橅古亦臨池¶
晩來西北油雲佈滌暑惟時雨正宜¶
　　過葦峪嶺¶
塞外地勢殊山多平原少一嶺界兩溪縈繆相環抱土¶
<pb:KR4f0005_WYG_293-27a>¶
人刀而耕髙低徧巖表羙惡雖非齊亦自足温飽葦峪¶
兹過嶺沿路農功考頗覺遜迤南春膏知霑小近乃陣¶
雨作稚禾始有秒為(去/聲)之復望霖曷恵心黙禱羽林却¶
喜晴云弗致行潦明當至山莊雨不為遲好我意汝豈¶
知汝私我亦曉¶
　　至喀喇河屯行宫作¶
葦峪落川平吉總按轡行麥原方逮穫黍阪始㸔萌野¶
老田間問近藩路左迎止之畢來覲(前經諭令外藩王/公等均於七月杪)¶
<pb:KR4f0005_WYG_293-27b>¶
(至山莊兹喀爾沁王喇特納錫苐巴林王巴圖喀爾沁/貝子瑚圗凌阿敖漢公羅卜藏錫喇布等以部落較近)¶
(仍來此迎謁其親上之誠有足嘉者因/令其至山莊後即囘俟期再來集扈圍)親上足嘉誠¶
　　灤江¶
今嵗灤江水甚微誠以入夏缺雨故深處不過三四寸¶
淺者或致沙嘴露河陽原有别墅在小舟牽拽乃可渡¶
前日西北雲容重情知當得山雨遇果然千峽落暴漲¶
衝橋適值狂波怒漲過仍此成淺川其涸立待言可悟¶
其涸立待言可悟故吾不取不虞譽¶
<pb:KR4f0005_WYG_293-28a>¶
　　灤陽别墅¶
灤江雖淺小舟通别墅隂濃緑樹中一嵗一來寧可負¶
此時此趣正無窮座披芸簡渾忘夏窻近松釵㝡受風¶
舊詠新題周四壁不同同處却相同¶
　　夜雨(五月十/三日)¶
左近山田旱勤農望澤憂巖齋欹枕聽夜雨落簷流頓¶
覺窻寒颯全欣塞暑收明朝行閱稼轉見緑如油¶
　　雨中乘輿過廣仁嶺¶
<pb:KR4f0005_WYG_293-28b>¶
雲幕山頭雨復施路經横嶺引閒思身先筞馬恒劼昔¶
年長(上/聲)乗輿亦順時(曩時行幸山莊啓蹕日即乗馬至/廻鑾始間棄輿然遇天雨及過嶺)¶
(則仍乘馬兹春秋已逾六旬兩中嶺路泥滑因乘/輿以過非尚逸而惡勞順時慎養之道宜如是也)瀑響¶
千巖奔渒&KR0008;煙迷萬樹幻離竒僕臣䟦渉胥勤職行賞¶
旌勞例有之¶
　　五月十四日至避暑山莊作¶
山莊駐蹕每移前(今年夏至在五月初二日以閏在至/前故較昨嵗早二十日    北郊禮)¶
(成即涓吉啟蹕亦/較上年早半月餘)¶
<pb:KR4f0005_WYG_293-29a>¶
夏凊都因¶
頥大年¶
方澤祭過撰良日三更莭先(去/聲)避炎天(五月二十二日/初伏今日尚在)¶
(伏前七日向年皇太后緩程安行計十八日至山莊亦/尙未入伏    七月起程率在伏中未免婪暑猶熾)¶
後程緩進期安逸此日先臨撫市&KR0437;煙火萬家仰¶
昔詠(聚民皇祖御製山莊三十六景詩有生理農桑事/    至萬家又有萬家烟火隨民便之句今休養)¶
(生息閱六十餘年井里/緐盛更數倍於昔矣)㿽勤恬養勵乾乾¶
　　永佑寺瞻禮¶
<pb:KR4f0005_WYG_293-29b>¶
神御敬成長句¶
大田膏雨喜優霑至止山莊景倍添¶
永佑拜参攄悃愫¶
重樓傑峙聳清嚴承¶
先示後惟存敬保㤗持盈在守謙黙祝¶
慈寕¶
錫康徤年年歡慶奉¶
來瞻¶
<pb:KR4f0005_WYG_293-30a>¶
　　晴¶
好雨連昨夜快晴欣午前徂雲千里浄酷熱一時湔翠¶
色濯明樹清聲助暗泉心閒那閒得軍報問金川¶
　　寫心精舎得句¶
永佑寺中此精舎瞻拜禮畢恒憩臨愾如聞悲僾如見¶
顯以昔愧承以今空空色祗山月照謖謖庭遞松風吟¶
把筆不知何所道付之風月寫予心¶
　　碧峯寺¶
<pb:KR4f0005_WYG_293-30b>¶
梵宇門常對碧峯堂堂蓮座現金容焚修不藉僧雛濫¶
苑户六時自撞鐘¶
　　味甘書屋¶
汲泉茗煮武夷尖口為(去/聲)生津心為恬却笑囘甘蘇氏¶
帖還稱崖蜜十分甜¶
　　題叢碧樓¶
寺後書樓萬碧叢登樓縦目四鄰通乗桴乍可喻浮海¶
掛布何妨便趁風伯仲底須頻較緑艷穠端識絶勝(平/聲)¶
<pb:KR4f0005_WYG_293-31a>¶
紅壁黏舊作如昨日電影流光想像中¶
　　秀起堂¶
四圍山色鬱蒼蒼秀起中央迥築堂今嵗喜纔今日到¶
昔題多共昔年忘峯姿樹態張圖畫目擊心存伴縹緗¶
習習巖風拂檐梠襟披夏五頓生涼¶
　　振藻樓口號¶
山葉山花各綺思因時發那冀人知是為振藻還韜藻¶
不啻風雲月露詞¶
<pb:KR4f0005_WYG_293-31b>¶
　　招涼榭¶
仙莊稱避暑水榭更招涼雲巘列峭蒨烟波鋪𣺌茫砌¶
芳動輕籟阪樹逺斜陽妙趣非言㑹忘言趣越長¶
　　知魚磯¶
石磯臨碧沼即景號知魚不擬風生浪常㸔月入虛躍¶
潛隨適耳綱釣總忘諸恒此開蘭舫塞湖載望舒¶
　　塞湖載月之作¶
璇霄既歛雲曜靈亦俄景我適至山莊月當㡬望頃斯¶
<pb:KR4f0005_WYG_293-32a>¶
地復斯時不可孤不領蘭舟待南磯銀蟾上東嶺載以¶
泛澄瀛如逰廣寒境四山收暮色一輪漾波影寥朗無¶
纎翳詄蕩有餘静騁望目為寒託興意因永是宜屏粗¶
心次苐敲吟綆¶
　　載月四詠¶
　　　錘峯月¶
晩舂雲縷&KR0262;天涯早擎(去/聲)東峯未夜時軒鏡例當欠黍¶
秒(時五月/十四日)澷教唐突議鑪錘¶
<pb:KR4f0005_WYG_293-32b>¶
　　　薫風月¶
南來風朗拂涼微聲處依稀絃五揮心仰重華歌觧阜¶
便因玩景勵宵衣¶
　　　塞湖月¶
沙縈石絡源來淺岸轉舟行牐貯深千載塞湖千載月¶
一時幽興一時吟¶
　　　松嶺月¶
小逰適可命維舟雲館言歸嶺上頭松際流光勝秉燭¶
<pb:KR4f0005_WYG_293-33a>¶
恰同謝客復登樓¶
　　題夏休周禮井田譜¶
仁政必由經界始井田榖禄率因平雖然今古特殊異¶
設也閭閻多變更誰肯忘私畢公事難稱均地限民名¶
(井田之法見於周禮特詳然宜古而不宜於今亦由時/㑹之遞變春秋以還已不能盡循其舊况自商鞅變法)¶
(之後乎漢武時去周未逺而董仲舒限民名田之議尚/不能行北魏孝武均田之令更無論矣盖八家同養公)¶
(田通力合作在當時相習而安自為良法羙意迨阡陌/既開人私其産富者兼并貧無寸壤苟欲仿授田遺制)¶
(必將奪富者之所有以與貧者勢必至于争攘凌逼欲/均民而適以擾民王道固當如是耶嘗以為欲復井田)¶
<pb:KR4f0005_WYG_293-33b>¶
(或乗大亂之後制度初定庶可因以均齊畫一若當承平/日乆生齒盛而田野治斷無可改弦更張之理夏休此書)¶
(亦泥古而不通於今徒為紙上空談則可設取而行之不/至如王安石之變壊成法不止然則雎麟官禮之意豈易)¶
(言/哉)斯之未信闗雎意周禮周官敢漫行¶
　¶
　¶
　¶
　¶
御製詩四集巻十四¶
