# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:15.910333
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷二十
<pb:KR4f0005_WYG_299-1a>¶
欽定四庫全書¶
御製詩四集巻二十¶
　古今體一百二十四首(甲午四/)¶
　　閲本¶
閣中發報章隔日至山莊(向居熱河隔兩日内閣發本/一次謁    陵駐盤山隔一)¶
(日發本一次/此舊例也)勵志所無逸勅幾彰有常惟因切民莫益¶
慎董官方敢曰批觀熟恒於久敬蘉¶
　　即事¶
<pb:KR4f0005_WYG_299-1b>¶
即事書懐趂幾暇箇間春色方穠姹益之蒼松與怪石¶
繁麗偏饒古風化古風萬刼祇如斯繁麗無過一時乍¶
岡環溪抱不易窮止止弗入深盤中門前驛或逓軍報¶
誤我半刻籌軍容十日之遥(各路將軍馳奏軍報皆須/十餘日始達近日官軍進)¶
(勦得其險安即可冞入/以此盻望㨗音尤切)豈争半刻而我心方待已迫以¶
已度人情可測¶
　　山雲¶
山雲出岫原無定時作隂還時作晴幻得千峯明晦别¶
<pb:KR4f0005_WYG_299-2a>¶
迥超六法畫圖横肩輿披異寒暄景㸃筆吟參動静情¶
設使崇朝復為雨佳哉實益利新耕¶
　　題錢維城龍井八詠詩圖曡前韻作¶
　　　過溪亭¶
過乃無心不乃留辨才此語解酬不橋亭却占第一義¶
無語祇㸔溪水流¶
　　　滌心沼¶
滌心寧與正心異儒墨那須越視秦不逺雲棲亭子路¶
<pb:KR4f0005_WYG_299-2b>¶
洗心題額又何人¶
　　　一片雲¶
雲出石根石肖雲入深衣履潤氛氲九歌屈子如來此¶
定不於中别號君¶
　　　風篁嶺¶
延夀山西聳碧岑隂籠篠簜翠森森祇今疑似風吹動¶
仍是春巡耳裏音¶
　　　方圓菴¶
<pb:KR4f0005_WYG_299-3a>¶
方圓菴記元章蹟(方圓菴記釋守/一作米芾書)視履頻頻論考祥(記/中)¶
(有云冠圓冠以知天時/履句履以知地形云云)未脫語言文字者或驚傑作亦¶
其常¶
　　　龍泓澗¶
天池貯水為龍井引作飛泉擘澗流遥想髙僧迓太守¶
龍團欵客正相投(見趙抃龍/泓亭詩序)¶
　　　神運石¶
徒傳龍井昔淘穿石出渾如湧出蓮神運不知誰所泐¶
<pb:KR4f0005_WYG_299-3b>¶
滄桑恒此閱遥年¶
　　　翠峯閣¶
松頂樓疑落絳霄目登咫尺路非遥侍臣業復去無返¶
畫冊惟餘姓氏標¶
　　泉香亭再題錢維城畫龍井八景冊¶
本自田盤富石泉略摹龍井遂同焉境疑南國巡方日¶
畫在文臣視學年(乙酉南廵時維城為浙江學政圖此/冊以進因此間結搆仿似龍井遂以)¶
(題弆今冊在人/亡為之慨然)因以弆藏時印證底須畢肖昔方圓(龍/井)¶
<pb:KR4f0005_WYG_299-4a>¶
(尚有方圓菴為辨/才故蹟此則未築)江鄉歸去俄成古不覺披圖一惘然¶
　　題泉香亭¶
泉共飛花落花香泉亦香豎鋪天如錦浄洗夀陽粧何¶
處覓形色由來泯幻常忽思龍井上(是處結搆肖龍井/龍泓澗亭子為之)¶
㸃筆詠流芳¶
　　寫音書屋¶
髙下泉聲互寫音聴來非石亦非金羲經仁知各殊見¶
沃我愛民一片心¶
<pb:KR4f0005_WYG_299-4b>¶
　　養虚齋¶
倚忩邂逅㑹心殊壑趣巖姿箇裏輸齋養虛還不言養¶
問心可得似兹無¶
　　婉孌草堂¶
曲折石廊連草堂宛在焉探竒復此日題句緬前年嶺¶
外春雲寫忩前瀑水懸曺風如展讀即境愓其然¶
　　對瀑¶
對瀑之作不一足却是諸作無同者亦如振鷺落層巖¶
<pb:KR4f0005_WYG_299-5a>¶
今流非是昔所瀉昔瀉今流如是乎謂異不可謂同愚¶
摐摐聲色激石冷洗盡萬古人分疏¶
　　題董其昌婉孌草堂圖¶
因畫名堂堂貯畫即名即畫兩無孤室中忩外相清映¶
訝似香光為(去/聲)我圖¶
　　詠官窰乳耳鑪¶
質堅色滋潤三足鐵釘承乳突疑流汁耳冲可繫繩千¶
年火氣泯一縷篆煙凝底用叅鼻觀(去/聲)居然入定僧¶
<pb:KR4f0005_WYG_299-5b>¶
　　山中二首一韻¶
　　　稚松¶
髙纔盈尺出沙陂便有淩雲想抜枝一巻陳書適在手¶
對如江總少年時¶
　　　老杏¶
一株老杏倚山陂泫露紅花三兩枝恰似琵琶歌少傅¶
夜深忽憶少年時¶
　　清溪¶
<pb:KR4f0005_WYG_299-6a>¶
清溪一帶穿沙澳石與為匡曲復曲斜臨時映杏花紅¶
直刺或㸔蒲葉緑渟池色作玻瓈明落澗聲為琴瑟鳴¶
是聲是色非聲色恰得根塵洗以清沿流傍岸肩輿出¶
迎眸滿志挹澄泌設使寛展可通舟直堪傲彼王摩詰¶
　　題和闐玉鏤東坡夜遊圖¶
不眠閒訪友月色正蒼凉底用秉霄燭耐堪步野塘承¶
天寺將到積水地何方(圖中冩東坡/猶未至寺景)設謂同心孰依稀¶
似姓張¶
<pb:KR4f0005_WYG_299-6b>¶
　　遊古中盤¶
出園閑馬候巖隈得得山溪淨絶埃峯峙雲根全露骨¶
松生石縫善藏胎招提依舊豈予别調御端然識我來¶
東壁槃阿坐精舍竒含忩裏供(去/聲)吟材¶
　　古中盤口號¶
中盤名以在盤中不是昌黎為李宫考證多年方得實¶
(向以田盤有盤谷中盤之名其山亦在太行之陽疑此/即韓愈送李愿歸隠處毎作詩文多引用之後乃考訂)¶
(李愿所居之盤谷實在河南之濟源縣舊祠碑記並存/因製濟源盤谷考證磨厓鐫識兩處以正前此之誤)¶
<pb:KR4f0005_WYG_299-7a>¶
因知理境最難窮¶
　　少林寺¶
少林有南北(此間為北少林寺其名始於元時葢因/河南嵩山亦有少林寺以彼為南也)對¶
峙不為孤忍草一庭静禪枝萬嶂扶閒軒聊可憩佳景¶
自相輸憶遜豫巡者(嵩山少林寺内藏一石片其上隠/隠有面壁像雖属偽作曾一摹之)¶
曾臨面壁圖¶
　　東竺菴¶
向深知隠竺招提因復乗閒跋馬蹄古殿無牆林作户¶
<pb:KR4f0005_WYG_299-7b>¶
山僧有望路傍徯到來今幻漫思昔不覺東真那論西¶
却是女夷工綴景蒼松側畔㸃紅荑¶
　　千尺雪¶
山莊西北門出入遊山便問景消數刻適可言旋轉澗¶
水隨我至牆牐瀉滮涆故蹟遺唐年晾甲巍石片溪堂¶
俯澄流於焉憩清燕雪花與雪珠皚皚落當面為聲清¶
耳根為色浄目觀數典憶寒山春光應爛漫¶
　　題唐太宗晾甲石¶
<pb:KR4f0005_WYG_299-8a>¶
葢蘇文叛事親征晾甲因傳此石名創業守成殊理道¶
(太宗開創主也天下既定斯為守成之/君以海外叛蠻而事親征失輕重矣)拒人矜已失權¶
衡魏徴已仆墳園碣仁貴徒攻安市城糧盡師班深自¶
悔慎終惟始訓猶明¶
　　題唐寅品茶圖¶
越甌呉鼎浄無塵煮茗觀圖樂趣真不必無端相較量¶
較來少愧箇中人¶
　　登半天樓¶
<pb:KR4f0005_WYG_299-8b>¶
逰山筞馬還登樓乗輿上馬外輿於内偶涉適清賞輿¶
逸馬則勞其殊亦宜想數息念衆人薄賜例依往逕造¶
半天居仍搴淩虚幌目既為之遥心既為之廣廓然忘¶
筌蹄那更論今曩¶
　　效深室¶
髙處難為深却有室深此怪石鎻攅叢宻林羃茈虒時¶
或白雲興咫尺迷所以是皆深於外更有深於裏人實¶
室之心其深未易擬¶
<pb:KR4f0005_WYG_299-9a>¶
　　朶山亭¶
崇山如太華怪石即蓮朶幾曾藉玉井放葩標婀娜小¶
亭構其間石乃亭中裹笑非太乙仙却得蓮端坐浄植¶
髙復低清香右還左欲傲十丈花經冬可弗可¶
　　静夜吟五曡舊作韻¶
良宵静未深堪以惜陶隂惟是&KR1006;君鑑敢言撫帝琴小¶
遊非適已所憶孰知音寄語松梢月好懸古鏡心¶
　　題和闐玉雲龍小盂¶
<pb:KR4f0005_WYG_299-9b>¶
攻肖周人雅形摹韓氏辭雲疑旉靉靆龍亦作之而撫¶
手欲生潤澄懐足養怡還如應真鉢祝可現蓮蕤¶
　　夏芷洞庭春漲¶
風勁波狂怒石當傾檣摧檝衆驚忙城樓坐客閒憑覽¶
世事如斯曷有常¶
　　題魏了翁周易要義¶
華父師敬子(李燔/字)其學傳紫陽紫陽注周易獨稱卜筮¶
方舉占意有謂恐人涉荒唐(朱子作本義首列筮儀每/卦明著象占使人知觀象)¶
<pb:KR4f0005_WYG_299-10a>¶
(玩辭而不/涉於䜟緯)魏乃宗正義刪繁取其臧釋文考陸氏兼引¶
馬(融/)鄭(康/成)王(肅/)簡以得其要約而頗致詳彛尊尚弗知¶
(朱彛尊經義/考未載此書)希寶誠吉光開宗闢虚元孔門教用彰(其/原)¶
(序云傳易者更相祖述惟魏世王輔嗣之注獨冠古今/江左諸儒並傳其學其江南義疏十有餘家皆辭尚虛)¶
(元乃義涉於釋氏/非為教於孔門也)三易明周稱葢謂取岐京(叶/)乾健具¶
四徳坤順惟随倡弗牛而曰馬牝馬行无疆(此書解利/牝馬之貞)¶
(謂坤是隂道假借柔順之象以明柔順之徳且/謂不云牛而云馬者牛雖柔順不能行地无疆)然予更¶
思之仍即一乾剛(坤之牝馬正承乾為馬而言葢馬乃/純陽而在坤則為牝馬故乾直曰利)¶
<pb:KR4f0005_WYG_299-10b>¶
(貞而坤云利牝馬之貞則坤之四/徳一乾之四徳仍是以順為吉)乾坤分(去/聲)既定餘卦¶
推類眀(叶/)大端弗失正十翼臣之良出處益卓然正色¶
立朝綱豈徒託空言用易誠有常四庫廣搜羅懋柱出¶
珍藏鈔刻俾歸之牖世文教昌巻首題五言用賁世守¶
長¶
　　逰天成寺¶
借問天成成幾時一畨來啟一畨思寺樓仍倚南忩坐¶
石壁翻㸔北障詞昔豈料今今視昔𩀌原即合合非離¶
<pb:KR4f0005_WYG_299-11a>¶
漫猜忽作禪宗語即境誠知有若斯¶
　　萬松寺¶
石梯沙磴厯層層跋馬直前我尚能一飲曺溪萬縁息¶
孰相應孰不相應¶
翠濤翻作梵聲聞十八公斯靜業薫李靖劔臺猶隔嶂¶
付他際㑹詡風雲¶
　　青峯寺¶
盤磴過北嶺犁然分隂陽山陽景向暄山隂仍颯涼青¶
<pb:KR4f0005_WYG_299-11b>¶
松翻寒濤白雪積冷光筞馬到月宇屧步入雲匡近黛¶
與逺螺迎人待句償本為偷閒來應接覺增忙¶
　　法藏寺¶
法藏何年名殘碑無覔處半字與滿字吾將問調御但¶
見盤龍松童童翠如故轉三輪則然提全物胥悟畫寫¶
及詩吟多事翻成誤小憩適可還林外鐘聲度¶
　　望雲罩寺未至寄題¶
雲罩何曾雲罩之分明簮影望中披㝡髙意嬾鳴鞭上¶
<pb:KR4f0005_WYG_299-12a>¶
昔日今時有所思¶
上山猶可下山難身厯得因屢據鞍萬事大都還若此¶
一時有㑹識其端¶
佛殿前頭樓俯空平臨薊野望無窮雲忩阿那憑欄䖏¶
飛興清吟想像中¶
　　西甘澗¶
山前及山後小逰數䖏厯雲罩望未登便以歸途覔徒¶
有逸興飛力弗昔年敵然斯正何礙勅幾應不息尋逕¶
<pb:KR4f0005_WYG_299-12b>¶
實向東甘澗稱西壁則以更有東林巒互蔽匿乃知名¶
無定稱謂何紀極金仙趺古菴笑均烏鰂墨¶
　　東甘澗¶
過嶂别西東澗甘地脈潨随縁皆可憩何境不相融顔¶
子曲肱飲性公無意通(用大慈寺/虎跑泉事)一般有餘樂那問異¶
和同¶
　　再題千尺雪¶
月朔禮祗園言旋入石門山逰路婪尾静寄水探源(静/寄)¶
<pb:KR4f0005_WYG_299-13a>¶
(山莊之水總/以此為源)小閣憑流坐五言即景論底湏憶南北四¶
巻箇中存(盤山千尺雪倣呉中景為之西苑熱河並皆/倣作余既親寫盤山巻而西苑熱河呉中則)¶
(命董邦達錢維城張宗蒼各為圖巻毎䖏彚四巻分弆/之每臨展一巻餘三巻亦俱在目無異置身其間也)¶
　　再登半天樓有㑹¶
嘗聞子輿言事半功有倍西嶂已山腰嶺樓望中在少¶
進便可至何必中途改返而或再登益勞當有悔為學¶
與為政為師胥戒怠知之我若斯行之誰能乃¶
　　冷然閣六韻¶
<pb:KR4f0005_WYG_299-13b>¶
一嶺隔東西循巔遂至低左臨尚天半右盼與雲齊到¶
閣原平砌䧏庭仍拾梯為髙因迥耳半事倍功兮昔嵗¶
即今日新詞復舊題泠然襟䄂滿藉用拂塵倪¶
　　再題雲林石室¶
下嶺為䧏髙造室乃入幽而幽實槩髙望惟勞舉頭亦¶
如進徳者步步惟心求苟其詣心源萬物備以周案置¶
朱子書翻閱有合不¶
　　對山亭雜興作歌¶
<pb:KR4f0005_WYG_299-14a>¶
何處不對山山亭名獨占恰如孔門七十子祗有顔淵¶
鑄無欠草色花香四時閱水流石峙千古騐仁者謂仁¶
知謂知明以合明暗合暗萬物皆備於我矣豈必勞勞¶
思以三¶
　　讀畫樓口號¶
詩中有畫畫中詩薈美連珍合在斯既可觀寧不可讀¶
却因題句小山思(鄒一桂有詩中畫畫/中詩小冊向曽題句)¶
　　貯清書屋¶
<pb:KR4f0005_WYG_299-14b>¶
貯清書屋因貯石石不期貯貯斯清田盤磈石率礧硌¶
雄也其神清且英屋搆斯石弗斵去遂縁厥上横架楹¶
全石之天惬我願報我以清清則誠畫壁蒼松森翠影¶
根皆抱石相搪撑孰真孰假孰分别一例視之無復為¶
閒評¶
　　鑑波亭¶
鏡光晶朗復沄溶亭子臨波可鑑容清㑹今朝又殊託¶
㸔開生面别唐宗¶
<pb:KR4f0005_WYG_299-15a>¶
　　交翠榭¶
林樹微微纔吐葉嫩含新翠始相交其間無改惟松栢¶
合作千年白鶴巢¶
　　霞標亭¶
亭㨿㝡髙䖏煙霞俯下方赤城堪比擬碧宇與低昻峯¶
迥無遮逺春和不礙凉兩言題四柱數典自山莊(避暑/山莊)¶
(有霞標軒居峯頂每嵗夜逰山月輒登/之以待月上兹葢倣而題之因其髙也)¶
　　受宜居¶
<pb:KR4f0005_WYG_299-15b>¶
雲白松青山自静花香鳥語物皆怡問予即景應何句¶
無盡春光受以宜¶
　　題鄒一桂杏花¶
春遲前嵗未花放節早今年却見花真者在前語誠有¶
小山此實不争差¶
雅淡精神不染塵忩前壁上並輝春誰知一別江南去¶
竟共徐(熙/)黄(筌/)作古人¶
　　和闐白玉方缾¶
<pb:KR4f0005_WYG_299-16a>¶
和闐玉易致量(去/聲)質琢方缾詎詡昭華琯常疑抱璞庭¶
(向因和闐采玉曾證隔璞辨玉之説為妄是以/有卞和三獻刖兩足審然天下應無玉之句)雷紋明¶
似篆獸面宛呈形玩物斯同否旅獒訓著經¶
　　題趙蕤長短經¶
郪縣創為救弊論愛憎敺業匠和函向時雖類縱横說¶
憂末原歸理道談(首章櫽括/蕤序語意)¶
宋刋弆自教忠堂通變稱經曰短長比及亂時思治(去/聲)¶
亂不如平日慎行王(二章評/作書者)¶
<pb:KR4f0005_WYG_299-16b>¶
巻原稱十今失一總目翻㸔餘一篇(趙蕤自序稱總目/六十三篇合為十)¶
(巻而巻後沈新民跋語乃稱第十巻缺存者六十四篇/今細檢篇目實六十四凡九巻與沈跋合按之蕤序所)¶
(云巻既缺一不應轉多一篇考新民跋乃文獻通考原/文其云鼂氏則鼂公武讀書志北夢鎻言乃孫光憲所)¶
(撰今檢公武志亦稱六十三篇而光憲僅言書十巻不/及篇數葢鼂孫皆就蕤序録載未加詳考至馬端臨始)¶
(為覈正耳第與原序蹖異䖏理殊難曉意者六十三篇/三字乃五字之訛其第十巻隂謀家止有一篇亦未可)¶
(知然無可訂/正存以闕疑)既是梓州善經濟不應(平/聲)辟召又何焉(三/章)¶
(總論/前書)¶
津瀛文苑繼家聲四庫蒐羅俾賛成邂逅世臣獻遺簡¶
<pb:KR4f0005_WYG_299-17a>¶
向年論學憶西清(四章紀事實藏是書為編修勵守謙/所呈乃其家  本教忠則勵廷儀堂)¶
(名也守謙之曾祖勵杜訥祖廷儀父宗萬皆侍直内廷/今守謙亦官翰林為四庫全書纂修可謂以文學世其)¶
(家/者)¶
　　趙左松隂論古¶
草菴下對坐幽人一望而知㝡契神設使王褒文集論¶
當嗤聖主得賢臣¶
　　上巳日作¶
三月令日盤之中萬松抜翠千花紅古人此日修稧事¶
<pb:KR4f0005_WYG_299-17b>¶
雖無川水山實崇崇山之間石㟪&KR1394;界以飛泉濺玉髄¶
引注時復得小池具水之趣斯水耳因之數典憶周禮¶
與其釁浴為祓除不如虚室之生祥止止¶
　　王蒙松壑髙賢圖¶
布席掃苔坐相對幽人筞杖更尋來如詢別號為誰氏¶
應不出乎松竹梅¶
　　引水¶
盤中水易引引易難為貯是地泥非沙一泓宛堪覩順¶
<pb:KR4f0005_WYG_299-18a>¶
其就下性逓䧏得四五曡石遮防瀉劚土導卑俯青蒲¶
刺其洲白芷縟其溆江鄉詎云遥竹汀接桞渚鎡基貴¶
待時孟氏傳章句(叶/)日涉趣益成陶翁著辭語¶
　　翠帀亭¶
不礙簷端嘉䕃披迥竒深秀攬無遺東坡擇勝猶勞矣¶
(東坡守汝隂作擇勝亭以/幃幙為之見漁樵叢話)何似林亭緑作帷¶
　　再題寫音書屋¶
導泉自逺來曲注圍階戺不徐復不疾既活亦既泚琴¶
<pb:KR4f0005_WYG_299-18b>¶
筑惟假借宫商更虛擬繹如適合宜鏗爾真稱美落崖¶
乃轟然萬馬奔騰比乃知雄壯者弗及藴藉耳¶
　　泉香亭上即景¶
泉香亭子效龍泓龍井居然縮地呈月照豈分南北想¶
風吹不㫁昔今聲落花自有文章趣瀉澗全無留戀情¶
對此應㤀一切念難㤀江國念民生¶
　　閱錢陳羣書逰盤山詩𠕋有感¶
昔年扈蹕至田盤給假逰山春未闌得句書呈藏静寄¶
<pb:KR4f0005_WYG_299-19a>¶
一迴來必一迴㸔¶
五古穆如蘇李詞愛他更具頌中規同遊恰是竹林數¶
(陳羣𠕋中錄詔扈從諸臣逰盤山詩跋云同逰者恊辦/大學士阿克敦侍郎介福學士鄒一桂通政司叅議薄)¶
(海太僕寺少卿介錫周中書祝維誥云云今相/隔僅二十餘年而同逰七人竟無一存者矣)屈指都¶
成鬼簿披¶
門前雙杏䕶山莊五字聨吟錢與汪(𠕋後附録題行宫/門外雙杏五絶句)¶
(與汪由敦同作今距/敦之亡亦十七年矣)　雙杏依然人去矣那堪對樹更¶
尋芳¶
<pb:KR4f0005_WYG_299-19b>¶
盤山春日塞垣秋得句郵傳夥唱酬(每於盤山熱河駐/蹕得詩較多必録)¶
(寄錢陳羣和韻今後/復誰可與言詩乎)今日吟成誰與寄可憐老輩謝都¶
休¶
　　題陳汝言松隂對瀑¶
卓立厜㕒對瀑流松風吹髪冷颼飀抱琴童謂宜成操¶
姑置聴他自唱酬¶
　　得概軒有警¶
數日駐名山將謂概已得誰知景不盡日日殊山色雲¶
<pb:KR4f0005_WYG_299-20a>¶
煙朝暮變方向髙下易今泉豈昨泉豎石復横石啟思¶
恒弗同探秘渾無迹然此祗言逰隨意皆可適物理與¶
幾政隠情過斯百率云已得概惕將成大慝¶
　　清嘯亭¶
翼然亭子據崚嶒清嘯為名興偶憑未學役心與蹙口¶
早知阮藉遜孫登松風石瀬寧非比溪虎峽猿安足稱¶
(深溪虎巫峽猿/皆嘯章之名)髙士曠音非我事我惟無逸凛氷兢¶
　　心鏡齋¶
<pb:KR4f0005_WYG_299-20b>¶
半畆清池逺落源恰於池上搆書軒譬之曰鏡鏡如是¶
照必以心心可存有月最宜圓影入無風底用細瀾翻¶
永明善喻閒曾閱(永明夀禪師有/宗鏡心賦諸作)謂彼猶為饒語言¶
　　題崔彦輔溪山煙靄三曡前韻¶
一幅原來素紙空溪煙山靄忽鋪同不於妙處觀生動¶
俗手尋常亦可工¶
　　留雲室¶
無心纔出岫有意欲留齋何則知其故依然稱我懐摸¶
<pb:KR4f0005_WYG_299-21a>¶
捫皆不可淡蕩以為佳片刻原飛去惟餘潤滿階¶
　　濚文榭曡舊韻作¶
動涵風復静涵雲池水扵盤他鮮羣(盤之水皆挾渉以/流似此成池者鮮)¶
設以道元相印證是為東壁畫其文(趙州栢林寺殿壁/有吳道子畫東為)¶
(文水西/為武水)¶
　　池上居¶
石溪三曡各成圓引貯清泠牆外泉生面印來聖湖月¶
(三潭印月為西/湖十景之一)源頭悟得紫陽天(天光雲影共徘徊及/為有源頭活水來朱)¶
<pb:KR4f0005_WYG_299-21b>¶
(子句/也)菁葱自有蒲和芷活潑那無魚與鳶欲擬長篇詠¶
池上白家先著祖家鞭¶
　　琴峽亭¶
琴始無琴名而況取譬水桐自誰為斵絲復誰為理絲¶
桐既屬幻那更論宫徴出峽泠泠者笑謂失逺矣¶
　　潄瓊軒¶
盤水方流處得教瓊擬之響為䕫所戞秀祗卞應知蕩¶
蕩軒前映泠泠階下披如云潄勝石孫楚則伊誰¶
<pb:KR4f0005_WYG_299-22a>¶
　　清諧堂¶
清至田盤誰比並虚堂擇勝與相諧萬峯坳㠡常當户¶
一水溟瀠恰繞階林色樞機纔有象太空軮軋正無涯¶
恒兹習靜豈不樂却慮周書無逸乖¶
　　農樂軒¶
太古盤中太古軒土階茅屋樸風存引流種稻無須井¶
向暖栽篁可當(去/聲)垣户對常欣足山水粒餘兼得育雞¶
豚匣蔵耕織圖頻展(軒内貯墨𠜇耕織圖係/康熙三十五年泐石者)¶
<pb:KR4f0005_WYG_299-22b>¶
家法勤農此意敦¶
　　夜雨(三月初/三日)¶
山靄晩濛濛頗有變風勢弗風翻作雨欣慰出不意攬¶
衾聴弗眠細響隔忩逓細而遂因止問甫潤濡地霑足¶
以為佳又覺惜難置¶
　　過大嶺作¶
薊(州/)平(谷/縣)一嶺隔東西陡峻惟堪跋馬蹄靜寄儻來還¶
儻去定光(雲罩寺/塔名)雲聳復雲低我方惜以未成雨衆且¶
<pb:KR4f0005_WYG_299-23a>¶
欣於弗作泥暫就郊原易輿度徒觀連隴麥萋萋¶
　　聞京師得雨¶
仲春田盤雨寸餘近京無此畨不及寸踰寸被京都彼¶
此均我土我土止此乎寰宇望時若望多愁多夫餘寸¶
澤雖微亦屬春膏濡晩來山吐雲英英四野鋪仍冀優¶
渥霑利我三農夫¶
　　順義縣行宫再曡己丑舊作韻¶
維暮春之月氣和景已融桞垂陶宅緑杏放董林紅路¶
<pb:KR4f0005_WYG_299-23b>¶
近匪勞衆幾閒更勅躬星言明啟駕為是謁¶
慈宫¶
　　迴蹕詣暢春園恭問¶
皇太后安即景成什¶
寅牌夙駕到惟辰趨請¶
安怡詣暢春䖍肅祝¶
年永期萬徃來數(上/聲)日甫逾旬香山¶
逰豫諭云樂盤谷瞻懐念以申祇待軍營鴻㨗報尚廑¶
<pb:KR4f0005_WYG_299-24a>¶
慈顧問承頻¶
　　御園暮春遣悶¶
仲春啟蹕暮春迴十日韶光瞥眼纔緑水青山疑畫展¶
新荑繁蘤迎(去/聲)人開臨池橅帖三倉衍棄暇翻書四庫¶
裁之二者猶略遣悶悶因亟望㨗音來(阿桂昨奏一二/日内即覔路進)¶
(攻計廿四五日當有大㨗/是以連日盻望喜音尤切)¶
　　直𨽻按察使達爾吉善奏報保定得雨六韻¶
方伯適扈蹕臬司留省城奏稱三寸雨(昨在盤山初三/晚雨僅濕地而)¶
<pb:KR4f0005_WYG_299-24b>¶
(京城之雨約有寸餘今臬司達爾吉善奏保定省城/於初四日自寅至已得雨三寸葢愈南則雨愈大也)¶
真慰一心縈迤北膏微遜當春盼益誠明知土猶潤業¶
已黍新耕於澤寧辭足繼霑始愜情豫郊乃亟待(河南/巡撫)¶
(何煟於二月廿六日摺奏豫省晴霽略乆雖屢得微雨/俱不成分寸現在尚資透雨若半月内普獲甘霖二麥)¶
(仍可卜/豐收云)卜度繾懷并¶
　　將軍阿桂奏報攻克羅博瓦山碉痛殱賊衆相機¶
　　　進勦詩以誌事¶
羅博瓦最髙四峯互圍擁危石鎻巖岈氷巖滑巃嵸賊¶
<pb:KR4f0005_WYG_299-25a>¶
𦂳要門户死守弗開空然勢在必取將軍申戒董八旗¶
子弟兵其中多將種心既堅忠義力倍加拳勇偏伍與¶
彌縫部署勞洞洞(阿桂奏羅博瓦山最闗𦂳要此一路/必當竭力始得建瓴之勢因於二十)¶
(三日派海蘭察等統兵九百名攻弟二第三山峯中間/了口以截斷賊人歸路又令額森特烏什哈達帶兵在)¶
(後續進海祿保寧之兵又繼之普爾普仍攻羅博瓦之/前山峯福康安攻喇穆喇穆大碉又令特成額成徳等)¶
(由左邊山溝潛/進以牽賊勢)夜發曉將及賊聚拒衝湧據髙直下𢷬¶
我師屹弗動待其近至前持滿無不中(叶/)緑旗及土練¶
激勵均躍踴履險如席平騰髙擬鳥翪刀矛短兵接賊¶
<pb:KR4f0005_WYG_299-25b>¶
敗不旋踵隴種奔案角惃踉逃穴孔兩日剋八碉廿六¶
卡獲冗賊巢斯已近一鼔期收總(廿三日三更傳令軍/士進發将及黎明官)¶
(兵分為五路各自爬越而登賊先已知覺即攢聚羣賊/往下直衝勢甚兇猛官兵内雖有被石滚傷之人並不)¶
(稍為移動俟賊人衝近持滿而發無不應弦即倒既近/則刀矛短接傷斃亦多賊人勢不能支始行敗退官兵)¶
(上𦂳追殺直上山梁賊衆除殺死外并有抱頭滚落厓/下箐中者海闌察一面占據了口碉卡一面往搶三四)¶
(峯及峯下一岡碉卡盡行攻克普爾普督兵攻打兩夜/意氣騰上攻開碉座統計殱賊二百餘促浸頭人二名)¶
(攻克大碉八座大小二十六卡搶獲礟位火藥鉛丸甚/多距遜格爾宗不過五六里俯瞰賊人碉寨竟可直下)¶
(沖壓擬從羅博瓦對面山梁發兵截斷其後賊自不攻/自潰長驅直入更為得辦阿桂調度有方諸将領亦奮)¶
<pb:KR4f0005_WYG_299-26a>¶
(勉出力因晉阿桂太子太保海蘭察授内大臣普爾普/額森特授散秩大臣並賞荷包有差佇俟功成懋賞)¶
然予更有思好生承¶
天寵逸徳玉石焚佳兵誡宜奉渠魁所弗赦脅從實懵¶
懂曉之令歸命倒戈或隂拱(官兵殺賊甚衆賊必心生/畏懼然殱戮太多朕心有)¶
(所不忍因諭將軍等及賊畨驚怯之時開誠曉諭以此/事由於逆酋之負恩反噬罪在不赦興諸番無涉畨衆)¶
(中如有能設法擒獲索諾木及莎羅奔兄弟並具姑阿/青頭人丹巴沃雜爾等至軍門來獻者奏聞另加賞録)¶
(若能棄逆投降者亦可貸其一死若予安挿諸畨如果/明於順逆禍福自求可生之機既覺事半功倍且可免)¶
(致玉石俱焚方合/朕好生之心耳)誅殺既弗亟成功庶速鞏寄諭相咨¶
<pb:KR4f0005_WYG_299-26b>¶
諏慎事惟䖍竦¶
　　西直門外¶
御園信宿遂還宫為是齋居合禁中吉亥將行耕耤禮¶
夀萱必告厯年同¶
近隴遥阡麥頴齊灧𠲒晨露緑萋萋如滋渥雨秋堪卜¶
益切殷殷愷澤徯¶
　　豐澤園演耕畢憇春耦齋作¶
演字曾無六經見由來訓習久沿訛可因已罷數年閱¶
<pb:KR4f0005_WYG_299-27a>¶
(春耦齋本以演耕得名邇年因扶犂之/典久習率停預演不覺已閲數載矣)未得仍停此日¶
過(兹以進宫齋戒之便順道經豐澤園仍一演習非惟/使舊典不至久輟且前期習勞於身體亦甚有益也)¶
實以劭農爰再舉亦堪摛藻事重哦自彊不息傳羲象¶
斯即一端切已多¶
　　山東巡撫徐績奏得透雨詩以誌事¶
同日田盤剛及寸青齊&KR0313;尺奏書聞(初三日駐盤山夜/雨尚未及寸昨達)¶
(爾吉善奏保定是日得雨三寸餘今徐績奏初三日酉/時省城甘霖大沛至初四日寅時止入土深透此次雨)¶
(勢甚大霑/被必廣)黔黎總我心懐内逺近寧他疆界分燕北地¶
<pb:KR4f0005_WYG_299-27b>¶
寒待差可河南候早望尤殷(何煟前奏豫省望雨甚殷/若半月内得雨二麥可仍)¶
(冀豐收故連日盻中/州報雨之信尤切)為(去/聲)民祈歲悠而廣以是多憂故¶
少欣¶
　　詠静怡軒前梅花¶
江左梅樹欲結子禁中梅樹方放蕊南北遲早殊若斯¶
都緣氣候之所使氣候天然弗可違不齊之齊乃大齊¶
豈無古榦及香片火攻巧奪由花師未若庭前雙植樹¶
祗須氊棚冬畧䕶暮春亦自芳葩開不藉人工足天趣¶
<pb:KR4f0005_WYG_299-28a>¶
溪邊山畔縱未能風亦香飄月亦横恰如髙士弗欲速¶
素履貞吉饒餘清¶
　　題宋人戲嬰圖¶
湖石花開富貴春峥嶸遊戲亦彬彬漫教白眼看四子¶
(圖中四/嬰兒)長大都成講徳人¶
　　耕耤日祭¶
　先農壇禮成有述¶
春巡昨歲未躬親敢濶邵農倡萬民先詣¶
<pb:KR4f0005_WYG_299-28b>¶
方壇祈¶
惠佑遂臨膏壤舉耕畇莭勞祗以行三返敬事寧當懈¶
六旬(耕耤祭六壇如遇巡幸在外則遣官恭代或有以/余既逾  襄扶犂之勞似當從節為請者余以事)¶
(屬劭農詎得因齒増圖逸且自念精力尚足相副故親/詣如常惟向所加四推四返步履不免過憊邇年仍按)¶
(古禮三/推云)佈宇雲濃將作雨顒希吉&KR1204;自¶
天申¶
　　詠官窑三登瓶¶
修内成秘器年陳陶氣澄那餘下筞火祗裂細文氷葆¶
<pb:KR4f0005_WYG_299-29a>¶
有精神足疵無髺墾曾耤迴閒玩古(是日耕耤還宫将/以明日幸南苑取)¶
(道近/也)即物祝三登¶
　　啟蹕幸南苑¶
南苑邇來臨弗亟去年今歲兩臨加昨緣迴蹕奉¶
金幰(上年春閲視河淀工程因恭奉掖奉皇太后巡幸/天津由水程迴鑾登陸後便道        慈輩臨)¶
(憩南/苑)兹以落成禮碧霞(重修馬駒橋碧霞元君廟蕆工/擇於十二日親致瓣香慶落而)¶
(南頂中頂神廟亦丹艧鼎新因分日/䖍詣瞻禮路便遂駐新舊衙門行宫)習習風輕花放蕊¶
濛濛露重麥抽芽因之更為(去/聲)思膏雨祈稔吾懐詎有¶
<pb:KR4f0005_WYG_299-29b>¶
涯¶
　　涼水河¶
涼水出鳯泉玉泉各别路源出京西南分流東南注(涼/水)¶
(河出右安門西南鳯泉東流經萬泉寺分為二支一自/南經草橋曲折東注一自北經廣恩寺曲折東注至永)¶
(勝橋復滙為一東南流循南苑繞垣而東至小紅門之畆/西入苑牆東南流經沙底橋折而南厯頭牐至二插一)¶
(泉之水自西來滙之又南而東至鹿圏村三海子以上/之水自西南來注之又東南流至五空橋出苑牆經馬)¶
(駒橋迤東行至張家灣入潞河此涼水河之經流/與玉泉之貫繞京城入通惠河者各不相涉也)歲乆¶
未䟽剔率多成沮洳漫溢阻道途往來頗致誤(自右安/門至永)¶
<pb:KR4f0005_WYG_299-30a>¶
(定門地勢窪下每遇霖潦輙漫溢阻旅途嵗乆未治積/成沮洳邇年以來濟釐水道出内帑簡大臣董其事自)¶
(鳯泉至南苑進水柵口濬河三千餘丈又白柵口至馬/駒橋濬河五千餘大修建橋牐凡九新建牐五以資莭)¶
(宣於是涼水河之水乃得安流無患其濬河之土則於/右安門外培築甬道一千餘丈以便行人河兩岸舊有)¶
(稻田數十頃又新開稻田九頃餘均資灌溉之利或云/其地似江鄉風景者不知余之意期於農旅俱受其益)¶
(並非藉此/為㸃綴也)王政之一端未可置弗顧邇年治水利次第¶
修斯處建牐蓄其微通渠瀉其怒有莭復有宣遂得成¶
川巨川傍墾稻田更賴資稼務南苑紅門外厯覽欣始¶
遇或云似江鄉寧飾江鄉趣興農利旅然永言識其故¶
<pb:KR4f0005_WYG_299-30b>¶
　　謁元靈宫¶
圓殿碧岧嶤¶
髙居俯九霄松槐百年閱星斗萬靈朝顧諟瞻於穆屏¶
營對孔昭誠哉禱乆矣祇籲雨暘調¶
　　小獵三首¶
圍牆近以種田周桞外平原佈獵騶(近海子牆設莊頭/種地植桞為限其)¶
(外平原/皆獵場)適可而行適可止此來非特為春蒐¶
業已圍陳矌野間罷而弗用似耽閒設云愛物當春令¶
<pb:KR4f0005_WYG_299-31a>¶
爾雅曽無蒐字刪¶
磬控自知不及前挽弓毚兔獲纔連艷稱雙中曽嗤彼¶
(乙亥春南苑行圍一日射中八兔因有季登漫詡中雙/兔一日雙還倍彼三之句今日小隊行圍射免僅獲其)¶
(二忽忽二十年竟如向之所嗤實堪自哂然余春秋六/旬有四猶能騎射中雙雖未符昔日所云差足驗習勞)¶
(弗懈之志非徒誇精/力未衰藉以解嘲耳)今日翻嗤我亦然¶
　　河南巡撫何煟奏報得雨詩以誌慰¶
山左知霑靈雨均豫郊切為綣懷頻優膏同日霈上已¶
及莭三農利暮春(何煟奏河南省城於三月初三午後/宻雲連綿至初五日午刻入土六寸)¶
<pb:KR4f0005_WYG_299-31b>¶
(有餘尚未止息近省州縣禀報大畧相同二麥滋榮豐/收預卜且髙梁早穀均當乘時播種盼雨将兩月得此)¶
(可轉歉為豐農民欣忭其得雨日期與山/左既同而勢亦畧相似足驗霑被之廣耳)麰麥卜將登¶
筥鹿黍禾欣已起耕畇京畿雖是猶堪待釋彼憂還念此¶
諄¶
　　舊衙門行宫晩坐¶
古屋几筵清幾閒静趣生雲鋪即望雨月上又嫌晴忩¶
樹新來影簷禽話别聲壁詩一再讀何限昔今情¶
　　䕃榆書屋即景¶
<pb:KR4f0005_WYG_299-32a>¶
一株古榆隂滿庭書屋昔日斯經横設如刮目以相待¶
猶故吾也増恧情喬孔之中落松子亦㸔拱把如桐梓¶
(榆樹上寄生松樹/一株今亦拱把矣)斯有故焉可得言凡骨欲換金丹耳¶
　　馬駒橋碧霞元君廟落成是日瞻禮有作¶
周禮或弗讀遂人乆失職治水並治塗互因難惜力然¶
古實用民今惟發價直國家之善政從弗興力役橋以¶
跨川脩廟以鎮橋飾需殷相得彰落成值此日清曉出¶
東門(在海子東/紅門外)村民多喜色輪奐致瓣香祈佑民福國¶
<pb:KR4f0005_WYG_299-32b>¶
祥&KR1204;剛濕地(正值/微雨)歸輿雲破翼優渥以為佳降馨愧無¶
徳¶
　　陕西巡撫畢沅奏報得雨詩以誌慰¶
秦川千里萬民稠民食全資三府收(畢沅奏秦川地廣/民稠全頼西安同)¶
(州鳯翔三府屬嵗獲豐收則通省均資饒裕連日霡霂/輕霏時落時止不成分寸兹省城並近省州縣於三月)¶
(初四日辰刻至初五日午刻甘霖大霈下隰髙原/處處深透且雲氣濃厚雨勢甚廣逺近定獲均霑)連日¶
雖霏未成寸暮春大霈始霑優時同齊豫真徼幸(連日/山東)¶
(河南奏報得雨皆係初四五等日與陕西恰合其霑透/情形亦約畧相同三省相距數千里同日均渥春膏實)¶
<pb:KR4f0005_WYG_299-33a>¶
(為罕/覯)澤望京畿轉切愁寄語謄章喜雨者漫稱吾徳感¶
天庥(各省督撫奏報水旱則為之愁奏報豐稔則為之/慰然未嘗以此為督撫賢愚之徵若明示此意將)¶
(必有諱灾飾豐者雖日後/得聞而民已受其害矣)¶
　　新衙門行宫作¶
平郊間(去/聲)斷麥苖青縁此索教獵騎停無事輕輿言至¶
早有懐虚室坐來馨琹書静好通倪筦花木清真悅性¶
靈一宿明當旋御苑又違六日侍¶
慈寧¶
<pb:KR4f0005_WYG_299-33b>¶
　　豐臺¶
豐臺仍是舊名呼接畛連畦種植俱㸃綴韶光寧可少¶
偷移天巧得曾無幻開頃刻欺殷七下䇿火攻學阿奴¶
日下南門精數典謂當花事祝蕃廡(日下舊聞引析津/日記謂豐臺之名)¶
(不知所始朱彛尊按以豐臺疑即拜郊臺因南門曰豐/宜故目為豐臺云云其解未確考豐臺為京師養花之)¶
(所元人園亭多在其地豐葢取蕃/廡之義臺則指亭臺而言之耳)¶
　　釣魚臺¶
釣魚臺水別一源夥於臺下湧洌泉亦受西山夏秋潦¶
<pb:KR4f0005_WYG_299-34a>¶
漫為沮洳行旅艱邇來治水因治此大加開拓成湖矣¶
置牐下口為節宣滙以成河向東釃分流内外䕶城池¶
(釣魚臺下舊有水塘上承西山香界寺一帯山水每遇/夏秋雨潦西山瀝水灌注輒沮洳阻行旅壬辰夏命於)¶
(香山别開引河引卧佛碧雲一帶山水亦注於此並芟/治葦塘疏剔所有諸泉滙成一湖復穿渠建牐以資節)¶
(宣導流由阜城門外分支一入西便門城渠流為正陽/門前之䕶城河一由外羅城南而東為永定門前之䕶)¶
(城河皆滙入通/恵河以濟運)金湯萬載鞏皇基衆樂康衢物滋阜由¶
來諸事在人為¶
　　山西巡撫巴延三奏報得雨詩以誌事¶
<pb:KR4f0005_WYG_299-34b>¶
晉省近而秦省逺報得雨乃遲於秦此非晉省特懈事¶
彼因馳驛此差人(巴延三奏山西省於三月初四五日/得雨霑足數日前畢沅奏至陜西已)¶
(得透雨日期與晉省所報正同晉地較秦中為近不應/奏函落後葢秦省附軍報馳逓而晉省則差人賫進故)¶
(近者轉遲/於逺耳)但令膏澤利農務遲亦何害慰亦真四省同¶
日祗斯欠頓為京畿問夜頻¶
　　自得軒有㑹¶
仲尼示三戒各自有其時余雖不言老於得可弗思然¶
正未能免故可申言之貴居九重髙富有四海彌何求¶
<pb:KR4f0005_WYG_299-35a>¶
而弗得又何得之期熙績在百工難得賢良資足食惟¶
三農難得雨暘宜二者佛仔肩耄耋所弗辭即令不得¶
已爰有金川師進勦在旦夕難得紅旗馳是皆亟欲得¶
奚能戒以離聖言無不該豈我獨異施祖禹訓養志或¶
同彼所為¶
　　陜甘總督勒爾謹奏報甘肅得雨詩以誌慰¶
地瘠民貧處當春望雨時一犁膏已被丙夜慰湛知急¶
陣非傾注細霏乃渥滋(勒爾謹奏時届清明望雨正殷/兹省城於二月廿五日子時起)¶
<pb:KR4f0005_WYG_299-35b>¶
(至未時細雨連綿入土五寸附近地方亦禀報霑足甘/省大半山田若猛雨傾注不免順流直下今細雨紛霏)¶
(絲絲入地髙下無/不深透農民稱慶)霑欣北省遍益愧獨稽兹¶
　　雨(三月廿/八日)¶
清晨細雨逹黄昏入地絲絲遍隰原正利麥田三月裏¶
均霑薊野一心存濯枝潤葉非急陣饜飫優㳺實渥恩¶
略慰渴希餘後望後茲時若敢輕言¶
　　西直門外¶
麥隴青含宿潤滋憑觀欣畏並深茲因懐喜雨亭記語¶
<pb:KR4f0005_WYG_299-36a>¶
三月恰逢五日期(喜雨亭記云五/日不雨則無麥)¶
種齊禾黍緑苖鋪一雨都㸔生意蘇似覺今年憂略早¶
更思憂幸未曾孤¶
　¶
　¶
　¶
　¶
　¶
<pb:KR4f0005_WYG_299-36b>¶
　¶
　¶
　¶
　¶
　¶
　¶
　¶
御製詩四集巻二十¶
