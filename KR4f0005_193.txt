# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:12.492792
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷三十
<pb:KR4f0005_WYG_193-1a>¶
欽定四庫全書¶
御製詩三集巻三十¶
　古今體一百十一首(癸末四/)¶
　　耕藉還宫經郊外即目¶
園居一日又還宫耕藉時因告協風艱矣逢年已洊饉¶
先之力穡在予躬籠衢懶問栁煙窣被隴欣看麥露芃¶
究是近畿資助厚逺村僻壌詎能同¶
　　豐澤園演耕作¶
<pb:KR4f0005_WYG_193-1b>¶
耕豈端資習¶
先皇&KR1162;重農一般田器戒三墢藉儀従祈嵗有䖍志畢¶
功無惰容旋當千畝莅敬事勅司宗¶
　　春耦齋¶
習罷春耕小憩遅綺忩㸃筆更餘思狹廬多有胼胝者¶
念彼應知愧在兹¶
　　偶題澄懐堂¶
澄懐實不易由言若箇能蠲萬慮煩設使予心概排遣¶
<pb:KR4f0005_WYG_193-2a>¶
賴誰嘉恵此元元¶
　　賦得晴欄花韻¶
淡蕩風情恵晏温旭色鮮催開無紊候弄影有餘妍對¶
埭真佳矣憑欄属偶焉渾成羣玉府詎秪飬花天香染¶
荀郎袖韻宜謝客編春臺予有志寧獨錦蘤然¶
　　齋居即事¶
常年望雨際今春望可無然此因澇後過甚多泥塗竭¶
力督䟽涸稍稍耕犁扶恤民不恤帑責人先責吾况當¶
<pb:KR4f0005_WYG_193-2b>¶
藉千畝敬事敢緩圗三時期尚遥思艱以嗟吁¶
　　題褚遂良書老子西昇經¶
不愛文竒愛字竒端莊中復具流離遂良師事逄干者¶
何乃書稱帝嚳師¶
婉暢容夷有是乎師承得力右軍摹了知獨甲㐮陽録¶
何必兼思右相圗¶
　　祭¶
　先農壇禮成遂耕藉¶
<pb:KR4f0005_WYG_193-3a>¶
吉藉將耕墢¶
先農敬祭壇粢盛供¶
上帝耒耜率千官樂史祥風叶稼臺田器觀潦餘祈殖¶
榖怵惕更難安¶
　　耕藉禾詞四首¶
勤民大事考禋宗御耦躬臨百辟従罷設綵棚惟露冕¶
(耕藉舊例設綵棚/覆畝朕命罷之)匪縁節用實欽農¶
一墢三推古禮詳更教加一肇¶
<pb:KR4f0005_WYG_193-3b>¶
先皇重農要欲所無逸¶
家法繩繩自我蘉¶
三九班陳王與卿遵儀將事共寅清兩年盛典䟽巡狩¶
(辛巳壬午皆以/巡行未舉是典)一意祈豐益敬誠¶
土潤無資潑水脩亦非望雨盼鳴鳩青箱依舊黄牛瘦¶
澇後農艱實有由¶
　　唘蹕恭謁¶
泰陵即事書懐¶
<pb:KR4f0005_WYG_193-4a>¶
東歸慕志早西懸為是瞻依又隔年吉亥剛教扶黛耜¶
翼辰遂復唘華旃羽林不許輕蹂躙方伯申言速𨗳宣¶
(時以天津文安一帶積潦未盡消涸申命恊辦/大學士兆恵㑹同直督方觀承前往相度宣洩)此逮麥¶
秋猶兩月戒盈漫頌茂芊芊¶
　　過盧溝橋書懐¶
微波春水漲沙灘詎啻春微桑且乾祗以渾流非一往¶
每防夏汛有千難作隄已逮騎墻勢輸尾惟圗措火安¶
(下口運河為之阻渾流既不可入運惟使蕩漾於淀池/及窪地自乾隆元年以来已三易其處矣今之下口據)¶
<pb:KR4f0005_WYG_193-4b>¶
(方觀承以為可行二十餘年知/其非長筞而實無計可圗也)博覽從来治河筞不寧¶
斯矣為長歎¶
　　途中即事¶
兩行煙栁越婆娑舊路時深已作河不惜星星欲爾許¶
祇憂總總竟如何有成夫子三年用永慕¶
鼎湖廿載過恒憶佛肩愁弗逮&KR0415;増愁是此途多¶
　　麥色¶
西来麥色較東强詎敢先言餅餌香忍餓憐他播種出¶
<pb:KR4f0005_WYG_193-5a>¶
慰中總切視如傷¶
　　襍言¶
行過髙原處攬轡問農父云不雨無妨其意似資雨曽¶
未數里遥下隰多濕所農言不雨佳雨實艱種黍以予¶
觀大局麥苗已全吐大田亦種齊雨不雨均可(叶/)所厪¶
在津門䟽涸功半補(海河宣𨗳積水五&KR0309;之外現既増/䟽十溝旁近被澇二百九十一村)¶
(已涸二百有十田畝漸次播種餘亦日减數/寸復命兆恵同方觀承再赴津門詳度蕆事)益以雨仍¶
潦安望春耕舉邇日頗多風時復霏塳土一幸不雨暫¶
<pb:KR4f0005_WYG_193-5b>¶
一懼不雨久(叶/)方寸萬慮多所従竟奚主然無非為民¶
襍言識心苦¶
　　過安河疊辛巳舊作詩韻¶
辛巳過濡水初命濬濡源安東及髙陽仿彿名同傳(濡/潤)¶
(也故以名水者不一而足在直𨽻已有三說文出安東/入漆涑者涿郡之濡也左傳出髙陽者河間之濡也廣)¶
(輿記出易州窮獨山一名聖女水者即此地方大吏名/之曰安國河條陳䟽渠事宜乾隆辛巳凖其奏賜名安)¶
(河是濡在州北為三易上源之一又獨石口外/濡水讀作難即灤河源字同音異與此無渉也)聖女出¶
易州實與易水連嵗久浸入沙無足資灌田天然利民¶
<pb:KR4f0005_WYG_193-6a>¶
澤可使虚滲乾發帑俾䟽剔其功非唐捐安河易新名¶
聴予有後言雖云善其初久要宜敬旃閘&KR0309;時脩治俾¶
毋濫軼川輪日以輸溉人和可格天經過示梗概所重¶
惟籲年¶
　　永慕齋¶
别館¶
紅墻外蒼茫睠嶺煙質明將有事徹夜耿無眠¶
冠劔惟希見露霜又隔年暗琴階下滴総是寫哀絃¶
<pb:KR4f0005_WYG_193-6b>¶
　　恭謁¶
泰陵¶
呼¶
天難應地萬古不春時到此驚如昨無言秪益悲愛民¶
承¶
昔篤勤政勵今為九叩還三奠逥瞻欲去遅¶
　　風¶
邇日東風頗覺頻沙田堀堁見揚塵或言沮洳利水涸¶
<pb:KR4f0005_WYG_193-7a>¶
已慮因循防雨屯好惡真教難定已溺飢惟是厪憂民¶
眀知時若原艱致時若今年盼益諄¶
　　半壁店¶
前朝方過去今日復歸来一瞬誠速矣百年視此哉簾¶
垂風自捲花對客新開何必懐虚擲摛毫與作陪¶
　　菜花三首¶
菜花韡間麥苖芃一片黄雲颺恵風亦有蜂逰將蝶戲¶
絶勝李白與桃紅¶
<pb:KR4f0005_WYG_193-7b>¶
連阡正色燦裳裳漫議枝頭不吐芳功在閭閻資日用¶
此香真比蕙蘭香¶
花葉分眀兩色披亦農計也禁驅馳衣裳黄緑非顛倒¶
邶邑風人若刺為¶
　　迴鑾詣¶
　暢春園問¶
皇太后安¶
展叩禮咸施迴鑾謁¶
<pb:KR4f0005_WYG_193-8a>¶
聖慈曰方敢易地言復不過時¶
純嘏惟¶
天錫遐齡以¶
徳基蟠桃花滿樹舉目是西池¶
　　賦得従善如登(得難字八韻/㑹試題)¶
四徳曽掄長(易文言元者/善之長也)一心亦有端(朱子詩因心有/明訓善端得深)¶
(培/)雖云本皆具可識欲從難䟽易義猶著逸詩語豈謾¶
舜因樂取大囘致末由歎克已祛非禮同人應(去/聲)所安¶
<pb:KR4f0005_WYG_193-8b>¶
况居元首貴敢棄讜言寒九仭虧當戒片長納必殫遐¶
思虞夏積景仰意遑寛¶
　　和蘇軾過溪橋詩韻¶
南山幽邃䖏結庵倚陵邱其上多風篁四時恒似秋庵¶
名曰方圎無礙何著留辨如口懸河訥若龍歸湫訥辨¶
兩非真題齋强出頭當時過橋笑至今溪水浮却擬問¶
東坡底重較劣優惟餘嗑然聲不共逝波流懿彼泉石¶
間我亦曽吟逰然無學佛閒而有勤民憂¶
<pb:KR4f0005_WYG_193-9a>¶
　　愛烏罕四駿歌¶
天山左右多囘部聲教古艱通譯鞮分疆劃界各領衆¶
其名不可僂指稽愛烏罕實土著國遥在㧞逹山更西¶
遣使進表非招致浡泥蠟紙金字題先以乗馬色不一¶
嘉誠那責比物齊使者郵至早賜遣按程馬到憐穿蹏¶
曰&KR0865;超洱菊花簇度西海忽蹀金隄(右超/洱&KR0865;)昂蔵之駵若¶
歕玉用昭徕逺房星低(右徕/逺駵)有騋有騋生月&KR1633;一形十¶
影耳竹批(右月/&KR1633;騋)凌崑之駿色正白不湏鞭策行追霓(右/凌)¶
<pb:KR4f0005_WYG_193-9b>¶
(崑/白)髙逾七尺長八尺為龍一一皆駃騠于闐董氊四五¶
尺(見李伯時/五馬圗)伯時圗畫猶艷提别毛按品予嘉號永誌¶
底貢無乖暌所幸在此懼在此太保作訓吾将徯¶
　　題張宗蒼竹塢林亭¶
般礴曽看運意親無多煙樹足精神虚亭留待千秋客¶
活畫重逢百代人¶
　　遣悶¶
盼風風甚又嫌風過恐沙埋稚麥芃似此愛憎期必得¶
<pb:KR4f0005_WYG_193-10a>¶
果然天地憾猶同已思小雨滋當好復慮低田涸未空¶
展轉不知何所適更無閒緒問芳叢¶
　　賦得宫漏出花遲(得含字/八韻)¶
景短晷長候御林春已酣聲聞髙閣報影在液池&KR0509;隔¶
葉徐傳響出叢似帶馣疇人方戒井院吏正擕籃飄若¶
芳蕤護度如香氣含金徒遅抱箭朱鳥欲停驂宵旰扵¶
焉對寒暄亦藉探㡬曽恒有喜惟是每懐慙¶
　　静鑑室¶
<pb:KR4f0005_WYG_193-10b>¶
鑑以照為徳更以静為用惟其物不示是故形随貢既¶
無妍醜見亦免愛憎中題室擬銘盤甄心企空洞¶
　　四宜書屋¶
樸斵三間足攸芋四季佳堪消機政暇仰緬聖人懐山¶
色迎眸静禽音入聼諧&KR0133;言肯堂構未得識根荄¶
春秋花月好風雪夏冬佳一室過容膝四時都惬懐琴¶
書趣逾永池館静偏諧緑滿窓前草因之玩道荄¶
　　無邊風月之閣¶
<pb:KR4f0005_WYG_193-11a>¶
清風明月無盡蔵千秋公物何拘方髙閣之中非享帚¶
髙閣之外随探囊乍思玉局賦赤壁又若青蓮歌襄陽¶
咄哉無逸是我所安能效彼恒徜徉¶
　　飛睇亭¶
翼然亭子冠嶔嵜䂓仿龍泓式創為(龍泓亭在西/湖龍井上)飛睇¶
寜論千百里直如井上朗吟時¶
　　綠帷舫¶
傍水林齋葉吐齊煙舲疑掛綠帷低設如借與青蓮李¶
<pb:KR4f0005_WYG_193-11b>¶
應是風流到剡溪¶
　　逺秀山房¶
山房来逺秀宜望復宜餐朝暮嵐和靄杉楓翠與丹虚¶
明無盡蔵遥緒可探端緬想陶徴士方當五字安¶
　　題葄經館¶
書館信攸寜新名曰葄經無忘惟好學有暇毎来停沼¶
刺削蒲緑芸馡汗簡青箇中如尚友李揆足芳型¶
　　山影樓口號¶
<pb:KR4f0005_WYG_193-12a>¶
無定是山態雲煙朝暮殊笑予真捉影合付小樓圗¶
　　夜雨(三月廿/一日)¶
懼雨未久侵尋望輾轉無非憫農苦常年望愁在未来¶
今嵗望愁加過去潦餘麥秋益廹切亟待青黄接二鬴¶
邇日不雨縦可待風則甚焉苗覆土二更報雨纔作聲¶
三更雷電勢已鼓四更即止量地看不過寸餘嗟何補¶
一宵不寐盼成空京兆奏章朝閱憮¶
　　襍言¶
<pb:KR4f0005_WYG_193-12b>¶
幽谷惟無私有至斯荅響洪鐘惟虚受来叩必應往河¶
海不擇流故能成其深泰山不譲壌故能髙萬尋衆力¶
並則萬鈞不足舉羣智用則庶績不足康尺有所短寸¶
有所長一日二日廼有萬㡬動曰已是誰言厥非¶
　　無寐¶
寸雨剛教潤昨宵終朝隂偶細絲飄春雲入夜仍虚度¶
無寐惟慙六幕調¶
　　馬逺江山萬里圗¶
<pb:KR4f0005_WYG_193-13a>¶
岷峡西来海去東横陳南北戒寰中計之萬里惟斯耳¶
牛女遥源固莫窮¶
　　和闐玉幽厓垂釣圗¶
跽餌幽厓上直鈎應不嫌設如尋姓氏弗吕定為嚴¶
　　書和蘇軾過溪橋詩畢復成一首仍用其韻¶
摹帖無少似仰山還隔邱書詩偶師意望梧頗識秋一¶
如米臨唐懾於真蹟留(米芾帖有展文皇大令閱不及/他書臨寫數本不成信真者在)¶
(前氣燄懾人之語/前段臨真蹟似之)一如董書杜石浦懐深湫貌相非聖¶
<pb:KR4f0005_WYG_193-13b>¶
教㾗乃同釵頭(董其昌書杜詩自識仿聖教序張照䟦/尾云貌相之無絲毫似七十老翁豈漫)¶
(以欺世誠於此頂&KR1502;有眼許與共學書是/言洵得摹帖神解後段書和韻詩似之)天缾揭其義¶
眼巨言不浮而我此何為嘵辯劣與優蹟蔵作者三(蘓/詩)¶
(及米芾董其昌真蹟並蔵内府茲臨/坡書長卷付龍井弆蔵以當紀逰)亦共雲煙流徒因¶
付名山聊記曽一逰終非所當勤當勤如舜憂¶
　　王元中古木幽篁口號¶
古木似撐羅漢臂幽篁如現龍女身如是說法如是聴¶
倒退一切拈椎人¶
<pb:KR4f0005_WYG_193-14a>¶
　　題煙月清真樓¶
春煙淡蕩罥栁絲春月徘徊臨華池不嫌冉冉互暎帶¶
雅宜淰淰相逶迤輕籠那礙虚明委朗照兼之㸃綴綺¶
兩層樓室四面忩俯暢遥吟無不美真為清體清真用¶
煙月名殊其實共底湏秉燭與飛觴大塊文章工錯綜¶
　　多稼軒¶
弄田園北鄙引溜藉輸斟㡬罫塍遥疊數楹軒上臨黄¶
雲菜花甲綠水稻秧針多稼孜孜籲¶
<pb:KR4f0005_WYG_193-14b>¶
當年此日心¶
　　農器圗十詠(有序/)¶
　　我¶
皇祖題耕織圗於凡耕夫織婦力作情状之時之事無¶
　　不繪其神而詠其苦以示衣食為生民要計也語¶
　　曰工欲善其事必先利其器茲於多稼軒中命工¶
　　寫農器十具各系以詩農之器多矣然自初耕以¶
　　至納稼十器大段已具書不云乎惟土物愛厥心¶
<pb:KR4f0005_WYG_193-15a>¶
　　臧俾日目厥艱心厥勞較之圗豳風而書無逸者¶
　　此物此志也¶
　　　犂¶
耒耜由来揉斵為叔平始教以牛施深耕利用希多穫¶
玉食惟當念在茲¶
　　　耙¶
渠䟽破塊佐犁功著土根牢且避蟲踐履欲頻培欲宻¶
即云為學豈無同¶
<pb:KR4f0005_WYG_193-15b>¶
　　　耬車¶
耬車播種有神權一日能教一頃全曰力曰勤曰巧備¶
雨暘時若尚由天¶
　　　䃙碡¶
南畝雖云播種齊更湏䃙碡壓塍畦功夫不惜層層進¶
所戒荒唐志或擕¶
　　　鋤¶
去莠扶良古所聞萌之薙氏教春耘鎡基要在待時舉¶
<pb:KR4f0005_WYG_193-16a>¶
鋤雨吾方望甚勤¶
　　　水車¶
龍&KR0487;翻車置水濵農家灌溉踏雙輪憐他胝足縁無雨¶
慙作髙居調幕人¶
　　　銍艾¶
我稼當秋幸有逢腰鐮千畝日相従可知銍艾奄觀日¶
爾許艱辛弊老農¶
　　　連耞¶
<pb:KR4f0005_WYG_193-16b>¶
村屋邉傍築圃平振莖留秸起耞聲丹青不是圗山水¶
仿彿當年刻木情¶
　　　簁¶
粗細筲三簸用精古稱玉柱豈虚評請看納稼猶無暇¶
㡬變勤治(平/聲)粒乃成¶
　　　杵臼¶
小過曽聞取象觀冬宵相杵豈辭寒自耕及穫經多苦¶
農父何曽得飽餐¶
<pb:KR4f0005_WYG_193-17a>¶
　　西直門外即事書懐¶
低麥已吐穂髙麥纔三寸髙低胥待澤望雨中心悶悶¶
望亦我常今年益徬徨潦餘民洊飢亟資接青黄青黄¶
惟此賴邇日風轉大蓬蓬鎮揚塵披襟惄無奈無奈惟¶
自尤較量憶從頭盼風而懼雨春暮猶然愁春暮忽立¶
夏曽未十日暇盼雨而懼風秦越情殊乍情殊殊實同¶
無非嗟我農行當舉¶
常雩沛恩希¶
<pb:KR4f0005_WYG_193-17b>¶
鴻濛¶
　　鏡清齋¶
水齋液池裔紆蹕小停留數月方一至中心惟覺羞監¶
民兹有㑹育物那無愁明日臨遷座䖍居合戒逰¶
　　古柯庭得句¶
春俶過(平/聲)茲春暮来流隂瞥眼信遄哉古柯依舊吐新¶
葉生意何妨在死灰¶
　　題畫舫齋¶
<pb:KR4f0005_WYG_193-18a>¶
北岸輕輿復轉東偷閒一帶攬煙宫春光九十勾消盡¶
(是日三/月晦)逝水如斯晝夜空逰不觧愁思麥雨坐疑徐進¶
静㠶風每當適意多慙面為有民艱黙忖中¶
　　齋居即事¶
低田甫得種髙田已出秧麥有結穂者有纔三寸强望¶
雨雖未廹愁乃倍徬徨灾沴洊臻後亟待接青黄¶
雩祭舉龍見希霈甘膏霶然非至太甚不敢禮異常(毎/當)¶
(地實雩祭望雨甚時或徹大駕不御輦舊嵗霖潦之餘/    潤得數寸雨即佳不致旱甚故一切禮儀如常心)¶
<pb:KR4f0005_WYG_193-18b>¶
(雖愁望亦不矯/情為過甚之舉)心則慙甚焉恵寜籲¶
昊蒼¶
　　小雨(四月初/二日)¶
小雨曽無一寸滋齋宫剛見濕前墀可知露冕無言際¶
総是風庭抱悶時¶
　　山東河南撫臣奏報得雨誌懐¶
一日連聞兩處霑逺欣翻致近憂添雨纔濕地風吹去¶
慰在他方愁此兼已少閒情花委砌偏多煩緒絮糊簾¶
<pb:KR4f0005_WYG_193-19a>¶
齋宫静飬神心謐祗覺勤民志未恬¶
　　詣齋宫作¶
天橋南潦水退盡草方青即是望霖候予心靡刻寜逶¶
迤度葩瑵怵惕入¶
櫺星九叩瞻¶
乾宇顒祈雨霈靈¶
　　癸未孟夏¶
常雩禮成敬述¶
<pb:KR4f0005_WYG_193-19b>¶
去嵗南巡敬遣官躬親龍見舉¶
雩壇自尤畏雨嘵春月即漸希膏卜日干調幕無能惟¶
已責升薌有恪籲民安大田雖種麥秋待敢信慰言時¶
尚寛¶
　　題宋髙宗賜張浚勅¶
艷詡忠勤因自遁(前勑有云兇渠宵遁同惡/自奔寤寐忠勤不忘嘉歎)秪聞開拓¶
俾徐謀(後勑有云慨風塵之未靖仗忠/義以親行首固邊防徐謀開拓)居尊無復軫餘¶
慮(亦用佑/陵語)真忘淒凉五國憂¶
<pb:KR4f0005_WYG_193-20a>¶
　　陕西巡撫鄂弼奏報得雨¶
春雨北方率艱致河南山左已先霑復聞秦郡膏均逮¶
獨是皇畿澤尚淹慰不抵愁愧心所近尤切逺&KR1370;眉尖¶
懼雲未久望雲劇㡬度徊徨巡歩檐¶
　　詣玉泉祈雨¶
地靈¶
神所宅禱雨每親来又值䖍祈矣真成慙愧哉麥臨秋¶
待實稻入夏初栽惕若瞻¶
<pb:KR4f0005_WYG_193-20b>¶
天宇何時霈澤恢¶
　　翠雲堂題句¶
問爾雲稱翠云何雨未施颯隂亦奚濟謖籟似相欺騁¶
目煩増緒倚吟懶搆思林泉如望幸索待澤霑時¶
　　命裘曰脩踏勘直𨽻積水䟽濬事宜詩示梗概得¶
　　　三十韻¶
水由地中行南北勢殊異南土勤溝洫鮮害而多利北¶
方盡平衍利少害常致率旱澇偶逢畎澮総棄置比年¶
<pb:KR4f0005_WYG_193-21a>¶
夏秋澇乃見洪波積蒿目乏良方屢命䟽消試覆稱海¶
不受是誠無别計嗟嗟我灾黎視爾頻受沴相與待天¶
時益用増慙愧發帑與截&KR1193;十求一二濟㢘知天津&KR0309;¶
洩潦實遅滯重臣令馳往惰吏亟抵罪(叶/)𨗳宣入海河¶
涸壌已耕暨(初命兆恵馳赴天津相度䟽消時積水村/荘㡬及三百水占地畝四千五百餘頃亟)¶
(令放閘開渠設法宣洩並將辦遅貽誤之地方官吏分/别懲處陸續據報涸出地畝已及時播種現據鹽政達)¶
(色奏稱通属積潦/已消出十之八九)文大釡底形難較津南倍(叶/)即今此¶
愁旱而彼仍望霽然盡一分力庶獲一分恵繡衣分&KR0450;¶
<pb:KR4f0005_WYG_193-21b>¶
濬漸有可耕勢(二月内遣御史四員督查直𨽻積水及/一切賑務㩀奏永安温如玉分督天津)¶
(静海一帶亟力開濬溝渠興柱顧光旭前往文安大城/等處文安地勢最為窪下積潦難消上𦂳車戽其涸出)¶
(者亦多及/時佈種)此均治標筞未為探本義豫省及上江往年¶
祲每逮夢麟與汝脩承旨克奏績(叶淮丁丑南巡時因/江  間溝洫中多閼)¶
(遏氾濫之區未循軌道命廷臣分地督辦侍郎夢麟所/脩浚者西自徐州東盡海沭裘曰脩時亦以侍郎督工)¶
(自豫省上㳺䟽排東注釃渠障漫/宣𨗳湖河數年以来已著成效)馳驛召来京斯實為¶
民惎投艱非奪情寜宜頋浮議輕車汝其囊宣房汝其¶
毖集思見毋執周視勞毋避委輸必源尋下釃求髙自¶
<pb:KR4f0005_WYG_193-22a>¶
功要在人為守株兔安企孰急宜先圖孰緩宜後治孰¶
壅宜剔鬟孰澤宜譲棄代賑防中飽舉事懐抑埴勉汝¶
永逸謀副予勤求意¶
　　微雨(四月初/九日)¶
淰淰灑棼絲微微潤廣墀雖勝雲亦好究未地深滋盼¶
是宵仍作厭惟風散之林光已若沐麥秀更縈思¶
　　和闐玉欵鶴仙圗歌¶
赤玉曰璊紫曰玼初謂佳城血浸久和闐秋貢致盈區¶
<pb:KR4f0005_WYG_193-22b>¶
一握雞冠報瓊玖乃知古人不我欺五色玉本天然有¶
命工琢為欵鶴仙質實美矣材虚受紅為外章白内體¶
訝是勾硃成畫手有仙有仙如中酒有鶴有鶴昂其首¶
仙欵鶴乎鶴欵仙誰則主人誰則友吴門伯虎曽作圗¶
欲問先生茲似否¶
　　題仇英西園雅集圗¶
&KR1357;括米家記裏語規模李氏畫中人底湏著色求形肖¶
三鬛由来貴得神¶
<pb:KR4f0005_WYG_193-23a>¶
　　復命五城粥厰加展賑期¶
畿輔連嵗澇渴望茲麥秋即今又慮旱展轉増予憂負¶
汲子墜井其疚可弗求嵗㓙民道餓所致必有由普賑¶
已加月五分灾並賙近城分設厰煮粥資貧流麥登未¶
可知飬給其安投復命展賑期五月末始收無徳致休¶
徴那更靳持籌嗟我乏食民徒跣慙垂旒人事惟補苴¶
奚若¶
天恩周顒祈雨麥田庶當少濟不¶
<pb:KR4f0005_WYG_193-23b>¶
　　飤魚¶
飤魚有莭候必當榖雨過鱗類乃受食育物秩南訛(一/解)¶
苑監動有例届時已備餅伺候汝誠勤即此發予省(二/解)¶
林丞貰市間官價與市同瞿然惕中古和買豈至公(三/解)¶
往嵗餅如掌今嵗餅如畫麥貴以致然巧賈何足怪(四/觧)¶
盤餅雖有數(去/聲)寜當一一數(上/聲)魚且不能言知其飽與¶
否(叶觧/五)今日飤之畢明日當更供嗟此雖予值寜非出¶
諸農(六/觧)念彼乏食民得此以為艱不肯頻投餵兹意非¶
<pb:KR4f0005_WYG_193-24a>¶
従慳(七/觧)魚餒亦何妨苑監或竊歎利弊權重輕留餘非¶
失算(八/解)發粟早頻仍孟子言重思儉嵗實宜用曰今誠¶
其時(九/觧)¶
　　詣¶
　黒龍潭祈雨¶
今嵗望雨况又與往嵗殊洊澇民艱食不可緩斯湏亟¶
待兹麥熟青黄接口餬¶
常雩躬致懇小霑槁未蘇玉泉祈兩度恧予誠弗孚¶
<pb:KR4f0005_WYG_193-24b>¶
龍湫向稱靈䖍往事¶
籲呼清曉出園門穡功厯騐諸秋麥卜半收春麥盼已¶
孤禾黍纔出吐待澤苗將枯以此念益廹觸目渺愁予¶
崇祠近莅止怵惕歩雲衢四年實未来一躬猶昔吾無¶
徳致休和有求多愧㥚敢云禱久矣曷其寜恵乎¶
　　雨七首(四月十/七日)¶
一更星朗月更明今夜拚無聴雨情靈湫致禱仍孤望¶
露立徒愧感弗誠¶
<pb:KR4f0005_WYG_193-25a>¶
二更絶望聊就枕假寐即醒誰能寢中人試問夜如何¶
云有微雲天際淰¶
三更夢迴覺輕寒問知微雨霏闌干欲披衣已報徐止¶
攬衾恐自餘長歎¶
四更復睡仍復覺淅瀝漸聞庭樹敲惜哉小作勢旋息¶
猶幸濃隂空宇罩¶
五更時零時亦休傾耳那覺簷泉流通宵無寐竟虚擲¶
鷄鳴問政空増愁¶
<pb:KR4f0005_WYG_193-25b>¶
自卯至酉一六時或踈或宻棼銀絲掘地四寸已及濕¶
把筆纔得舒雙眉¶
舒眉不似常年喜常年得雨斯佳矣麥雖少救大田遥¶
澇後民艱厪無已¶
　　夜雨六韻¶
傍晚霏徐止起更(平/聲)灑更(去/聲)綿入聴常颯爾不寐亦欣¶
然枕忘前宵熱簷喧瀑布泉重衾猶惬當終夜與周旋¶
渥澤愁真釋遐方繋轉懸究無心喜日自笑自生憐¶
<pb:KR4f0005_WYG_193-26a>¶
　　降㫖展直𨽻各州縣粥厰賑期詩以紀事¶
粥厰佐例賑最濟老㓜貧五城發官糓州縣捐資循日¶
久慮難繼糓命官出囷自冬逮首夏想活無數人昨㫖¶
命展期止以霈澤均㫖降随霑膏停期恐即遵(昨以麥/秋未届)¶
(顒望甘霖各州縣官設粥厰於畿輔貧民可資接濟特/命發倉榖展賑以得雨為期翼日時雨普降恐有司即)¶
(行停止申命再展半/月則可延至麥秋矣)普令展半月庶及麥秋新上以承¶
天庥下以恵吾民恵民寜従厚嗟哉溝壑頻¶
　　題染霞樓¶
<pb:KR4f0005_WYG_193-26b>¶
既雨偏欣晴亦佳御園景物與清皆憑樓㡬片輕霞染¶
却異南昌作賦懐¶
　　采芳洲¶
逺暎雲林近俯池羣芳生意總含滋楚騷稱物如相擬¶
采采吾方念在兹¶
　　怡然書屋偶題¶
架是琳瑯笥牀非玳瑁筵識名探義府玩象汲神淵少¶
暇慙繭紙多愁憶麥田甘膏渥盈尺今日始怡然¶
<pb:KR4f0005_WYG_193-27a>¶
　　接秀山房¶
雨足諸凢好西山送秀来爽真在襟袖潤直到根荄¶
聖日常懸照薫風正阜財徘徊瞻¶
寳額訝似過庭纔¶
　　栁浪聞鶯¶
十景西湖名早傳御園栁浪亦稱旃栗留㡬囀無端聴¶
訝似清波門那邊¶
　　首夏討源書屋¶
<pb:KR4f0005_WYG_193-27b>¶
切予憂喜感¶
慈恩雨足承¶
歡笑語温攬景昨晨迎¶
懿輦問¶
安今日詣仙園¶
萬年康健欣退食數宇軒齋憩討源仍即前朝咨政處¶
此来消&KR0474;許多煩¶
　　昆明湖上泛舟遂至玉泉山¶
<pb:KR4f0005_WYG_193-28a>¶
湖水今年總未消雨霑雅稱試清遨小舟䌫引大舟進¶
西岸人従東岸招綠葦數灣原可溯玉泉十里况非遥¶
潤芃稻頃真宜望不計橋過第㡬條¶
　　玉泉山即景¶
尋源進畫航雨足改山光沃若千林表悠然一水方亭¶
軒含静趣花木吐新芳叩貺兼攬景前朝約擬償(前至/此禱)¶
(雨題翠雲堂一律有林泉/如望幸索待澤霑時之句)¶
　　清貯齋¶
<pb:KR4f0005_WYG_193-28b>¶
山已清兼水復清與心謀是静無營髙齋一例惟虚受¶
坦蕩不虧亦不盈¶
　　華滋館口號¶
華滋豈不尋常到今日華滋真副名一雨千林滃秀潤¶
得教閒館暢閒情¶
　　竹鑪山房烹茶作¶
山房臨水澨曲盡山水情黛色落波瀾練紋翻簷楹茗¶
椀與竹鑪妥帖陳縦横調泉謝符檄就近貯缾罌用汲¶
<pb:KR4f0005_WYG_193-29a>¶
雖等閒惕然思王眀¶
　　試墨泉戲題¶
試墨名佳選壁鐫自慙劔舞與針懸㡬曽擕墨泉邉試¶
便是即真恐負泉¶
　　罨畫忩得句¶
到處虚窓名罨畫畫情殊致捴堪憑山樵雄厚雲林簡¶
不礙都稱最上乗¶
　　掛瀑簷¶
<pb:KR4f0005_WYG_193-29b>¶
瀑自峡中垂却擬簷前掛誰賔復誰主同一供佳話百¶
丈水晶簾合相琉璃界萬有納以空底論湏彌芥¶
　　創得齋¶
山荘創得此輪椎(避暑山荘新構/齋亦以此名之)藉問斯齋復始誰一¶
切名稱都幻相交蘆堪悟即還離¶
　　石舫二首¶
玉泉消得片時逰恐即貪嬉亟返舟順水收帆維石舫¶
又因摘句小延留¶
<pb:KR4f0005_WYG_193-30a>¶
従来刳木取輕浮上水偏遅下水遒石舫雖然艱動轉¶
却如砥柱峙中流¶
　　鑑逺堂有㑹¶
水監亦云可坦蕩含虚明即景非暢觀怵然厪衷情逺¶
固不易鑑近尤可畏増一指設當前泰山失峥嶸冕旒¶
雖蔽目未形視宜精察察豈為佳恢恢良足稱¶
　　賅春園¶
山隂數宇小園開却是今年初度来萬紫千紅歸静觀¶
<pb:KR4f0005_WYG_193-30b>¶
春光原可一言賅¶
　　搆虚軒¶
峯頂敞雲居平陵若搆虚碧&KR1440;試搴幌綠野遍興鋤集¶
道難希彼論文實起予片時安五字消得壁間書¶
　　澹寧堂¶
後階臨水白前戸對山青動趣都涵澹静機常覺寜觸¶
懐良有㑹繕性每因停論徳曽無似休稱陋室銘¶
御製詩三集巻三十¶
