# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:20.441949
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷三十一
<pb:KR4f0005_WYG_423-1a>¶
欽定四庫全書¶
御製詩五集巻三十一¶
　古今體一百十一首(丁未五/)¶
　孟夏¶
常雩進宫齋戒之作¶
龍見¶
南郊舉祀儀還宫齋宿致䖍寅¶
常雩本是縁請雨况此殷殷望雨時¶
<pb:KR4f0005_WYG_423-1b>¶
一夜皆晴五鼓隂憑輿顒望不勝心行行雲散升朱日¶
蹙頞惟餘自咎吟¶
麥苗逺近蔚菁蔥十日雨猶可冀豐以可冀因益可惜¶
惜哉冀爾念紛衷¶
　　河南巡撫畢沅奏報河南北普得透雨情形詩以¶
　　誌慰¶
問悉李封奏詢看畢沅(音阮/義同)陳(昨李封來京問及河南/雨澤情形據稱大河以)¶
(南雨水調勻河北亦覺望雨因即詢諭畢沅兹據覆奏/豫省去冬今春雨雪應期麥田暢茂前赴河北一帶經)¶
<pb:KR4f0005_WYG_423-2a>¶
(由衛輝懐慶等處晴霽半月似有待澤情形三月十七/日懐慶得雨寸餘十九日洛陽得雨深透嗣於二十二)¶
(十一日洛陽又連得甘膏入土深透至二十四日夜間/行抵氾水地方復遇&KR0584;雨如注至二十五日始霽並據)¶
(河北之延津淇濬等十一縣禀報同日均霑一律優足/並先據衛輝懐慶彰徳三府報稱於三月十八至廿一)¶
(日先後得雨三寸至五寸不等河北一帶疊次優霑已/可槩見至大河以南之開封歸徳陳州汝寧河南南陽)¶
(許汝陜光各府州屬自二月廿九三十三月初一節次/得雨後續又得雨三四五寸不等而近日二十四五之)¶
(雨尤為通省普遍實為近年未有二麥早者結實遲者/亦吐秀揚花髙粱雜種俱已出土實可大穫豐登等語)¶
(料畢沅自不為欺亦不/敢欺覽奏為之畧慰)盖䝉過(平/聲)後澤(畢沅此奏乃李/封經過河北以)¶
(後節次得雨情/形自非虚飾也)洵是目前真二麥稔堪卜大田播已均¶
<pb:KR4f0005_WYG_423-2b>¶
披章寧不慰擲筆復眉顰(近畿尚在望澤覽此安能/解愁欣慰之餘仍殷煩悶)¶
雩祭齋居¶
徹夜問報晴質眀起雲佈須叟風隨作蓬蓬恣狂怒濃¶
雲忽四散瞥去不知處僂指數清眀正當&KR1852;五度巽二¶
工如約婪尾為孤注(農諺有清明風刮土連連四十五/之語今嵗二月十八日清明節是)¶
(日有風晴霽嗣是每有雨勢即為風吹散屈指至今四/月初三已四十五日矣占兆既符庶幾即霈甘膏以慰)¶
(切冀/耳)既然應亦休長此安窮住眀當詣¶
壇宿跼蹐增惶懼油然¶
<pb:KR4f0005_WYG_423-3a>¶
錫膚寸庶㡬霈嘉&KR0584;¶
　　安徽巡撫書麟覆奏得雨及近日麥熟情形詩以¶
　　　誌慰¶
昨奏霑膏未問前(前因書麟未經特奏安徽各屬得雨/之處降㫖詢問旋已奏報該省各屬)¶
(二月中旬以來連得雨澤情形盖/所奏乃在詢諭未到安徽省之前)今章並報繼霖連(兹/據)¶
(覆奏前於二月十五日赴鳳廬等處督查加賑往返二/十餘日雨多晴少目擊麥隴青蔥秧鍼出水業於三月)¶
(初十日奏聞至十九二十日省城又得雨四五寸亦即/於廿四日具奏是日拜摺後大雨如注至廿六日午後)¶
(始霽并據安慶六安等八府五州各所屬禀報均於三/月十八至二十三等日連得甘雨十分透足大麥正在)¶
<pb:KR4f0005_WYG_423-3b>¶
(收割小麥現當升漿結實之際雨潤之後繼/以日暄不特二麥相宜尤於秧田有益等語)晴資大麥¶
收割逮潤濟小麰結實堅宜雨宜暘髙下好曰農曰圃¶
慶欣駢載咨方伯應䖍鞏益受損招理灼然¶
　　孟夏¶
常雩禮成述事¶
臘雪優䝉¶
恩渥覃時霖惜靳度春三因循旱逮燕之北(上年近畿/臘雪甚優)¶
(乃今春二月以來京東京南俱已得透雨而自保定一/帶北至順天所屬僅得雨一二寸頗有旱象日夜望雨)¶
<pb:KR4f0005_WYG_423-4a>¶
(為之/不置)儌倖膏霑江以南(節次據李世傑閔鶚元書麟等/奏江蘇安徽通省各屬屢得甘)¶
(膏入土深透二麥可卜豐收大/田亦俱播種幸無南顧之慮)祗為長(上/聲)年艱步禱(向/年)¶
(偶逢春雨愆期毎於雖精常雩步詣祼薦壇位以申祈/禱今年逾七旬有七    力尚强而    登降一切儀)¶
(文不敢稍減是以不得不節省步履之力/以期䖍致誠悃然對越之下益増慙悚耳)益增自咎切¶
心慙吁嗟知過祈¶
宥過(自省昨逢臘雪優霑未免過於欣幸而忘敬畏乎/是吾過也然自二月中旬已切切望雨至今惟冀)¶
(鑒宥天/    耳)即¶
賜雲行雨施(去/聲)甘¶
<pb:KR4f0005_WYG_423-4b>¶
　　㸃雨(四月初/七日)¶
㸃雨大如錢飛空四五墮隠隠作雷鳴滿望成滂沱雲¶
擁東南去瞪勞仍不果昨自郊外來麥已結穂妥即此¶
霈甘霖尚及實粒顆佇立以嗟吁増慙不勝我¶
　　河道總督李奉翰奏雨水二麥及運河情形詩以¶
　　誌慰¶
淮揚洊被災麥收實㝡要(前歲淮揚所屬地方夏秋缺/雨因旱成災上年七月初間)¶
(又因黄水清水運中河同時並漲以致清江漫溢下河/一帶被淹雖賑卹有加而民食不免拮据今嵗麥收㝡)¶
<pb:KR4f0005_WYG_423-5a>¶
(為緊要兹據李奉翰奏稱淮浦一帶於三月二十至二/十五等日連得宻雨入土深透前因查勘新淤灘地經)¶
(過清河山陽阜寧等縣察看麥田長發茂盛大麥得此/雨澤結穂益資飽滿小麥亦在揚花豐收均可預卜等)¶
(語/)兹當結穂時渥霑甘雨膏稔收預可卜飛章因入告¶
卑之莫髙論謙吉滿勿蹈更稱運河深漕艘依次造中¶
河雖略微借黄水亦到(又據奏本年重運漕船現在跟/幫過淮自清口以至淮揚一帶)¶
(運河水勢寛深浮送有餘其運中河内因東省来源較/弱已將茅家隄引渠開放過水四尺由房亭河入運接)¶
(濟運中河水勢増長截至三月二十/八日已渡黄漕船四百四十餘隻)披覽慰南顧大勝¶
近年貎(前嵗因湖水微弱清口淺阻將攔湖壩堵閉以/蓄清水暫借黄水濟運至上年三月甫經開放)¶
<pb:KR4f0005_WYG_423-5b>¶
(張福口等引河引湖水入運而黄水於桃汎後旋又長/發倒灌以致清不抵黄不得已仍閉攔湖壩藉已灌之)¶
(黄水浮送糧艘以致漕運節節阻滯詳見昨年誌悶諸/什今覽李奉翰所奏運河水勢及二麥情形逈與近年)¶
(不同可無南顧之慮殊増欣慰惟因/近畿待澤甚殷不勝日夜籲冀耳)官私胥接濟市價¶
應平校却瞻百里近一例暵陽暴雲生風隨至巽二工¶
如約稽首曷恵寧嘉㴻盈尺報¶
　　春雨軒疊仲春口號韻¶
仲月已翹雲作隂侵尋首夏未霑霖五為期乃不詹六¶
(此正言五日六日非如/詩解作五月六月也)日甚惟增慙愧心¶
<pb:KR4f0005_WYG_423-6a>¶
　附録仲春春雨軒詩邇日春雲常作隂副名霈復冀¶
　甘霖郊原潤溽宜耕矣而我仍懷不足心¶
　　尋雲榭漫題¶
散悶步岸傍遂至尋雲榭尋雲有二義五字言非詐一¶
為緑林深入雲喻假借斯則縁暢逰非我所云者(叶/)一¶
為望雨際切盼雲生夏薈蔚躋天中風隨散而罷尋之¶
總未得佇立愁以訝¶
　　陣雨(四月初/九日)¶
<pb:KR4f0005_WYG_423-6b>¶
陣雨西北来&KR0008;&KR0008;雷聲作雴霫喧衆音大小珠紛落土¶
砌已積水㸃滴浮漚掠須㬰風捲之徂雲散以霩&KR3555;地¶
未及寸為澤實淺薄不足資麥收擲筆歎索莫¶
　　題周之冕寫生巻¶
　　　牡丹¶
迎夏餞春豈無意不同桃李鬭繁華一般瀟灑出塵意¶
慙愧人稱富貴花¶
　　　玉蘭¶
<pb:KR4f0005_WYG_423-7a>¶
蘭作香風玉作姿笑他品命可容羈春曦嫩暖春雲淨¶
正是衡山㸃筆時(文徴明有玉蘭/圖貯石渠寳笈)¶
　　　蘭¶
四時恒有開花日何事楚辭獨許春應是王眀尚思汲¶
睠然三户憶同塵¶
　　　繡毬¶
團圞百結是誰攅通體玲瓏亞玉欄恰似抛毬呈設利¶
(指月録義存為元沙説法將三箇木毬/一時抛出又翻譯名義舍利一名設利)當前空色作麽¶
<pb:KR4f0005_WYG_423-7b>¶
觀¶
　　　辛夷¶
玉蘭根與辛夷合藉是花師巧接移(辛夷花紫花師移/接之則開白花為)¶
(玉蘭花譜視/為二種非也)香雪試看摶屋角可知介甫早成詩(辛夷/屋角)¶
(摶香雪王安石詩也辛夷花紫安得謂之香雪可知玉/蘭自辛夷接出舊或玉蘭亦名辛夷耳然其未接者仍)¶
(為辛夷紫花是巻周之冕畫玉蘭則鈎出白色畫辛夷/則全用墨色可謂黒白分明王穉登於辛夷側題句云)¶
(玉色吹髙館亦認辛夷為/玉蘭或曽見王安石詩乎)¶
　　　梨花¶
<pb:KR4f0005_WYG_423-8a>¶
深斯白色淺斯紅不嗇由来亦不豐設使嫏嬛品材貎¶
太真飛燕酌其中¶
　　　蝴蝶花¶
蝶戀花兮花號蝶孰無情者孰有情汝南未識漆園夢¶
却與滕王鬭寫生¶
　　　芍藥¶
微乎具體特輕盈木本讓他半月程(牡丹亦名/木芍藥)便即呼¶
之曰花婢主人應是鄭康成¶
<pb:KR4f0005_WYG_423-8b>¶
　　　金盞¶
四時舒艷同蘭桂(見學圃/雜疏)金盞傳形亦逼真惡㫖設如¶
思大禹單名祗合號長春¶
　　　桃花¶
南地開遲北地早夭夭&KR0609;&KR0609;頗風流植生誰謂無靈性¶
背却梅花此出頭¶
　　春海棠¶
緑葉紅葩熨貼宜卉中繛爾特丰姿一枝意已具全樹¶
<pb:KR4f0005_WYG_423-9a>¶
引我津瀛得句時(天津栁墅行宫内有海棠/㕔樹古花繁向曾留詠)¶
　　　枇杷¶
琥珀為珠蜜作漿綴柯顆顆色裳裳南幾㡬度聞佳品¶
錯遌嫌他未一嘗¶
　　　荷¶
淡墨疎疎勾寫匡天然鼻觀白蓮香方之君子素其位¶
善注中庸十四章¶
　　　玫瑰¶
<pb:KR4f0005_WYG_423-9b>¶
移根那識越王臺多刺應同衛足材咨爾盈盈馥馥者¶
為誰特地此徘徊(羣芳譜玫瑰/一名徘徊花)¶
　　　百合¶
花根花朶胥攅簇莫恨無端浪與名借問世間一切法¶
孰非百合幻而成¶
　　　石榴¶
謾誚無香同海棠有花有實彼奚方每當重五繁葩放¶
似與仙家供綘囊¶
<pb:KR4f0005_WYG_423-10a>¶
　　　梔子¶
色瓊玖噴味沈檀披拂薫風倚石欄八種夏香曾寫照¶
(向嘗以蘭及夜来香晚香玉茉莉珠蘭/荷梔子玉簮為夏卉八香寫圖題句)就中巨擘屬林¶
蘭¶
　　　秋海棠¶
未肯韶光强出頭牆隂砌角也風流不於草木觀其本¶
那辨髙低春與秋¶
　　　蒲公英¶
<pb:KR4f0005_WYG_423-10b>¶
島瘦郊寒各一家英英被野放黄花蒲衣自是髙人致¶
慙愧為(去/聲)誰五等加¶
　　　野菊¶
黄華一例綻葳蕤野也人間亦菊之不入淵明閒採摘¶
較於林下更無羈¶
　　　馬蘭¶
婀娜大花因號馬(本草馬蘭葉似蘭花似菊/俗謂物之大者為馬也)飄蕭長葉¶
也名蘭莫嫌嗅處無香味既奪朱那更似檀¶
<pb:KR4f0005_WYG_423-11a>¶
　　紫薇¶
蠟跗(平/聲)絨萼色偏麗燕舞鴻驚態更嬌却笑唐家省與¶
令抑相譽也抑相調¶
　　　秋葵¶
木花草卉多無萬一種秋葵獨向陽借問蹌蹌濟濟者¶
立身應以孰為方¶
　　　雞冠¶
綘幘緑袍如立曙金風玉露雅宜秋宵衣散步閒庭際¶
<pb:KR4f0005_WYG_423-11b>¶
訝似雞人報曉籌¶
　　　木芙蓉¶
殘紅(謂/荷)相對碧波清弗水因之得木名君子設如詢姓¶
氏不周黨亦定逢萌¶
　　桂¶
金粟原殊世上花曰香曰色孰能加浪傳玉斧修吳質¶
未識通身是道芽¶
　　菊¶
<pb:KR4f0005_WYG_423-12a>¶
落落疎疎一兩枝逸人情性頗相宜而今多有西洋種¶
(洋菊近年始出備具五色種類甚多有大徑周尺者戊/寅年曾題洋菊四十四種並嘗令鄒一桂圖而譜之云)¶
奪紫誰能復顧斯¶
　　　水仙¶
清泉白石托幽芳等度孤髙若可方了了祗消揮㡬筆¶
勝他大令十三行¶
　　　梅¶
謾言傾覆與栽培開盡羣芳綻早梅不藉田何傳易理¶
<pb:KR4f0005_WYG_423-12b>¶
貞元消息此中該¶
　　　竹枝¶
竹葉竹枝多夾寫變更文(與/可)法特玲瓏春華秋卉多塗¶
抹想藉風前一掃空¶
　　青龍橋再疊乙巳韻¶
依例石梁命駕過静宜小駐豫巖阿(每嵗徃香山静宜/園小駐取路必由)¶
(青龍橋西至玉泉山静明園/傳餐後前往亦如成例矣)徒如去嵗虞失麥豈似前¶
年卜得禾(去年四月上旬亦殷望雨故青龍橋西之作/有圖消悶奈悶仍何之句不若前嵗兩逢春)¶
<pb:KR4f0005_WYG_423-13a>¶
(雨此地麥田吐穂禾隴抽苗景象是以過此得句有農/况橋西慶稀見云云兹来所見麥色青蔥可愛惟亟望)¶
(於數日内得有透雨尚/可如前嵗之豐收也)心忖名山庶釋悶目睎涸壤那¶
欣哦慢賡舊韻增新惄調幕無能愧若何¶
　　麥色¶
麥色緑菁蔥髙低結穂同際兹霑渥澤尚可冀中豐禾¶
黍苗胥吐南東畝亦芃奈何渇望雨曉日熾輪紅(日輪/紅為)¶
(旱象艱雨/為之増鬱)¶
　　棲雲樓曡去嵗韻¶
<pb:KR4f0005_WYG_423-13b>¶
清曉山園莅駐輿棲雲例以據牀居(每至香山必/先於此憩息)蕭疎¶
林麓真宜夏搆築軒庭此最初(是樓為静宜園二十八/景之一乾隆十一年子)¶
(初逰香山/時所建也)膚寸何當即施(去/聲)雨及時庶可潤新畬章嘉¶
忽憶談禪處結習難忘自笑予(向年駐静宜園必於此/室召見章嘉國師談禪)¶
(講經今迴憶曩時情景不免/愴然亦自哂未忘結習耳)¶
　　天池二首¶
泌泌澄澄天半池月情風度迴含滋臨觀似我三無奉¶
尺寸田祛一㸃私¶
<pb:KR4f0005_WYG_423-14a>¶
山靈泉自湧山腰貯以為池朗暎寮設匪出山即滲地¶
疏成溝澮潤田苗(凡山泉出山多即滲入沙石其甚壯/者方可引入溪河然北方山泉疏為)¶
(溝洫利田者百不/得一盤山亦如此)¶
　　歡喜園¶
香山寺右側乆搆小園成静室三間足重来首夏清那¶
欣風送爽且就樾遮晴自恧顧名處無能歡喜生¶
　　来青軒¶
來青所必臨二義其中尋一則緑雲鎖四面蔚曡林一¶
<pb:KR4f0005_WYG_423-14b>¶
則翠毯鋪萬畝攅秧鍼林惟供賞景所繋何淺深秧實¶
民食闗切為望甘霖景賞祇悦目雨望時愁心悦不抵¶
其愁五字攄愁吟¶
　　香巖室再曡乙巳韻¶
香山之室即香巖二即一誠括大凡竺宇又將成来往¶
金僲初不事莊嚴虚窻浄几憑其暇盤道輕輿陟以巉¶
大塊文章當面假笑兹曡韻合應芟¶
　　緑雲舫¶
<pb:KR4f0005_WYG_423-15a>¶
甫向来青(軒/名)詠緑雲百盤巖磴下嶙峋谷中有室謂之¶
舫亦號緑雲名取新兹雲實乃喻林景而雲及舫胥非¶
真可知真者幻之對非真即幻徒紛陳幻中取樂藉遣¶
悶奚如一雨迴蘇萬物欣¶
　　題正凝堂¶
堂額本因易象留正凝之義細思求命凝方協凶和吉¶
(君相不言/命之説也)位正克諧剛與柔可以離眀誇照耀更當巽¶
入納咨諏大烹養聖惟君徳七字盤銘式武周¶
<pb:KR4f0005_WYG_423-15b>¶
　　就松舍¶
就松舍不一而足凡古松傍率置有(西花園及避暑山/莊等處皆有就松)¶
(室/)童童嘉䕃千百年舍在其間恣虚受謾嗤自我作古¶
斯似斯古人可弗友¶
　　來芬閣二首宛轉韻體解悶¶
荷時方得謂來芬夏首斯言誠躗云却是田田一二者¶
笑人虚費望心勤¶
拈毫正自望雲勤解悶聊成七字云溪閣望空却饒我¶
<pb:KR4f0005_WYG_423-16a>¶
春光六月自來芬¶
　　碧雲寺曡去嵗韻¶
古寺接離宫輕輿宛轉通當年笑君道此地費民功(碧/雲)¶
(寺為明正徳時太監于經所造費/累巨萬其時政治不網實堪嗤鄙)似昨亦望雨(昨嵗逰/碧雲寺)¶
(日山雲甫生即為風/散今嵗亦復相似)生雲便作風眀知一切法胥幻却¶
真忡¶
　　洗心亭¶
一脉源源自不窮有亭如翼據當中設云此是洗心處¶
<pb:KR4f0005_WYG_423-16b>¶
何事去年此意同(去年洗心亭詩有邇來望雨心增悶/問爾安能洗去之之句兹來又值望)¶
(雨欲洗心而心不能/釋殊孤此亭名也)¶
謾稱數典浙中為浙者又將孰作師却笑吾儒忘本色¶
讓他墨氏舉羲辭¶
　　學古堂有㑹二首¶
學古應知亦有方其間尚合細斟量井田封建胥善政¶
今可行乎合慮長¶
學古言行約兩端相符坐起要知難詎惟多識資博雅¶
<pb:KR4f0005_WYG_423-17a>¶
每展芸編戒自謾¶
　　夜雨(四月十/一日)¶
卓午作風至傍晩眀知雨意其尚逺每更宣問都報晴¶
五更乃報雲鋪滿遂聽&KR1268;雭作響聲謂當優霈資耕墾¶
急起披衣步庭際潤纔及寸勢隨緩赤日東昇仍放晴¶
無計以吁憂尚宛¶
　　致逺齋題句¶
致逺題名久駐園理事處非闗覽景曠惟慎勅㡬務適¶
<pb:KR4f0005_WYG_423-17b>¶
接閩中章𠞰匪悉真故按兵而不舉庸懦二人誤(臺灣/賊匪)¶
(林爽文等糾衆不法黄仕簡任承恩帶兵𠞰捕日久未/能殱滅蕆事朕料伊二人必有遷延觀望懦怯誤事之)¶
(處已將伊二人革職治罪令常青過臺灣督辦兹據常/青奏到黄仕簡安坐郡城並未親率官兵進𠞰又復調)¶
(遣失宜任承恩駐守鹿港當逆匪林爽文回巢之際亦/並不奮勇𠞰賊種種貽誤之咎果不出朕所料殊為憤)¶
(懣/)先事遣重臣甫到攄謀慮整頺作士氣旗鼓新軍律¶
(叶可黄仕簡任承恩二人觀望逗留與賊以暇其罪實/無  逭幸而朕早已料及先令常青前往並授為將軍)¶
(復以福州將軍恒瑞提督藍元枚為㕘賛並諭揀派福/州駐防兵一千名帶領飛渡臺灣協同𠞰捕其失幾之)¶
(總兵郝壯猷即降㫖於軍前正法以激勵將士兹節次/據常青奏稱整䪺現有兵力訓飭將弁并請添調廣東)¶
<pb:KR4f0005_WYG_423-18a>¶
(浙江兵七千名俱由鹿耳門進口不必再行分撥且使/兵到三四千之後即親自統領先將南路賊匪撲滅後)¶
(再行自南而北務期迅速擒獲賊首平定/海疆所辦皆合機宜佇盼捷音以慰懸注)易賢更調兵¶
埋根弗迴顧獨是海外遥風信難定遽亦惟盡我心籌¶
畫勤寐寤聞㨗尚需時徬徨盼朝暮¶
　　玉華岫¶
勑政有餘暇言尋山寺登輕輿罷乗馬長(上/聲)年懶弗能¶
是亦心慙處而揮毫尚勝佳隂數息停衆勞厪念仍竺¶
宇及巖齋待我吟層層¶
<pb:KR4f0005_WYG_423-18b>¶
　　臯塗精舍¶
縁恒育桂處久與號臯塗假借天邊者如同目下俱因¶
思境胥幻得寄興何殊粘壁李家畫(室中粘壁有李世/倬畫已為陳迹矣)¶
蹟存人久無¶
　　朝陽洞曡去嵗韻¶
昨去今来一瞥中拜縁請雨愧由衷五更作陣凌晨罷¶
(現在二麥望雨甚殷昨夜四鼔作雲五更落雨/惜不及寸惟籲禱龍神早霈甘膏以慰廑念耳)誠恐仍¶
如客嵗同¶
<pb:KR4f0005_WYG_423-19a>¶
　　超然堂自警¶
朝陽洞處(上/聲)髙超然堂居下降髙斯易行片刻欣到也¶
及至憑窓望更有下此者乃悟理不齊曲髙和則寡人¶
中孰最髙懼心可暫捨有過誰眀言不明言暗寫此非¶
過刻論重華訓非假(爾毋面從/退有後言)超然得艱乎惕若守朂且¶
　　攬秀亭¶
復降入園門(山莊墻就髙下曡嶺為之凡兩三重/此盖内圍之牆夜間衛士所守也)門内¶
雨香館仍各自為區搆置就勝選亭乃棲揺則磴盤十¶
<pb:KR4f0005_WYG_423-19b>¶
數轉攬秀信所獨虚窻納近逺譬如得其要一善綜千¶
善下磴即畝平書館廓然宛先難而後獲萬理無不筦¶
　　雨香館¶
書館小徜徉瞻題號雨香望霖歎枯燥即景那芬芳不¶
異昨年况(去嵗雨香館詩有目下又思甘&KR0584;好田間待/潤麥秋臻之句兹来又值麥田待澤不勝跂)¶
(望/)益憐此際忙無心求綺句㸃筆祇言常¶
　　石縫出松柏十三韻¶
　　山中磴道及溝岸石縫中挺生松柏大者合抱小¶
<pb:KR4f0005_WYG_423-20a>¶
　　者拱把蔥鬱秀㧞盖數百年物矣磴道溝㟁皆砌¶
　　石為之石工無不用灰不能生樹也盖石罅嵗久¶
　　灰與土合而為一松柏子偶落其間遂爾成樹信¶
　　乎物有本性自得造化栽培之力設以人力種植¶
　　必不能成活即目㑹心輙成長句¶
石縫出松柏此理妙堪省縁砌石為磴盤旋陟髙迥或¶
夹溝為岸以禦山水湧(叶/)盖經千百年灰性合土永(砌/石)¶
(必用灰年久則灰/與土合為一矣)砌石或裂縫而亦無人整松柏樹之¶
<pb:KR4f0005_WYG_423-20b>¶
子落縫隨風頃雨露之所濡地氣之所領冒縫出枝梢¶
直上生以挺大者已合抱小者亦把拱(叶/)豈無枳棘類¶
凋落那能竝乃知樹有真貞堅自性秉因悟天與然不¶
與凡木等設以人力為郭槖技難逞¶
　　詠和闐玉鏤㩦琴譜松圖小景¶
松下幽軒風入頻㩦琴試譜過溪濵渠寧髙士如裴楷¶
便是奚僮也玉人¶
　　題唐宋元集繪册¶
<pb:KR4f0005_WYG_423-21a>¶
萬壑千谿不可窮運神畢具尺圖中獨嫌未見詩兼字¶
署尾無能三絶同¶
　　　右鄭䖍峻嶺溪橋¶
髙堂素壁姿雄竒小幅偏兼千里思藏宻放彌有如此¶
河陽誠善注庖羲¶
　　　右郭熙溪山行旅¶
秀潤山川清且嘉梁尋玳瑁燕飛斜(用圖中/詞意)玉樓綺侣¶
圖春思不失居然富貴家¶
<pb:KR4f0005_WYG_423-21b>¶
　　　右王詵玉樓春思¶
寫生虚白憶臺前爛漫花開五月天微笑錯忘省郎坐¶
却教誤作謫仙眠(白居易詩獨坐黄昏誰是伴紫薇花/對紫薇郎是圖本寫此景而乃畫一)¶
(卧榻者紊/詩意矣)¶
　　　右髙大亨薇省黄昏¶
漢武求仙意懇哉瓊樓珠户夜明開雙成騎得青鸞降¶
應報西池王母來¶
　　　右趙伯駒仙山樓閣¶
<pb:KR4f0005_WYG_423-22a>¶
散坐坡陀滿意清静睎月色聄秋聲誰為能者誰所者¶
四句金剛概七情¶
　　　右馬和之月色秋聲¶
長夏曾為江寺圖巻之小景寫松湖能藏能放真竒筦¶
姓氏何須問釣徒¶
　　　右李唐松湖釣隠¶
峭壁危灘野艇横籟傳紅葉泛風輕蕭然秋景含斜照¶
濩澤人原未負名¶
<pb:KR4f0005_WYG_423-22b>¶
　　　右蕭照秋山紅樹¶
一箇江亭對翠微鯨波萬頃瀲斜暉底知眺者當秋晚¶
繋纜漁舟自逺歸¶
　　　右朱光普江亭晩眺¶
徙倚孤亭對碧江江天妙趣領無雙是誰特地引詩興¶
棹破烟波一野艭¶
　　　右張訓禮江亭攬勝¶
師弟聨珍畫出竒(松年師張訓禮/見畫史㑹要)髙人讀易小窓時楓¶
<pb:KR4f0005_WYG_423-23a>¶
丹松緑成乎性仁智分眀各見之¶
　　　右劉松年秋窻讀易¶
小景由来稱恵崇沙汀烟樹望無窮不知何處吹漁笛¶
驚起水禽飛破空¶
　　　右釋恵崇沙汀烟樹¶
依樹憑流徙倚時奚僮恰看抱琴隨謂僮不必開囊撫¶
松韻泉聲自譜之¶
　　　右趙孟頫松泉髙士¶
<pb:KR4f0005_WYG_423-23b>¶
萬頃江波灧月華髙人浮艇似乗槎鍾陵固是得私淑¶
天水居然有克家¶
　　　右趙雍澄江寒月¶
　　詠尤通雕西園雅集圖犀角盃¶
無錫尤通工切磋刀為筆却匪鉗羅(羅鉗吉網皆刀筆/吏若刻木角器雖)¶
(以刀代筆覺/勝酷吏逺矣)諸賢風雅傳真面道古如斯物豈多¶
　　夜雨(四月十/三日)¶
傍晩宻鋪雲入夜細霏雨始細繼酣放雴聲落檐宇心¶
<pb:KR4f0005_WYG_423-24a>¶
希徹夜聽謂當霈澤普片刻遂少間(去/聲)欹枕徒延佇曉¶
起劚地看潤祇過寸許將欲解愁煩落莫意增憮¶
　　閲武¶
健鋭營兹駐今將四十年雖安不忘耳得力則誠然(戊/辰)¶
(嵗於香山置健鋭營訓練八旗兵丁素稱精鋭從/前平定凖夷回部大小金川屢經徵調實為得力)詎獨¶
驍騰捷所嘉心意堅(滿洲兵臨陣以退縮為恥不似緑/營懦怯惡習往往有兵不顧將脱)¶
(逃之事兹因臺灣逆匪林爽文等糾衆不法調兵進𠞰/乃因黄仕簡任承恩二人觀望誤事以致賊勢鴟張總)¶
(兵郝壯猷所帶兵丁遇賊潰散退回郡城其畏葸失律/罪無可逭若緑營弁兵俱能如八旗勁旅奮勇堅心埋)¶
<pb:KR4f0005_WYG_423-24b>¶
(根前進自當早獲/渠魁撲滅蕆事矣)閒因示戎詰亦以寓恩宣(香山地逺/京城健鋭)¶
(營列伍萃處無外誘習氣故能操練精熟每駐蹕此地/必親臨閲視分别頒賞其中技勇超衆者加倍恩賚以)¶
(示鼔/勵)¶
　　實勝寺¶
實勝寺建山之陽置健鋭營早有記(乾隆戊辰夏用兵/金川以彼恃碉之)¶
(險攻久未克因憶敬觀者不列朝實録開國之初我旗/人躡雲梯肉薄而登城    可屈指數以此攻碉何碉)¶
(弗克因命於西山之陽設碉而簡佽飛之士習之未逾/月得精其技者二千人命大學士公傳恒為經畧統之)¶
(以行逮平定金川後即就碉傍舊寺易其名曰實勝昔/我    太宗破明兵十三萬於松山杏山之間歸而建)¶
<pb:KR4f0005_WYG_423-25a>¶
(實勝寺以紀勲兹仿其例合成功之旅立為健鋭雲梯/營並於寺之左右建屋居之詳見己巳嵗御製實勝寺)¶
(碑/記)以遵¶
家法宣國威實賴八旗兵子弟平定西域及金川無不¶
功成慶如志(自立健鋭營後所習雲梯馬步射鳥鎗諸/技訓練精熟趫捷勇往嗣平定西陲及大)¶
(小金川得/其力居多)何意海外邪教輩俾兩提臣誤軍事(上年十/一月臺)¶
(灣逆匪林爽文等倡立邪教天地㑹滋事不法水陸兩/路提督黄仕簡任承恩帶兵前往𠞰捕不意伊二人互)¶
(相觀望貽誤之/罪實無可逭)一南一北自株守與賊以暇賊生計緑¶
營恇怯惡習成遇敵猖狂即退避以致蔓延恣梟張三¶
<pb:KR4f0005_WYG_423-25b>¶
月待久捷未至(黄仕簡䪺兵郡城任承恩株守鹿巷一/南一北遷延不進與賊以暇致令蔓延)¶
(竊發甚至總兵郝壯猷恇怯無能遇賊/奔潰已經三月有餘尚未殱滅蕆事)幸子慮早遣將¶
臣一新旗鼓申軍律(叶/)稍待調兵抵臺灣殱賊安民整¶
吏治(賊匪事起於去年冬至月黄仕簡任承恩既到臺/灣候至彌月未見奏至攻𠞰情形即慮彼二人必)¶
(至誤事辛早見及此命李侍堯為閩浙總督往辦軍需/而令常青飛渡臺灣授為將軍督兵𠞰賊並將失律之)¶
(郝壯猷於軍前正法以警將士常青到彼後查奏貽誤/情形果不出朕所料其籌辦整頓兵力進𠞰諸務頗合)¶
(機宜申眀紀律旗鼓一新惟以現有之兵因黄仕簡等/調遣失宜未免氣餒奏請添調廣東浙江兵七千名俟)¶
(到有三四千名即先行帶領自南而北以期生致逆賊/首犯其餘么䯢小醜無難一鼔殱戮浄盡綏靖海疆俾)¶
<pb:KR4f0005_WYG_423-26a>¶
(被難羣黎復安生業現在尚須厚集兵力不得不少遲/時日盼望捷音殊深懸廑此事總由用黄仕簡任承恩)¶
(二人不當所致而誤用二/人則朕之過實為慙憤耳)用人之失我實當畧叙其詳¶
不勝愧¶
　　山陽一曲精廬¶
一曲得山陽愛他委宛藏既幽還復曠首夏却仍涼即¶
景閲圖畫消閒展縹緗長(上/聲)卿先獲我城占五言長¶
　　對瀑三章¶
從來性與瀑為宜不可無言恝去之短什長吟泐昔日¶
<pb:KR4f0005_WYG_423-26b>¶
聆聲睇色又斯時¶
昌黎文裏示前旌不得其平物則鳴試看飛流觸石下¶
有何施設有何情¶
風為宫徵雪為濤一例田盤氣韻豪春仲夏初經兩月¶
(仲春駐蹕盤山對瀑距今雖/經兩月而情景宛如一致)由來不隔半絲毫¶
　　得一書屋自朂¶
天地及王者胥因得一成乾坤無意運宵旰有為亨難¶
易分明是(天地易而王者/難故曰為君難)盈虚消息呈惟欽括堯典日¶
<pb:KR4f0005_WYG_423-27a>¶
勵守吾貞¶
　　浄涼亭¶
水浄風涼處一亭薈萃之動為輕綺縠静是朗琉璃信¶
矣上下合於焉左右宜昨年望雨際何又值斯時¶
　　題琢情之閣¶
性為情之本情乃性之末本末巳犁然任情實非達曰¶
任已為失琢之益乖刺每咎前錯題(此題向為内翰所/擬未檢㸃而用遂)¶
(有吟詠然究/不以為然也)成事不説抹¶
<pb:KR4f0005_WYG_423-27b>¶
　　登懐風樓口號¶
君子徳風小人草民懐其化始稱和詎惟襟袖披涼爽¶
一拾級間慙愧多¶
　　陜西巡撫巴延三復報得雨詩以誌慰¶
仲春得雨麥芃苗(前據巴延三奏西安省於二月十一/二及二十九三十日普得時雨麥苗)¶
(長/發)季春得雨麥結穂(兹又據奏報省城於三月十九至/二十一日又二十四五兩日連得)¶
(透雨並西安同州鳳翔漢中興安延安榆林七府屬邠/州乾州商州鄜州綏徳五直𨽻州暨所屬於三月初十)¶
(十五十六十九至二十二等日得雨深透髙下均霑麥/禾正當吐穂之際得此渥澤結實可期飽滿察看情形)¶
<pb:KR4f0005_WYG_423-28a>¶
(豐收可卜等語陜省連/次普霑西望不勝欣慰)苗而秀及秀而實胥被時甘佽¶
農事麥秋之稔已可卜西望那能不慰志却是近畿亟¶
待澤每作微霖弗大霈(叶/)拈毫恧以艱成章亦惟自艾¶
祈¶
天賜¶
　　十方普覺寺瞻禮¶
偶因月望禮金仙咫尺精藍五里便請雨況當臨未雨¶
述年何用舉唐年(是寺唐時名兠率後名昭孝又名洪/慶明時曰永安見帝京景物略至雍)¶
<pb:KR4f0005_WYG_423-28b>¶
(正十二年始覺寺/賜名十方普)恤民本合殷勤苦讓佛於焉自在眠¶
(是地又名卧佛寺殿中供卧佛/舊云二今祇一亦無從考矣)一二二而一莫辨不如¶
無語且隨縁¶
　　含清齋¶
寺側有書齋廓如亦自佳山容標畫展泉韻與琴諧適¶
爾歸澄照悠然引静懐於斯得五字初不費安排¶
　　古意軒¶
意自蘊於心而軒額已古然豈易言㢤古寧容易覩法¶
<pb:KR4f0005_WYG_423-29a>¶
古已致艱泥古或隣鹵祇兹對古山無毁亦無譽(叶/)如¶
是百千秋吾意與之與¶
　　詠舊端石玉堂硯¶
㳯妃盖久别龍賔呵出滃濛吐玉津十硯軒珍今萃四¶
(是硯為閩人黄任十硯齋中所珍任字莘田康熙壬/午舉人官縣令有硯癖内府舊藏其三兹又得其一)復¶
宜四美具其鄰(内府篋弆董其昌鑒藏名畫四巻顧愷/之畫女史箴一李公麟蜀川圖一九歌)¶
(圖一瀟湘卧逰圖一以四美具名之兹黄任/所藏十硯中已得其四亦可謂四美具云)¶
　　題趙葵杜甫詩意圖¶
<pb:KR4f0005_WYG_423-29b>¶
抑為淇澳抑瀟湘颯颯濛濛引徑長却得幽居臨渌水¶
傳神寫出杜襄陽¶
王孫棨㦸本尊嚴畫筆饒他李董兼悟得勲名胥夢境¶
竹深荷浄處消炎¶
張翥猶能見信菴(是圖有元張翥題詩䟦云畫自趙府/來末書信菴當是趙葵南仲筆盖其)¶
(時尚有信菴欵識後為俗/工&KR0724;潢截去實可惜也)失因&KR0724;潢惜何堪元明多少¶
名人詠致歎滄桑總幻談¶
　按宋趙葵字南仲號信菴趙方之子與兄范俱宣力¶
<pb:KR4f0005_WYG_423-30a>¶
　行陣屢立戰功授少師武安軍節度使進封冀國公¶
　贈太傅諡忠靖陳基稱葵有墨梅石刻在虎邱寺是¶
　巻畫筆在李董間寫竹深荷浄頗得杜甫詩意後有¶
　元翰林承㫖張翥詩䟦翥猶及見信菴題款惜為俗¶
　工重&KR0724;割去巻中有梁清標印題為竹溪消夏其餘¶
　鄭元祐諸人題詠率稱其父子勲業致歎滄桑惟眀¶
　廬陵張昱詩有荷浄碧溪煩暑外竹深團扇小亭開¶
　之句與葵畫意脗合因改正題為杜甫詩意圖并識¶
<pb:KR4f0005_WYG_423-30b>¶
　　詠雕漆賭墅文房¶
賭墅方贏復奕棊淮肥報捷羽書馳矯情既作無喜色¶
屐齒何須又折之¶
　　玉乳泉得句¶
静室居最髙今来尚未至五宿眀當旋詎可遂恝置輕¶
隂韜日色弗炎多爽氣路經玉乳泉駐輿成小憩淙淙¶
噴靈派石髓苓馨粹有茶亦可烹有墨亦可試僕人欣¶
息肩而我引詩意一舉乃兩得句成便前詣¶
<pb:KR4f0005_WYG_423-31a>¶
　　静室¶
昔或跋馬行今每乗輿到今昔原不殊何易老和少九¶
夏乏祁寒隆冬無赤曜然彼日日間原弗遽改貎即如¶
此髙居本自卑處造於其步步際亦豈䪺易調知然而¶
嘵嘵静室静我笑¶
　　遲雲館繹義¶
輿過遲雲館遂繹遲雲義遲義本有二平去音各致平¶
音乃謂徐去音則訓待(叶/)而其義亦通因徐方待暨雲¶
<pb:KR4f0005_WYG_423-31b>¶
遲(平/聲)乏速方我遲(去/聲)多愁意遲(平/聲)者視其疾遲(去/聲)者願¶
其至膚寸作甘霖盈尺利農事¶
　　試泉悦性山房¶
泉韻風情静者機松枝竹鼎火昇微(所謂文/火侯)但謀口食¶
無闗性蘇(軾/)陸(羽/)由来兩涉非¶
　　題張宗蒼畫¶
杜老傳名語曰惟能事遲(杜甫戲題王宰畫山水圖歌/云能事不受相促迫王宰始)¶
(肯留/真跡)宗蒼得其祕神繪對斯竒山聳天如接雲低樹帶¶
<pb:KR4f0005_WYG_423-32a>¶
滋憶前看畫就曰氣韻來時(昔每觀宗蒼畫問成否曰/氣韻未至少旋曰氣韻來)¶
(則畫就矣此㝡得畫法/三昧庸史不知此也)¶
　　詠竹柄玉石子蟠桃如意¶
老坑子石宋時珍(内府有蔡襄端/溪子石蟠桃研)此玉撈從玉水濵天¶
女散無著摩詰㳯妃共可友龍賓¶
　¶
　¶
　¶
<pb:KR4f0005_WYG_423-32b>¶
　¶
　¶
　¶
　¶
　¶
　¶
　¶
御製詩五集巻三十一¶
