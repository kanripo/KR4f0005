# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:16.540260
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷三十七
<pb:KR4f0005_WYG_316-1a>¶
欽定四庫全書¶
御製詩四集巻三十七¶
　古今體一百十一首(丙申五/)¶
　　四月朔日作¶
祝¶
壽獻功禮畢過流隂宛轉入清和易舟北上希膏切夾¶
岸青看結穂多人曰無妨未諶我麥虞有失更廑禾期¶
逾五日柏十日(昨在中水行官因盼雨未得有雖非五/日堪十日迫待却逾蘇氏辭之句距今)¶
<pb:KR4f0005_WYG_316-1b>¶
(又將旬日顒望/甘澤益切於懷)對此農民愧若何¶
　　謁分水¶
　龍王廟¶
流釃汶河各南北千秋通運藉¶
神權水分固在謀誠巧(分水雖似巧思實因天地自/然之勢向作詩曽屢言之)地¶
脊仍因勢自然但使萬民資利賴允宜一已致誠䖍近¶
年流弱剛浮漕補救綢繆意更懸(每嵗蓄汶水以濟運/邇年漕渠春水不充)¶
(糧艘易致淺阻因飭河臣多方預/為籌辦又值去嵗雨足幸未悞運)¶
<pb:KR4f0005_WYG_316-2a>¶
　　微雨(四月初/三日)¶
徹夜雲濃聚凌晨雨細霏聽聲時作止閲勢衹浽㵟徒¶
益煙波景那蘇渇壤希弗曾成寸澤已見放斜暉潤䍐¶
廑民望誠輕咎已非或云宜麥熟(適侍郎徳福因差往/土黙特辦事至行在)¶
(復命詢以一路雨暘情形據奏直𨽻雨水已足山東似/覺稍乾頃在河干候駕正值微雨喜以為於麥有益旁)¶
(有老民數人僉云此時麥正結穗若雨過大轉恐麥生/黒疸俟顆粒堅老雨始無礙此或農家閲厯之言然亦)¶
(未能遽/信也)疑信未深依¶
　　登光嶽樓即事再疊舊作韻二首¶
<pb:KR4f0005_WYG_316-2b>¶
煙中九㸃辨齊區舟溯漕川艤岸隅尚憶戒嚴鄰賊境¶
即看翦逆靖康衢(前嵗秋夀張逆匪王倫糾衆不法侵/擾壽張陽穀堂邑三縣佔㩀臨清舊)¶
(城搶掠附近村莊東昌境既毗鄰且聞賊有窺伺之意/郡城防守甚嚴因山東營兵怯懦無能賊得肆其猖獗)¶
(特遣大學士舒赫徳等統率八旗勁旅𠞰捕距其倡/亂甫一月旋即掃平賊衆悉就擒伏法諸境晏然)軒¶
忩納景畫圖展老㓜迎鑾陌巷鋪前席更頻諮大吏窮¶
鄉元氣復乎無¶
光望由來本一區(一統志載望嶽樓在聊城縣東北今/名光嶽東昌府志則云光嶽樓在府)¶
(城中其望嶽樓則在城東北隅盖光與望/書近傳訛向曾訂正詳見乙酉辛卯詩註)岱宗東北聳¶
<pb:KR4f0005_WYG_316-3a>¶
城隅靈威奕奕佑千古佳氣葱葱照九衢觀喜男耕及¶
婦織飾袪玉砌與金鋪促成七字解舟進行漏曾消半¶
晌無¶
　　河南巡撫徐績奏報得雨詩以誌事¶
開封得雨早稱優合省茲陳被澤周(先是徐績奏報河/南省城於廿四五)¶
(得雨深透茲復奏通省一百四州縣均於此兩日各得/甘膏五六寸至深透不等二麥可望豐收早禾亦愈見)¶
(長發民/情歡忭)結穂正滋二麥潤吐苗更卜大田休原皆廿四¶
廿五霈(廿四駐曲阜其夜細雨微零廿五霏絲竟日不/成分寸而豫省乃於是日優霑雖普天皆吾赤)¶
<pb:KR4f0005_WYG_316-3b>¶
(子祈年之意相同然逺渥而/近未霈究不能為之慰懷也)何獨於齊於魯收覽奏惟¶
慙以為慰望雲旦晩冀恩流¶
　　舟中夜雨(四月初/四日)¶
彌月甘膏已覺稽晩來雲重雨凄凄通宵喜聽波聲霔¶
詰曉纔看霽色䨑何處非民非赤子即今恵我恵青齊¶
京畿一帶復霑否驛䮉謄章此佇徯¶
　　曉晴¶
曉晴開御舫蓄目景全殊逺郭籠煙片近田蔚露珠麥¶
<pb:KR4f0005_WYG_316-4a>¶
欣烘穂實&KR0927;看吐苗濡意謂菁葱者予心共爾蘇¶
　　讀漢書¶
父欲安劉劉未安子謀安吕吕為殘其基髙帝失長算¶
平勃奚稱智力殫¶
　張良進四皓非安劉實害劉此杜牧之卓識向曽屢¶
　見題詠兹不複綴夫辟疆非良之子乎乃以安吕之¶
　計教陳平平巧詐患失之小人也圖脱禍而聽其言¶
　吕氏權由此起設非后死而軍左袒則天下已為吕¶
<pb:KR4f0005_WYG_316-4b>¶
　矣平勃又焉能安劉哉然其失摠因髙帝既知恵帝¶
　不類已當廢之而立文帝乃牽私愛而欲立如意夫¶
　如意孺子也焉知其類已乎此由寵戚姬耳卒致戚¶
　姬為人彘恵帝飲酒自廢而髙帝諸子被殺者復三¶
　人吾以為吕雉之禍實髙帝自召之而陳平之請封¶
　諸吕實佐之謂之為巧詐患失之小人不亦宜乎¶
　　渚營¶
八十里遥溯運川渚營到以午時前已乗巽二催漕籟¶
<pb:KR4f0005_WYG_316-5a>¶
更值裴家下水船足艤宿舟斯合矣却張居室謂多焉¶
(地方官於水營内作板房數楹為艤舟復坐/憩之所本屬多設因其業已預備亦遂聽之)偶閒雖欲¶
試摛藻摛藻即為心恧然¶
　　疋帛謡¶
戔戔彼疋帛裁量用刀尺縫紉熨貼始成衣一絲牽引¶
禺絲隨古人製字有深意至心如絲聲从思子輿訓官¶
曰得之大易又戒朋從來(叶/)人心惟危道心微試看一¶
絲與萬絲¶
<pb:KR4f0005_WYG_316-5b>¶
　　宋人隼擊圖¶
拳爪斂翼欲下擊衆禽䘮魄各藏匿垂羽不擇音駾息¶
是謂畫神得妙的蹇諤正士闢奸慝勇將斫陣逐羣敵¶
乃可方斯餘莫匹¶
　　無為觀疊辛卯舊作韻¶
臨水¶
上真宫簷標¶
奎畫崇忽然據賊宼(前嵗秋逆匪王倫糾衆不法佔據/臨清舊城寺廟民居多遭殘毁此)¶
<pb:KR4f0005_WYG_316-6a>¶
(觀亦係復/經整葺者)竟自署侯公因發八旗勇遂成不日功(山東/緑旗)¶
(怯懦無能王倫等賊衆遂益肆猖獗特命大學士舒赫/徳等統率八旗勁旅𠞰捕距其起事甫一月即行翦除)¶
(賊衆殱/擒伏法)剗邪修¶
正宇¶
黙佑賴恩鴻¶
　　臨清歌¶
御舟經臨清因作臨清歌邇曽金川擬淮蔡𠞰剷奚數¶
(上/聲)斯么麽(兩金川以服屬土司敢於負思抗拒削除本/非竒績是以近作告成太學碑文比之唐時)¶
<pb:KR4f0005_WYG_316-6b>¶
(討平淮蔡而已若王倫係内地奸民以邪教惑民作/亂發兵𠞰㓕不過如尋常擒捕盗賊吏不足比數也)獨¶
惜閭閻遭燹亂誠有刼數難容過(逆匪倡立邪教以避/刼數為詞煽惑愚衆)¶
(良民為賊戕害及逆黨就殱伏誅者幾以萬/計是則此一方之刼而非若逆匪所云也)賑灾無待¶
主爵尉飢困原異潢池戈(王倫滋擾時或有言灾民因/飢餓所迫而亂者給事中李)¶
(潄芳至形之章奏恐地方官果有其事因命大學士舒/赫徳於督兵之便細加訪察乃據實奏聞以壽張堂邑)¶
(陽穀等縣是年收成俱稔賊所至並未搶刼倉穀其非/飢民可知王倫等實因邪教糾衆不法無識喜事之徙)¶
(妄言惑聽固/不足信耳)縣令失察更未密一死稍得贖愆差(夀張/令沈)¶
(齊義於王倫等倡立邪教未能早為察知擒治及聞其/事乃於大堂僉差往捕而胥役入教者多遂至漏洩生)¶
<pb:KR4f0005_WYG_316-7a>¶
(變機事不宻自貽之慼使其尚在當律以不職失/城之罪因已罵賊遇害特宥其過而仍予之邱)然猶¶
賜䘏寧從厚謂烈則可忠則那(沈齊義僨轅失城為賊/所害止可謂之烈而不)¶
(得謂之忠其女二姑於其父䘮歸籍時投繯以殉亦止/可謂之死義而不得謂之孝盖聖人教民無以死傷生)¶
(毁不滅性未聞教子女以身殉父母為孝也昨浙撫三/寶請旌章中乃謂忠孝聚於一家措詞失實矣因降㫖)¶
(宣諭勅部依全/家殉難例旌之)突如其來據要地新城終未失嵯峨(賊/匪)¶
(佔據臨清舊城復遣其黨於初七至十三連日攻犯新/城之西南二門副將葉信叅將烏大經署知州秦震鈞)¶
(嬰城固守百計抵禦發鎗礮殱賊甚多賊不得逞十九/日賊復以火藥實車擁至欲焚燬闉扉城上偵知之擲)¶
(石礙其車輪以火箭射其車藥然賊反/自焚斃多人自是不敢復窺新城矣)禮不下庶避則¶
<pb:KR4f0005_WYG_316-7b>¶
可頗有明理志弗磨文武諸吏及士庶盡節弗屈原堪¶
嘉莠民翦滅示國法良民旌䘏恩加宜(叶/)緑旗怯懦豈¶
足恃八旗選鋭無須多(因緑旗兵怯懦無能特選派健/鋭火器兩營滿洲兵一千名馳)¶
(赴山東𠞰捕賊衆即就翦滅至逆匪初起侵擾諸縣時/官民為賊所害者文職除沈齊義外則有署堂邑知縣)¶
(陳枚反其弟武舉陳元樑陽敕縣丞劉希燾典史方光/杞及其姪方義堂邑訓導呉㗚及其姪呉文秀僕王忠)¶
(武職則有署夀張逰擊赶福莘縣把總楊兆立堂邑把/總掦兆相襄城外委把總崔吉士又普洱總兵薩靈阿)¶
(之妻時僦居臨清亦罵賊被殺夀張訓導李昴妻戚氏聞/賊至自經其士民則壽張生貟王鳴岡武生王廷柱臨)¶
(清生員王政臨清州民黒耿光馬體㳟馬體乾皆為賊/害臨清生員李日孜監生胡師忭及妻劉氏州民趙金)¶
<pb:KR4f0005_WYG_316-8a>¶
(階皆自經死並/勅部如例旌䘏)重臣習事命經理夾河佈置為周遮(廵/撫)¶
(徐績等皆非練習軍務之人措置不能得要以大學士/舒赫徳曾經西師之役嫻於用兵即命至山東董率調)¶
(度進勦並命額駙拉旺多爾濟都御史阿思哈同行舒/赫徳至徳州調集各處兵馬京兵一到即令阿思哈分)¶
(領衆兵往㑹徐績等至臨清由南路進攻舒赫徳拉旺/多爾濟等統優京兵由東靣進攻復派侍衛春寧率東)¶
(三省善射手五十人亦至並命直𨽻總督周元理統兵/由故城一路恊𠞰並於威縣平鄉分兵堵禦河南巡撫)¶
(何煟在邱縣館陶一路統兵防守楊景素時為直𨽻布/政使駐兵河西因以拆槗事委之廿二日夜半楊景素)¶
(瑪爾清阿率兵攻賊浮橋射殪燃礮之賊兵丁穆維踴/上賊舟奪礙㫁橋索勁兵數十人繼之擲炬焚橋艦頃)¶
(刻而燼殱賊數百賊遂不得西逸廿三日京兵全至臨/清於舊城四靣環困賊窘迫率一二千人至塔灣復□)¶
<pb:KR4f0005_WYG_316-8b>¶
(春寧音濟圖等射殪五六百逆匪等復遁囬舊城其餘/竄逸之賊追殺殆盡賊有潛泗欲渡河西者悉為楊景)¶
(素一路之兵射擊無遺越數日賊即𠞰平錄其功績因/擢楊景素為山東廵撫瑪爾清阿為兖州總兵穆維賞)¶
(巴圖魯號擢千總並賞藍翎其在事/出力大小貟弁各錄叙陞賞有差)滋事一月平六日¶
(王倫自八月廿八日起事至九月廿九日渠魁自焚黨/羽悉就擒獲檻解誅磔統計僅一月而八旗兵合𠞰自)¶
(九月廿四至廿九計凡六日而平以視明白蓮教徐鴻/儒等擾亂前後二十年巡撫趙彦七月始討平遲速不)¶
(啻百/十倍)趙彦七月猶延俄䇿馬厯厯情形閲萬姓安堵迎¶
肩摩徒觀舖戸復如昔是因三倍商賈羅(臨清舊城為/商賈聚集之)¶
(所市塵宻比賊殘破後/近已修整漸復舊觀)汪家大宅付灰燼首逆以此為¶
<pb:KR4f0005_WYG_316-9a>¶
巢窠此或居官欠良報其後有識恩早加(王倫至臨清/佔居原任湖)¶
(南巡撫汪灝舊宅其曾孫汪繼烈等預挈家徙避官兵/至賊放火自焚意汪灝為巡撫時必有斂賄自肥之事)¶
(故其居不能遺之曾元世守然使汪繼烈若明於大義/當避賊外出時先焚其室令賊無所棲事後上聞必嘉)¶
(憫厚賜而錄用之兹雖無從賊之罪而室/成灰燼賞亦無可施惜乎其智不及此也)率亦置之弗¶
深咎大義詎必常人訶舟經因作臨清歌奚以致此慚¶
如何¶
　　旋蹕至徳州行宫作¶
篷忩夜雨謂應霑漸北誰知澤竟纎(初四夜雨蓬忩聽/之頗似優霑雖不)¶
<pb:KR4f0005_WYG_316-9b>¶
(過二寸許亦稍滋潤連日行程所見覺向北之雨更㣲/今至徳州見麥穂禾苗俱有乾燥之意盼澤尤切而風)¶
(大土多於田功俱/不相宜為之煩悶)原是盼膏看麥抵更兼蒙土惜禾尖¶
往來慶典雖躬蕆等度康功那意恬雲作風隨慣相妬¶
䇿無搏手嬾吟拈¶
　　襍言¶
順風行舟豈不甚美面前来舟斯為阻矣阻者意憮美¶
者心喜喜者感風憮者怨已巽二蓬蓬感怨付彼達此¶
應物謂之窮理¶
<pb:KR4f0005_WYG_316-10a>¶
　　遣悶¶
自我入齊境佳麥觀菁葱苗秀秀將實翠浪翻芃芃而¶
何往返間少雨偏多風寸澤何嗟及眼看欲失豐逮得¶
而奪之誰不惜以忡因思消息間理固鮮恒通通塞互¶
轉旋此理原堪窮祝¶
釐告武成蕆禮都從容凡事忌太順先憂那辭躬躬弗¶
辭先憂惟是憫良農¶
　　題莫是龍倣趙大年江鄉小景¶
<pb:KR4f0005_WYG_316-10b>¶
略變晩唐法猶傳北宋規江鄉春正曉農務漸興時橋¶
過牛蹄怯船浮鴨嘴遲南巡恒所見偶爾繾遐思¶
　　行舟四詠¶
　　　櫓¶
槳棹檝惟櫓力大(諸物皆行船所必需御舟則惟賴河/兵牽縴以行槳櫓之類率弗用然亦)¶
(備置以待/不時之資)御舟却未見催梢榜人慣有因人智已逸他¶
勞那顧嘲¶
　　　柁¶
<pb:KR4f0005_WYG_316-11a>¶
一舟之令全資柁操縱東西莫不從我亦因而悟為政¶
設無定見鮮功庸(柁者一舟之主操柁者無定見則舟/莫所適從然則為君者可不慎哉)¶
　　　㠶¶
催漕欣看五兩順半張弗受飽風屯黄頭雖曰慎厥事¶
可識其間至理存(風㠶張滿未嘗不行之快而偶遇轉/灣收拾不及反致遲延雖舟人慎事)¶
(之意而盈虚消息/中頗有至理存焉)¶
　　　縴¶
河兵兩岸引龍鬚(向於淀池水縴有龍鬚雙行之例今/於両岸亦用之葢舟人圖穏便之意)¶
<pb:KR4f0005_WYG_316-11b>¶
(因亦/聴之)事體大資衆力扶詎止凴觀切深喻集思廣益在¶
斯乎¶
　　題趙孟頫樂志論書畫合璧巻三首(後有張照/記絶佳)¶
静觀水晶道人圖如讀髙平所著論及誦天缾學士記¶
又似松雪畫重認有記可以不須圖披圖味論無餘藴¶
一而二而二而一前三後三水乳潤鄭䖍三絶詎足云¶
獨擅藝林千古韻然非山陽超世作曰圖曰記何由問¶
緬想昌言發憤為斯誠狂也可與進¶
<pb:KR4f0005_WYG_316-12a>¶
鵲華秋色水村圖皆秀王孫之佳作此巻用意特精嚴¶
出之以逸博而約二圖早入石渠珎(謂鵲華/及水村)兹為殿允¶
得其託並山環溪搆美宅揖讓賔朋命僮僕良由春種¶
復秋収奉親息體志堪樂樂在斯意不在斯圖斯意實¶
難筆著仿彿松雪老人言原弗丹青詡盤礴¶
髙幹雄志及雄才後果如言具先見以此羶薌致令聞¶
詎止隠淪期獨善(叶/)文敏結搆得此意有斐君子瑟兮¶
絢四百餘年妙蹟留丁甲呵持永不變裝池割裂失去¶
<pb:KR4f0005_WYG_316-12b>¶
名名去實存神弗亂文評書倣李北海張學顔碑筆尤¶
健擬法斯圖亦匪難則待廿年勤之倦¶
　右三詩首章言髙平樂志寄托髙逺鷗波繪事曲盡¶
　其妙張照作記水乳交融合之可稱三絶次章因内¶
　府舊蔵鵲華秋色及水村圖皆呉興傑作此巻筆意¶
　特以精嚴擅塲石渠趙畫從此鼎峙矣顧考厯代収¶
　蔵若清河書畫舫諸書皆不載此圖而畫幅中子昂¶
　又未署名幾無可徴驗然審其筆墨工整中具有秀¶
<pb:KR4f0005_WYG_316-13a>¶
　逸之致猶是千里大年家法信非他手可辦其失欵¶
　或由割裂實存固無損乎名之伕也故三章終及之¶
　惟諦察巻後子昂書論及自䟦頗似雙鈎疑為後人¶
　贋作而張照之記小楷則類平原麻姑壇文筆則倣¶
　昌黎畫記其於松雪稱許特甚是山陽之論得松雪¶
　之畫而益彰松雪此圖詎非賴天缾之記而益信乎¶
　　北來¶
北來觀二麥雖覺畧勝南然亦需膏澤為之希雨霑三¶
<pb:KR4f0005_WYG_316-13b>¶
月朔雨後數寸縱頻覃(直𨽻三月朔甘&KR0584;優渥十二三/復得雨二三寸較之山左雖多)¶
(霑一次至今已及一/月亦未免乆望矣)較齊固少差䆒非優渥酣乃知弗¶
渇待率出慰我談秋麥實菁葱冬雪胎裏沾(農民以秋/麥經值雪)¶
(者謂之胎裏飽/雖旱無礙有収)春麥則矮黄根弗深萎尖邇日屢生雲¶
雲生風妬兼芒種逮熟時迫冀嘉&KR0584;甘恐虚前所望(啟/鑾)¶
(時見沿途麥苖芃茂可期大豐自入山東境後風多日/燥乆未得透雨今直𨽻境内亦然恐麥秋不免少減分)¶
(數致虚前此所/望為之深惜)益増中心慙¶
　　過静海縣¶
<pb:KR4f0005_WYG_316-14a>¶
去時過此雨優霑彌月還饒半月添望澤至今日已甚¶
終風播土夏滋炎已殷麥穗待飽粒更慮禾苖欲萎¶
尖夾路農民胥鞠&KR0957;相看惟有忸怩兼¶
　　文嘉遥山髙樹即用其韻¶
清和髙樹緑隂齊一帶遥山望欲迷佳客不妨挈柑酒¶
黄鸝寧必獨聼啼¶
　　山東巡撫楊景素報雨¶
昨望南雲重心期雨庶幾曉凉知澤被輕㸃惜膏稀却¶
<pb:KR4f0005_WYG_316-14b>¶
報三寸逮(楊景素奏十五日寅刻由平原起程甘雨綿/宻經禹城抵齊河申刻雨止入土實三寸許)¶
(省城所/報亦同)益慙此處非得無飾慰我實亦所霑㣲(楊景素/此奏或)¶
(因余盼雨甚切恐不免多報分寸藉以慰/懐即果如所言亦尚不得謂之霑足也)¶
　　策馬由天津府城至¶
　海神廟拈香用近作過府城韻¶
前度鳴鞭過綺闉(昨經過時/未入城)由城經此覲從民長街小¶
雨惜乎弱(是日/㣲雨)¶
靈廟甘膏籲以親入夏恒風渇已亟代¶
<pb:KR4f0005_WYG_316-15a>¶
天敷澤望猶諄宻雲願即霈嘉&KR0584;䖍叩惟抒一念真¶
　　至栁墅行宫作¶
遥看籠墅青近識逕和庭又以三年别居然此日停惟¶
期供憩息何必綴臺亭細雨午時歇中心益不寜¶
　　賦得天道無為(得然字八韻/召試題)¶
繫傳曽明道論衡亦著篇无思已示易自化試觀天賦¶
物夫何作為形任自然四時由相(入/聲)嬗二氣互因宣生¶
長陽嘘發成蔵陰吸堅廣惟翕以闢大則直而専不動¶
<pb:KR4f0005_WYG_316-15b>¶
遂通感守中聴代遷法斯臻治者其舜願希旃¶
　　河南巡撫徐績奏報得雨及麥收分數詩以誌事¶
各屬霑皆三寸上二麰收約九分餘(徐績奏豫省三月/廿四五等日時雨)¶
(霑足先經奏聞今四月初二三日開封等所屬州縣各/得雨三五六寸至深透不等計通省麥收分數約九分)¶
(有/餘)慰遥雖復因知彼切近惟應益恧予雲作風隨若有¶
識小霏亟霽奈何如自思旱凛盈虚戒(憶二月下旬及/三月朔日之雨)¶
(畿輔優霑二麥可期十分豐稔乃自入山東境及回至/直𨽻時切殷盼雖亷纎間作而渥澤未霶近每雲聚風)¶
(随不能醸雨為之抑鬰因憶上年春膏頗足入夏後以/缺雨之故麥遂歉收今春每引以為懼方對雨時即有)¶
<pb:KR4f0005_WYG_316-16a>¶
(去年三月曽因喜失麥依然憶惕吾/之句不意邇日復如去年之觖望)迴首那堪春暮初¶
　　桞墅行宫八詠¶
　　　栁徑¶
栁墅由来栁㝡多入門循徑窣婆娑無端徃事思量偶¶
張緒當年意若何¶
　　　石屏¶
疊石為屏蔽内外玲瓏闢達意猶存魯論少小工佔畢¶
雅似邦君樹塞門¶
<pb:KR4f0005_WYG_316-16b>¶
　　　曲池¶
海河牆外引流来曲繞屏山鏡影迴真是商人之見耳¶
滿池種得假蓮開(栁墅為天津鹽商所脩以備停/蹕者池中㸃綴假蓮故戯及之)¶
　　　横橋¶
宛轉朱欄扶木橋過橋掲歩不其遥橋低忽訝水波近徐¶
悟東風漲晩潮¶
　　　偕樂堂¶
行館中間構數楹堂齋㕔室各為名兹来後樂偕艱致¶
<pb:KR4f0005_WYG_316-17a>¶
祗有先憂為久晴¶
　　　播醇齋¶
笙歌備聽誰為聴摘句消愁愁復縈黙坐書齋縁望雨播¶
醇翻覺未孤名¶
　　　海棠㕔¶
海棠謝了人纔到無復紅英㸃緑苔却是壁間詩句好¶
不知過去與方来¶
　　　校籖室¶
<pb:KR4f0005_WYG_316-17b>¶
校籖雖以額書堂那有多閒檢縹緗縱罷軍書仍不寐¶
投階頗覺似天康¶
　　天津唘程迴鑾之作¶
安福御艫溯海河夾堤十里備笙歌迫因希澤方愁已¶
一任排當嬾聽他昨日微零仍即止今晨略蔚又旋過¶
農民祗盻銀牌喜未識其心苦若何¶
　　麥穂¶
麥穂芃芃色亦滋近河受潤故如斯隔堤髙䖏必黄萎¶
<pb:KR4f0005_WYG_316-18a>¶
顧邇㤀遥吾不為¶
　　詠楚恵王吞蛭事¶
昔楚惠王食寒葅得蛭吞之疾致乎令尹入問告之故¶
再拜而賀疾遂愈劉向新序紀其事偶披覽之謂近誣¶
庖宰食監供厥職王葅有蛭安逃辜是宜問其知與否¶
若知則遂當行誅藉曰弗知偶過耳笞以蔽罪誅甚夫¶
子産濟人於溱洧恵不知政譏子輿何至一時小不忍¶
徇人病已輕厥軀且以告之令尹矣仍當威令行其都¶
<pb:KR4f0005_WYG_316-18b>¶
焉救庖宰食監死言自扞格非通䟽好行小恵違大義¶
盡信書不如無書¶
　新序載楚惠王食葅得蛭而吞之腹有疾令尹入問¶
　王曰我食寒葅而得蛭念譴之而不行其罪乎是法¶
　廢而威不立非所以使國聞也譴而行其誅乎則庖¶
　宰食監皆當死心又不忍也因遂吞之令尹再拜賀¶
　曰臣聞天道無親惟徳是輔君有仁徳天之所奉也¶
　病不為傷是夕蛭出而疾愈吾讀是書而知其誣設¶
<pb:KR4f0005_WYG_316-19a>¶
　誠有其事惟當庖宰等是問其有意為之耶誅之不¶
　為過其無意而失之耶薄示之懲足矣亦罪不至死¶
　也何至輕已徇人强吞蛭以得疾市小惠而昧大義¶
　安能託言天道乎既作詩以辨之並識其事如右¶
　　夜雨(四月廿/二日)¶
午雲時聚散入夜遂棼絲聴徹五更永想當二寸滋再¶
霶方愜望恐霽益殷思曉起煙波重繼兹霈庶其¶
　　復雨(四月廿/三日)¶
<pb:KR4f0005_WYG_316-19b>¶
開船衝浩𣺌夾岸望迷離疎宻時相間渥優今允施麥¶
收庶少救禾長正深滋彌月憂惟釋登秋稔更期¶
　　過武清縣¶
雨後青郊總沃如今朝辭舫復憑輿麥將熟穗粒滋飽¶
&KR0927;盡蘓苖秀逮初左右欣原皆為(去/聲)爾思量愁亦未孤¶
予宻雲仍弗容輕霽再霈益佳此待諸¶
　　恭奉¶
皇太后回鑾駐蹕桐柏村即事二律有序¶
<pb:KR4f0005_WYG_316-20a>¶
　　告功行慶東巡¶
輦掖金根辭舫就輿北道村臨桐柏溯發軔至於旋蹕¶
　　月計兩周由畿輔返自齊封疆連千里緩頓總期¶
安適喜¶
慈躬之日益康强經涂並効懽呼嘉民志之風同愷樂¶
　　兹以勞還舉典越程仗莅青郊復因¶
尊號具儀信宿¶
鑾回紫禁時則微薫正拂渥&KR0584;初晴攬盈疇之麥熟禾¶
<pb:KR4f0005_WYG_316-20b>¶
　　滋與扈農而共慰覩夾路之鳬趨雀躍知中外之¶
　　交欣爰紀聨章用昭蕆事¶
水程率歴遍陸路此非遥往返都安吉¶
康强欣適調慶因定西旅恒是奉¶
東朝郊勞應親莅還宫遲一朝(因舉行郊勞之典廿五/日自桐柏村徑駐南苑)¶
(新衙門廿六日至良鄉廿七日禮成後率將軍等還京/師詣    慈寕宫問安    皇太后慈駕則扵明日駐)¶
(南衙門廿六日較早回鑾/駐夀康宫為期    一日)¶
踟蹰緣望澤優渥喜新晴敢曰時逢泰誠看雨洗兵諸¶
<pb:KR4f0005_WYG_316-21a>¶
臣無内外夹路畢趨迎(是日在京王公大臣官貟及䝉/古王公等俱至桐柏村接駕)¶
人豫占¶
天順予惟凛捧盈¶
　　新衙門行宫晩坐¶
郊勞明當宿廣陽取程此近駐徜徉畧思少(去/聲)日斯文¶
課那計今朝我武掦土潤香生苔砌浄雨霑籟拂夏衣¶
涼不殊插架鄴侯軸却愧無閒校縹緗¶
　　倪瓉竹樹野石¶
<pb:KR4f0005_WYG_316-21b>¶
竹樹交枝野石蒼有情無意各相忘張家學士拈佛法¶
翻喜因王而得羊¶
竹石木中各一倪(&KR1357;括張/照題語)半提乎抑是全提天瓶者箇¶
依然在論有論無饒舌兮¶
　　再題趙宗漢雁山叙别圖¶
浙中雁山凡有兩不識為温抑為台(浙中以雁名山者/凡二其一為南雁)¶
(蕩山在温州府平陽縣西南百里其一為雁蒼山/在台州府寕海縣北四十里宗漢所云未知孰是)圖署¶
使粤時所作知胥路便徑由皆子卿(汪/)獻甫(宗漢/字)¶
<pb:KR4f0005_WYG_316-22a>¶
舊館契(見宗漢/自識語)登第謝歸自逸材出紙索畫篤友摯細¶
思入妙窮安排山重水複互吞吐元氣磅礴無津涯蓮¶
池松逕置妥帖飛梁奔瀑騰喧豗南宫見賞豈俗調爾¶
時八幅宣和纔片羽胡為無翼致一欣始遇一愧哉¶
　　良鄉道中即事用近作韻¶
霽後輕輿破曉陽紗衣稱體覺㣲凉&KR0927;髙稻下都芄緑¶
一雨回蘇幸弗妨¶
觀農那覺路途長麥欲登秋禾蔚秧識得力田不如處¶
<pb:KR4f0005_WYG_316-22b>¶
未孤盼雨亟彷徨¶
兩月東巡真覺速一時南望反嫌遲(自良鄉至山東往/返幾兩月餘迅若)¶
(轉瞬自南苑至此距明日郊勞不過一宿轉覺/稽緩葢不盼則速盼則嫌遲人情大率如此)果然眀¶
日逮郊勞嘉&KR0584;¶
天教百事宜¶
盼捷今休日夜懸郊臺知近縣城前戎衣看缷著章服¶
領謁¶
慈寜大禮全(郊勞後即由行宫更衣回京率阿/桂豐昇額等詣    慈寕宫請安)¶
<pb:KR4f0005_WYG_316-23a>¶
　　山東廵撫楊景素奏報得雨詩以誌事¶
被雨由來早直𨽻霑膏却覺勝山東(直𨽻於廿二廿三/得雨深透今楊景)¶
(素奏山東省城于二十戌時至廿一辰時甘&KR0584;徐零入/土四寸較直𨽻雖早一日而優渥不及即所報四寸果)¶
(真亦尚欠/霑足耳)真兹四寸意猶慊綣彼萬民念豈窮欣近㤀¶
遐戒銘素畿農齊稼縂期豐雖然薄海更遥矣祈嵗宜¶
乎愁滿衷¶
　　良鄉行宫晩坐¶
來去倐經兩月程紗忩重拂夏風清詩粘素壁新還舊¶
<pb:KR4f0005_WYG_316-23b>¶
意託良農雨與晴依古歡惟文簡課荷¶
天寵幸武功成受俘凡四郊臺二遇以何修勵若驚¶
　　於郊臺迎勞將軍阿桂凱旋將士等成凱歌十首¶
郊臺仍是此郊臺何幸重修盛事來漫謂數年經契濶¶
精神注似日相陪¶
勲臣率拜列靈旗(郊勞之儀陳將軍參賛等得勝纛於/臺上朕親率成功將士及王公大臣)¶
(等行禮是時臺下/鳴螺鐃歌樂作)軍士鳴螺赫武儀樂奏鐃歌行抱見¶
(拜纛禮成御幄次將軍參賛趋至座前行抱見禮/各加撫慰賜坐賜茶猶循    祖宗以來家法也)詰戎¶
<pb:KR4f0005_WYG_316-24a>¶
家法萬年垂¶
己巳班師本受降(非擒賊滅㓂故/未行郊勞之典)庚辰郊勞典鴻厖放¶
牛歸馬予素志凱獻何期此見雙¶
準部回城定五年金川小㓂亦如前嘉予將士乆敵愾¶
不覺對之増惻焉¶
地險加之衆志堅(促浸逆賊恃其地險碉堅蟻衆齊心/抗拒其事雖小於平定西域而逐步)¶
(力戰而得攻勦之艱/視前不啻數倍過之)林碉步步戰而前小於昔事難過¶
倍慰意恒因意&KR0832;然¶
<pb:KR4f0005_WYG_316-24b>¶
鑿穴而居避火器終於面縛出蕃城(官軍圍攻賊巢用/大礮四面轟擊賊)¶
(衆皆鑿地而匿以避礮火今䑕窟垂破逆酋胆落計窮/因率其弟兄甲爾瓦沃襍爾斯丹巴並其兩土婦及助)¶
(惡大頭人丹巴沃襍爾阿木魯綽窩斯甲尼瑪噶喇克/巴暨兩喇嘛並大小頭目二千餘人出塞跪捧印信)¶
(乞免誅戮遂/悉就擒獲)貪生螻蟻固如此聚族將焚語豈誠(先是/投出)¶
(畨衆僉稱聞逆酋等每言若官軍攻至巢穴窘迫無計/即相聚焚死不肯為官兵所得彼時即以畨人之性最)¶
(忌自戕不過故作妄語欺餙以圖狡/脱屢諭將軍等嚴防今果不出所料)¶
倐經于役五春秋棧道﨑嶇似坦郵(棧道雖險較之/金川則坦途矣)夾¶
路花紅復桞緑阿誰致悔覔封侯¶
<pb:KR4f0005_WYG_316-25a>¶
脫却戎衣換吉衣龍章示奬特恩稀(郊勞時將軍等俱/甲胄覲謁隨行奏)¶
(凱而還俾衆觀仰軍容之盛入朝後始解甲易吉服/將軍阿桂實為此事首功特賜四團龍補以示優異)同¶
心戮力還掄最便解天閑賜六飛(將軍阿桂及副將軍/豐昇額參賛海蘭察)¶
(並賜御用鞍/馬乗以扈行)¶
兵洗金川永不波潢池䟦扈竟如何良鄉近逺多黎庶¶
歡喜都來聴凱歌¶
凱歌亦豈易為聞五嵗辛勤勞衆軍我實未曾安五夜¶
幾多憂慮與平分¶
<pb:KR4f0005_WYG_316-25b>¶
　　還宫詣¶
　慈寧宫恭問¶
皇太后安喜而成什¶
三千餘里往還路¶
八十五齡康健躬巷舞衢歌申衆悃陸輿水舫慎予衷¶
安祥蕆事誠堪慶今古¶
膺釐孰與同適自東廵䖍祝願¶
髙年定並岱宗崇¶
<pb:KR4f0005_WYG_316-26a>¶
　　詠湯泉荷花¶
水暖温泉兼候早(湯泉以水暖荷花開早他處今/年氣候較早四月末巳見花開)清和¶
菡萏已敷榮大官法駕崇朝返中使新瓶秘殿呈品自¶
出塵無礙汙度堪引興却難評微嫌稱是花君子何必¶
斐然欲速成¶
　　題錢選林檎雙雀¶
半熟林檎雅入圖文禽欲啄待斯須即看筆意傳神處¶
頗與王家帖不殊¶
<pb:KR4f0005_WYG_316-26b>¶
　　詠和闐玉䕫匜¶
鑄銅多古器琢玉作今匜流鋬遵周制敦牟伴祭儀銘¶
詞殊義母錫貝勝文姬(義母文姬/皆周匜名)笑彼呈新様華囂徒¶
爾為¶
　　夜雨(四月廿/七日)¶
五風十雨吉徴常五雨尤稱夏令祥(自廿二日至/今甫五日)前此¶
雖霑乆晴渇今兹大霈渥膏洋愛聴簷瓦紛鳴瀑不寐¶
㡡紗峭透凉明曉受俘午門御披衾又復願宜晹¶
<pb:KR4f0005_WYG_316-27a>¶
　　金川平定御午門受俘即事成什¶
畏威赦罪昔己巳偝徳致俘今丙申真首函呈非或首¶
生人組繫是孚人(馘字從或從首盖或者疑辭函首以/獻其真偽原在疑似之間至俘字從)¶
(孚從人孚者信也執人以來其生獲實為可信六書㑹/意具有深義顧昔人無論及者兹當俘馘並陳適得是)¶
(聯天然切對/因並詮釋之)陳儀凱獻聲靈赫偃武歡騰禮樂彬四¶
沐¶
天恩際時泰(乙亥六月征勦準噶爾先獲青海數酋羅/卜蔵丹津及新投順復叛去䇿凌孟克之)¶
(子巴朗孟克忒木爾等來獻是年十月因平定準噶爾/復獲逹瓦齊等檻解京師並御午門行受俘禮庚辰正)¶
<pb:KR4f0005_WYG_316-27b>¶
(月平定回部圅霍集占之首以獻復御午門受之皆賦/詩以紀並有從今更願無斯事之句兹以兩金川負恩)¶
(反噬不得已而用兵幸賴盡美天祐集勲奏凱且逆酋/黨羽全就俘獲實為盡善    通計前後凡四舉是典)¶
(從此益願洗/兵長不用矣)盈虚黙念倍惶寅¶
　　春耦齋小憩¶
鳯樓適受俘鸞閣將開宴於斯待告備視事兼傳膳二¶
月東廵狩春耦過未辨弄田已播種林丞職敢慢菁葱¶
&KR0927;苖蔚幸霑透雨徧愁旱歴柬省逢膏逮京縣吉禮以¶
次行轉愁為慰幻雖然敢即怡無逸書在案¶
<pb:KR4f0005_WYG_316-28a>¶
　　植秀軒¶
植秀何所植其名不一足髙低湖石間隨宜種花竹是¶
皆可謂秀而無過悦目每憶棫樸詩爽然自慚恧¶
　　虚白室¶
白黒同為色白佳而黒否所以墨曾悲更傳楊遺守生¶
白乃在虚精義蒙莊剖其義問云何虚無實則有常使¶
方寸間致虚斯福受釋氏稱白業於意亦足取¶
　　題純一齋¶
<pb:KR4f0005_WYG_316-28b>¶
穹壤胥得一清寧因以見作君得一貞九有享安宴一¶
者純之謂純則無他變於意為弗襍於學為無間寧惟¶
尚樸素那更言華絢¶
奎章示訓深服膺勵不倦¶
　　四月廿八日紫光閣凱宴成功諸將士(有序/)¶
　　績宣西僰洗兵波靖金川凱叶南薫錫宴筵開紫¶
　　閣旋蹕舉勞還之典昨朝纔解征衣御樓受俘獲¶
　　之儀詰旦全陳繫組念徼外棧穿氷雪瘁以五年¶
<pb:KR4f0005_WYG_316-29a>¶
　　指壁間米聚山川成於百戰功宜懋賞允兹晉爵¶
　　加章實稱循名遂爾圖形系賛繄此日同堂之愷¶
　　樂酬諸臣歴嵗之藎誠酌酒親頒一釂霑殊非易¶
　　承筐共拜千緡賚亦奚多撫陳迹以増懐難㤀視¶
　　昔幸後來之繼踵益勉從今六章詎曰侈文億載¶
　　願言偃武¶
己巳班師原赦罪(己巳之奏凱非受降乃赦罪彼乃所/屬土司逆命則討之服罪而赦之安)¶
(得與外夷相提並/論謂之受降哉)丙申宴凱信成功樊崇甫以十年叛¶
<pb:KR4f0005_WYG_316-29b>¶
(郎卡自赦罪之後未及十年即侵擾鄰/境念畨俗搆争乃其常事遂置不問)莽布奚當六戰¶
雄蠶食狼貪終弗改鷄連鯢取孰矜窮五年宵旰勞西¶
顧幸覩酬勲禮樂融¶
郊勞昨還曉受俘禮應凱宴荅功膚修儀偃伯斯宜矣¶
夜雨朝晴有是乎(廿七夜半後快&KR0584;渥霑未曉而霽/夜雨朝晴最為難得於盛典尤覺)¶
(相/宜)紫閣貌圖俾績顯金巵手賜按名呼(宴間召將軍阿/桂豐昇額參賛)¶
(海蘭察額森特領隊大臣奎林和隆武福康安普爾普/並擇其餘勞績茂著之人及軍機大臣舒赫徳于敏中)¶
(福隆安等至座前親/賜巵酒以示優眷)鋋瘢著處恫闗切念此何敢耀武¶
<pb:KR4f0005_WYG_316-30a>¶
吾¶
美諾重征得重易勒圍多戰信多勞(初攻䟎拉雖經嵗/始平及收復美諾)¶
(諸境則未旬日而蕆事至促浸則層層險阻賴阿桂不/憚艱瘁將士奮勇宣勞毎因難以奏績前後不啻百戰)¶
詎予隴蜀無已望念彼蘖芽有藉薅資哩卡了消雪窟¶
木思西里化氷嶆而今都是光眀境屯戍相將事㮮橰¶
上將歸來是近臣(阿桂豐昇額俱軍機大臣兼領侍衛/内大臣其餘亦在御前乾清門行走)¶
(者/多)國朝¶
家法萬年循解兵笑彼一盃酒示澤欣兹滿座春夷樂¶
<pb:KR4f0005_WYG_316-30b>¶
寧須闢僸佅俘歌合此奏&KR0034;侲(阿佳等所俘畨童有/習鍋莊及斯甲魯者)¶
(即畨中儺戲也/亦命陳之宴次)鴻勲集矣雨晹若祇恐驕生志倍寅¶
紫光閣峙液池邊為寫戰圖廊展前(紫光閣壁間舊列西/師戰圖已滿昨嵗展)¶
(柘前楹以備繪金川戰績命將軍等具/稿以進擇其事最大戰最偉者繪之)幸矣竟如操左¶
劵嘉哉所賴掌中權揚威𢷬險重無藉槖劍&KR0758;弓合有¶
然五載劬勞信不易一為歡喜一為憐¶
伊犁囘部早成勲又勒畫圖新舊分詎我佳兵不知戢¶
奈其伏莽敢忘勤(索諾木濟其父惡蠶食鄰封與僧格/桑狼狽為奸背恩反噬不得不聲罪)¶
<pb:KR4f0005_WYG_316-31a>¶
(致討今幸成功而追憶/艱險不啻痛定之思矣)頻思舊績翻因戚多出翹材繼¶
以欣(平定伊犁回部時所繪一百功臣今存者不過什/之一二橅念慨然今所繪功臣中世家子弟及新)¶
(進之人頗不乏翹材/則又為之欣幸云)湛露采薇重賦罷益欽保泰敢云¶
云¶
　　題金廷標琵琶行圖¶
船隠蘆洲不見人四絃風送到江濱主賔僮僕齊傾耳¶
寫出尋聲暗問神¶
　内府弆唐寅畫琵琶行於江邊扁舟直寫一女抱琵¶
<pb:KR4f0005_WYG_316-31b>¶
　琶廷標此圖不畫琵琶女而畫居易等屬耳之情¶
　便覺髙出其上此與宋人畫踏花歸去馬蹄香以數¶
　蝶隨騎意同向未題句兹偶見之因拈其妙然畫院¶
　中能作如此解者實少也¶
　　詠宣徳雕漆八仙罐¶
厰園漆器細雕鎸蔗段明標宣徳年聚八仙人相笑傲¶
閲三百嵗尚完全已輕元凱聲名炫逺異顧厨禁錮蠲¶
塵世酒漿那宜貯堯時寶露合盛旃¶
<pb:KR4f0005_WYG_316-32a>¶
　　山東巡撫楊景素報得透雨及麥收分數詩以誌¶
　　　慰¶
齊東久暵慮如焚便得優霑敢即欣(山東三月朔日之/兩本不及直𨽻之)¶
(大其後乆未得雨巡蹕所經軫念農功盼望甚切迨四/月十五及二十廿一等日雖亦屢經報雨不過三四寸)¶
(而止未為優渥兹楊景素奏省城廿三日戌時至廿四/日辰時大雨滂沛溝澮皆盈入土極為深透即可耩種)¶
(秋田通計合省麥收約八分有餘農民欣慶覽奏始慰/廑懷然東省麥田初極豐茂可望十分滿收惜霈澤稍)¶
(遲不免略/減分數矣)夜雨繼朝廿三四早田逮晩起耕耘一時喜¶
動諸百姓二麥收牽足八分却是我心仍觖望初原滿¶
<pb:KR4f0005_WYG_316-32b>¶
擬十分云¶
　　蒙¶
聖母賜膳於寧夀宫喜而成什一韻二首¶
西筰蕆勲績¶
東朝豫¶
懿懷膳頒八珍列樂奏六英諧調鼎鹽梅共采薇將士¶
偕　(賜皇太后幸寧夀宫既成功賜余膳並於階下者/  將軍阿桂豐昇額暨    將領之功績最著)¶
(掄二十三人及軍機大臣/六人飯食    賚物有差)古來多凱宴幾見¶
<pb:KR4f0005_WYG_316-33a>¶
賜思齋¶
母子情牽處憂勞略釋懷砌花都色喜簷鳥亦音諧暘¶
雨幸時若孫曽繞¶
膝偕還期就閒此仍復侍¶
萱齋¶
　　題養性殿¶
養心養性義各殊向已言之兹不贅¶
聖母賜食適於斯所為武成矜勞勩勞勩我分何足云况厪¶
<pb:KR4f0005_WYG_316-33b>¶
慈念眷弗置幸此定功紓¶
懿懷稍覺吾心釋慚愧心欲有為性無欲(此句櫽括/向詩意)無¶
逸一篇今正勵惟待他年息肩時誠哉養性謝萬事¶
　　頥和軒¶
庭樹緑隂多夏來春早過青郊興耒耜金徼息干戈泰¶
否心常凛盈虚理不訛此時勉勤政未可曰頥和¶
　　符望閣口號¶
五載軍機日夜圖果誠偃武奏功膚廿年髙閣來娯老¶
<pb:KR4f0005_WYG_316-34a>¶
此望未知符也無¶
　　詠漢玉斧珮¶
玉徳具温潤斧形寓&KR1177;戕佩兼古西董用恊此柔剛中¶
藴脂羊白外彰蒸栗黄周歟將漢也世代卒難詳¶
　　詠天鹿玉硯¶
範銅肖天鹿琢玉作陶泓祇以静為用寧稱製特精楚¶
庭無藉獻文苑共騰英設贈劉子政青藜欲讓明¶
　　題周昉麻姑仙壇書畫幀¶
<pb:KR4f0005_WYG_316-34b>¶
書效平原法畫傳右相神故當稱合璧豈祗曰希珎爬¶
背寧容得蜕形詎是真丹青留妙蹟千古見斯人¶
　　平定金川恭上¶
皇太后徽號禮成誌慶¶
五年籌筆合予躬¶
廑念¶
慈恩日夜同幸值鴻功靖筰徼宜崇¶
燕喜悦¶
<pb:KR4f0005_WYG_316-35a>¶
萱宫欣擎¶
冊晉和闐玉(平定回部以來和闐嵗貢大玉恭遇加上/    徽號    冊寶即擇貢玉中之最佳)¶
(者琢為之於貴/慶典倍昭尊)　那數柱題交阯銅¶
位禄夀名得因¶
徳真堪古史邁其彤¶
　　恭上¶
皇太后徽號禮成御殿受賀成什識懷¶
夜隂將謂雨侵晨¶
<pb:KR4f0005_WYG_316-35b>¶
冊晉慈寧旭景新式禮太和遂受賀叩恩諸將那忘辛¶
聨班更進百千衆(恭上將軍聖母冊寶慶賀禮成御太/和殿    及成功將士列班謝恩畢)¶
(次王公百官宣表/行慶賀禮遂頒詔)同志亦惟一二人耆定幸逢諸務蕆¶
自銘戒滿倍䖍寅¶
　　西直門外¶
仲春過此兹仲夏倐矣光隂一指彈為驗農功景何若¶
輕輿徐度細心看¶
秧禾苗&KR0927;齊争緑秋麥春麰已作黄都道今年勝去嵗¶
<pb:KR4f0005_WYG_316-36a>¶
(周元理奏麥收分數大興宛平皆九分他處並有收/十分及九分有餘者以直𨽻通省計之約有九分)九¶
分顆粒喜登場¶
蔀屋茒簷厯厯過菜畦𤓰架致婆娑中途陣雨忽飄灑¶
於澤由來不謝多¶
　　恭奉¶
皇太后觀龍舟即景成什¶
諸禮畢行返御園三千里¶
適凊和温齋臨午日欽¶
<pb:KR4f0005_WYG_316-36b>¶
宏祀(今年五月初六日夏至於初方澤大祀初三致齋/始端午適當齊期因移    一日即陳節事奉)¶
(御皇太后至/  園觀龍舟)節近朔朝悦¶
懿尊幸值武成祝嵗稔得申孝¶
養總¶
天恩龍舟按隊原無競宴賞中仍教意存¶
　　題多稼軒¶
園中闢弄田引水學種稻軒名額多稼¶
奎章懸聖藻無非¶
<pb:KR4f0005_WYG_316-37a>¶
垂教心當識榖為寶要惟雨暘時逢年殷祝好春夏例¶
多暵佈種艱致早兹來見芃芃鱗塍緑雲渺則因二三¶
月霑膏秧插了秋成期尚遥滿望奚敢保切切盡小心¶
穰穰希¶
大造¶
　　静香書屋口號¶
棐几由來列縹緗琳池風過亦生涼一年偶至至而去¶
書屋恒兹守静香¶
<pb:KR4f0005_WYG_316-37b>¶
　　釣魚磯¶
園中無不有磯有釣魚名鋏笑食無爾竿嫌水至清便¶
因取意適未覺罷心營我獨思賢䇿戒哉徒羡情¶
　　韶景軒¶
京畿齊甸厯巡轅望雨毎為心鬱煩雨足人歸春過了¶
軒中韶景意恒存¶
　　湛然室¶
書室額湛然無非取即景我意弗在斯毎因以自警湛¶
<pb:KR4f0005_WYG_316-38a>¶
者澄之謂私欲首當屏湛者寂之謂好惡猶應省内以養¶
心田外以持政柄(叶/)無為而有為詎云躭閒静¶
　　披襟樓¶
拾級披薫天籟翻颯然清聴意為軒雄雌驀爾相衡處¶
諷諫敢忘宋玉言¶
　　綰春軒¶
書軒亦絶勝棐几儻來憑舊學温何有(是處在桃花塢/中為青年時書)¶
(室/)新知契幾曽砌花紅雨過庭樹緑隂増春意去杳矣¶
<pb:KR4f0005_WYG_316-38b>¶
問誰綰得能¶
　　品詩堂¶
品詩詩實有權輿三字箴當慎守諸設使無關性情正¶
縱工辭藻亦虚車¶
　　詠定窰娃娃枕¶
白定宋猶嫌有芒(見髙士竒酬蒼/林均窑瓶歌)於今火氣乆消亡故¶
宜入品稱珎玩便以摛吟著句償荷葉不離身作被檀¶
材新與卧為牀(製紫檀小/牀卧之)曲肱却復待人枕樂在其中¶
<pb:KR4f0005_WYG_316-39a>¶
意豈忘¶
　¶
　¶
　¶
　¶
　¶
　¶
　¶
<pb:KR4f0005_WYG_316-39b>¶
　¶
　¶
　¶
　¶
　¶
　¶
　¶
御製詩四集巻三十七¶
