# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:10.163553
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷五十四
<pb:KR4f0005_WYG_112-1a>¶
欽定四庫全書¶
御製詩二集巻五十四¶
　古今體一百十首(乙亥一/)¶
　　乙亥元旦¶
青旗東陸肇三陽發嵗開春迓萬祥寰海耕桑祈有慶¶
慈寧福夀祝無疆¶
天禧暘雨協洪範月竁衣冠㑹建章(時内属之烏梁海/部禡木特等咸與)¶
(朝正/之㑹)敬畏一心恒不息更籌戎索奠遐方¶
<pb:KR4f0005_WYG_112-1b>¶
　　嵗朝試筆¶
威鳯鴻龍運斗樞履端首祚肇昌符共球㑹極自南北¶
府事歌功奉典謨銀燕祥凝春日帖銅仙慶叶嵗朝圗¶
曉来三素雲東見聞説三元謁玉都¶
乙亥年逄乙亥正夀徴¶
慈夀祝傳生惟祈介祉増¶
王母底藉新詩紀顧清氣轉青陽思布澤化行勃律志¶
銷兵好春七日先新嵗百福昌昌遍九瀛¶
<pb:KR4f0005_WYG_112-2a>¶
　　乾清宫宴親藩即席賦句¶
俶春始運啟元辰曲宴乾清㑹懿親同有殷心祈上嵗¶
從来樂事首天倫欣徴人夀樽浮柏漫詡仙厨脯擘麟¶
和氣一家時歛福便因敷錫萬方民¶
　　正月二日曲宴廷臣¶
泰階圜煦麗路寝向陽開共迓青韶祚堪陳白獸杯在¶
懸編磬舉入綴七槃廽簮黻頒新附(薩拉爾禡木特皆/命為内大臣是日)¶
(亦在/座)提封奠極垓五言羣可賦三爵漫須催莫我稱揚¶
<pb:KR4f0005_WYG_112-2b>¶
亟佇兹弼亮才¶
　　正月二日降旨加賑去嵗被灾下河州縣¶
普天樂新嵗數縣鳴哀鴻念此嗷嗷民孰非懐保中乗¶
春宜布澤况彼四者惸(叶/)南望沮洳鄉連嵗鮮遇豐賑¶
恤雖頻施豈盡蘇疲癃一夫不獲所飢溺吾應同靣咨¶
授方伯(江蘇巡撫荘有恭朝正至/京禮畢即命回任查賑)接賑勑司農邇聞水¶
漸涸麥種虞全空速給耕及時或得飢腸充剔鬟乏良¶
方勤民惟省躬¶
<pb:KR4f0005_WYG_112-3a>¶
　　題李成大禹泣辜圖¶
露收臨康衢下車泣罪人匪事疑惟輕豈博矜曰仁弼¶
教苟無術抱慙良有因痛兹桎梏者猶然堯舜民自以¶
心為心乆由治未臻數世異醇漓三千年可知¶
　　詠玉鵲¶
公輸逞竒巧方朔識晴陰恰似来員嶠非同集泮林羽¶
輝真擬玉音吉式如金繹詠他山石風人寓義深¶
　　題倪瓉江雲館圗¶
<pb:KR4f0005_WYG_112-3b>¶
泖中風雨過清明(倪瓉自記云清明後一日風雨阻泖/中檢米友仁江村讀書詩補圖云云)¶
命筆聊抒旅客情書屋江村補虎子閉簾開卦合君平¶
沙汀近喜横橋接春水浮知野艇輕别裁(去/聲)雅傳詩十¶
二刻舟惟是笑唐生(巻中唐順之題云倪元鎮補米友/仁江村十二景余得扵京師但恨)¶
(失去米書不意中復得之合為一卷寳蔵之今巻中/無米書然既得倪畫即不得米書亦無足恨故云)¶
　　祈糓齋居¶
微霰雖飄望宻零經冬顒佇不遑寜首勤農政祈初嵗¶
仰兾¶
<pb:KR4f0005_WYG_112-4a>¶
天禧佈始青人日欲迎輝勝綵元正甫過頌椒馨致齋¶
宴賞都無事朝夕疇咨引在廷¶
　　詣齋宫¶
太和¶
祝帛例䖍瞻(別祭皆扵中和殿視祝版惟之/  園丘祈榖例扵太和殿視)詣次齋居¶
致敬嚴翠輦平臨黄道直皇州春色富閭閻¶
葩瑵金根迤邐排叩¶
壇閱豆典儀皆西墉一室明窓静(齋宫在/壇之西)今昔年光入¶
<pb:KR4f0005_WYG_112-4b>¶
緬懐¶
祈榖禮成述事¶
祈年寳殿集諸祥祭重初辛典制詳恰慶元正符嵗徳¶
喜臨人日祝金穰時和農稔陳恒願¶
天與人歸沐寵光更兾¶
鴻禧奠西極王臣率土樂安康(時凖夷内亂来歸者接/踵因命出師戡定之)¶
　　紫玉韘¶
瑞玼(紫玉/曰玼)輪圎恰中(去/聲)規虚中聊命齅人為闓弦資力¶
<pb:KR4f0005_WYG_112-5a>¶
那愁勁抨矢當機未可遲紀異空傳張匡鄴取端寜藉¶
庾公斯紫雲在手懸銀月雅似南山暈彩時¶
　　姚廷美有餘閒圖¶
山複松隂白晝凉䕃茅小築讀書堂恰如蔣氏開三徑¶
不擬荆人鬻五羊坐弄偏欣流水活起行逺謝世塵忙¶
展觀聊寄片時興思日孜孜暇未遑¶
　　人日¶
舒疉東皇槖籥權上辛昌節試辛盤錦裁天鹿春書吉¶
<pb:KR4f0005_WYG_112-5b>¶
竹舞仙鸞日報安熨齒香風韭絲綠盎心生意蓼芽丹¶
勅㡬殷念勤宵旰省嵗休徴叶燠寒¶
　　新正重華宫恭侍¶
皇太后宴¶
慈祥門對啓祥開西望鸞儀¶
王母来寳勝瑞凝人日帖綺筵¶
夀介紫霞杯和風未覺舒宫栁晴旭渾看綻殿梅入夕¶
九華迎令節更聞萬户閙春雷¶
<pb:KR4f0005_WYG_112-6a>¶
　　新春瀛臺即事¶
歩輦平明出趯䑓湖山氣象已韶佳延樓綺畫連三島¶
喜爆春聲逹六街報午蓮筩明遞漏向陽蕪毯隠留荄¶
雲容西北看来重擬綴天花㸃玉階¶
　　補桐書屋¶
倚巖書屋洒然清簾上韶光泛額旌㡬暇恱心古圖史¶
新春行樂小蓬瀛墨壺琴薦相前後舊詠新裁自品評¶
静聽市聲真富庶㡬多返樸厪予情¶
<pb:KR4f0005_WYG_112-6b>¶
　　題千尺雪¶
假山皴石黛迸水噴冰花小擬吴中雪兼陳惠上茶畫¶
情饒是秀春物盎惟嘉研净甌香䖏心田沃道芽¶
　　閱古樓¶
精華四壁萃球琳通㑹参餘怯背臨獨喜惜隂澄静照¶
更因稽古契遐心¶
　　倪瓉水竹居即用其韻¶
水繞坡陀竹抱居蕭閒景趣寫無餘綠含細籟經風後¶
<pb:KR4f0005_WYG_112-7a>¶
潤帶朝煙過雨初問字惟應知稼穡著書何必注蟲魚¶
笑他阿那幽深處徃嵗無端目擊予¶
　　新正恭奉¶
皇太后幸圎明園¶
乗春行慶¶
大安扶嵗嵗仙園奉¶
燕娱迎節林光纔澹蕩向陽物意已昭蘇山亭水榭舊¶
題品銀燕金鳬新畫圖閣雪輕隂頻釀勢望滋麥壠㡬¶
<pb:KR4f0005_WYG_112-7b>¶
躊躇¶
　　春日含經堂¶
曦影窓櫺篩紙紅禮園書囿樂冲融六經也自無多字¶
古往今来用不窮¶
　　顧翰寒齋話舊圖¶
竹樹蕭踈半欲凋雪溪又報折梅腰客来並坐茅簷話¶
漫擬髙軒過訪焦¶
　　新正小宴外藩¶
<pb:KR4f0005_WYG_112-8a>¶
樂懸爵坫設昌辰笑語無須藉舌人曼衍魚龍戲百技¶
髠帣撲跌力千鈞近筵賜飲酬嘉客列座傾心稱世臣¶
百嵗懐柔安牧圉即看月竁普来賔¶
　　上元前日小宴廷臣¶
風物新春漸裊怡蟾光迎望印晴池重茵列座聊酬節¶
江研宣毫正及時爵不言三一巡足宴恒居後預開宜¶
(比嵗皆扵十六日/錫宴今乃在節前)詞臣底識偏榮幸綺席頻叨為解詩¶
花雲藕樹綵飄蕭節景仙園日報韶酺讌昔曾聞慶厯¶
<pb:KR4f0005_WYG_112-8b>¶
賡歌兹盖法¶
神堯(我詩係皇祖昇平嘉宴同羣臣賦柏梁/體    康熈二十一年正月十四日)摛詞早見¶
七言就獻頌休稱六幕調同有殷心希雪澤可能快意¶
賞星橋¶
　　梁師閔蘆汀宻雪¶
院本横贉識瘦金雪溪宛轉荻蘆深鴛鴦兩兩相随逐¶
不為嚴寒異故心¶
　　鼇山聨句(有序/)¶
<pb:KR4f0005_WYG_112-9a>¶
　　龍樹雞蓮艶名人之妍唱星橋鐵鎖徴綺節於良¶
　　宵時際昇平嵗逢吉亥御¶
金輿於上苑介瑶島之¶
長春繡陌歡聲萬户春雷競響璇霄瑞彩一輪明月將¶
　　圎黄幄張筵既名王之畢集華牋染翰復仙侶之¶
　　偕来爰命聨吟重循前例體標禁火澷疑寒食居¶
　　先題擬登瀛原在鼇峯最上添作西清之典故并¶
　　成元夜之佳談¶
<pb:KR4f0005_WYG_112-9b>¶
(御/製)不夜城中祗樹園天龍激水浪花噴駕来海上休稱¶
六¶
　　擎出壷中獨據尊樂事眼前呈萬象㨗聲風外報¶
　　千門浮嵐妙具環瀛秀(臣傅/恒)虚谷能囬大造温無¶
　　盡自堪参動静恒春那復計朝昏芙蓉削出三峯¶
　　華(臣史/貽直)¶
(御/製)竹箭分從九派湓羣友銜花濯馴鹿跳騰拾栗㨗飛¶
猿機心澷擬漢隂誚¶
<pb:KR4f0005_WYG_112-10a>¶
　　鑿竅還看混沌存霧閣雲樓蒸蜃氣顛崖秃樹嵌¶
　　漁村鐘聞逺寺僧歸錫(臣陳/世倌)笛弄前坡牧縱犍聨¶
　　尾舳艫浮綵鷁遨頭幰蓋擁朱轓融怡方丈凝晴¶
　　翠(臣蔣/溥)¶
(御/製)晃曜觚稜射曉暾藕樹不根千錦綻鵞笙自譜六么¶
翻新安無骨徒傳古¶
　　西域重輪詎絶垠晻靄林光丹作纈参差石勢黛¶
　　皴礬月明緱嶺初翔鶴(臣汪/由敦)風便天池欲運鯤曲¶
<pb:KR4f0005_WYG_112-10b>¶
　　曲畫屏横可展羅羅星緯近堪捫昆鯨立處看疑¶
　　動(臣嵇/璜)¶
(御/製)靈鷲移来峙更鶱鵲豈公輸飛碧落人如曲逆舞埤¶
垣傀儡空說梁鍠咏¶
　　曼衍寜同漢室論趙壁一軍驚赤幟封姨八面護¶
　　花旛明霞界道相轇轕(臣劉/綸)朗旭凌濤恍簸掀定¶
　　有綱維空際運誰教線索指端掄低昂水磑遲還¶
　　速(臣裘/曰脩)¶
<pb:KR4f0005_WYG_112-11a>¶
(御/製)往復繅車寂亦喧巧幻想曽探月窟竒蹤直欲遡河¶
源牽絲刻木神全出¶
　　倒擲尋橦手競援萬㸃遥臨華渚動九苞先暎慶¶
　　雲屯潛宫犀徹俄驚嶠(臣介/福)古戍雞聞每起琨舍¶
　　利眩形齊躍躍偃師導舞屢蹲蹲鏡邊鸞翮時離¶
　　合(臣嵩/夀)¶
(御/製)頷下驪珠互吐吞馬似欲行還乍止客疑對語却無¶
言王珪傑撰誰能和¶
<pb:KR4f0005_WYG_112-11b>¶
　　張說新詞試再繙槖籥吹嘘彰品物端倪豁露闢¶
　　乾坤拂桑綺散東西崦(臣觀/保)籋電塵銷大小宛砂¶
　　歩通林窺䑕鼬虹梁飲練駕鼉黿露盤曉滴銅人¶
　　掌(臣彭/啟豐)¶
(御/製)乳竇春融玉女盆威鳳祥麟相靃靡金鳬銀燕鬭紛¶
緼游絲影裏光無定¶
　　刻漏聲餘聽有痕貝闕三千開馺娑層城十二儼¶
　　崑崙化人菡蓞&KR0785;瓏塔(臣于/敏中)仙子篔簹詰曲樊列¶
<pb:KR4f0005_WYG_112-12a>¶
　　缺施鞭頻閃閃偓佺舉袂或軒軒光音天捧優曇¶
　　現(臣董/邦逹)¶
(御/製)妙鬘雲籠佛日暄明處琉璃渾作界静来道徳即為¶
藩底須園史能談夢¶
　　好與坡仙共紀恩影颭流蘇紛絡索氣兼芳苡發¶
　　温黁媧皇奠後長扶極(臣錢/維城)龍伯持將不藉䑳輿¶
　　頌康衢諧徴角賡歌¶
秘殿叶箎塤於今勃律通重譯(臣金/徳瑛)¶
<pb:KR4f0005_WYG_112-12b>¶
(御/製)喜見呼韓侍九閽奢戒乾淳誇百種竒傳列子戴三¶
畨昇平嘉夜同人樂保泰殷心勵體元¶
　　上元燈詞¶
燈事樓西萬景融晚来更定紫瀾風人和嵗美叨¶
天賜合展新圖共慶豐¶
受吏康居復呼偈来庭烏弋與黄支去年萬樹園中景¶
(去年都爾伯特親王筞凌輝特親王阿睦爾撒納等先/後歸附宴於避暑山莊萬樹園皆設火戲賦燈詞紀之)¶
例此重開莫澷遲¶
<pb:KR4f0005_WYG_112-13a>¶
鼇背銀山雪海濤宜人節物玉粱糕乍見青煙飛碧落¶
旋看翆火綴蒲萄¶
㨗報春雷是喜聲功㕘槖籥蟄蟲驚明朝試向東園看¶
綴樹花開萬朶榮¶
炬樹千行輝鶴燄星橋百道爓蚖膏宋家兄弟塤箎叶¶
一自清貞一自豪¶
吉祥雲擁慶霄樓¶
王母来臨樓上頭祝夀外藩將内吏承¶
<pb:KR4f0005_WYG_112-13b>¶
歡萬載復千秋¶
玉蛾銀燕一畨新今嵗元宵倍可人只有西山剛對座¶
年年如是翠嶙峋¶
已看火樹呈嘉夜益兾瓊花被大田百嵗昇平匪易致¶
持盈惟日勵乾乾¶
　　新正萬夀山¶
㡬務新正暇有餘名山咫尺一尋諸連林翠色知猶勒¶
疉嶂韶光覺漸舒湖濶還存過冬鴈春来已陟負冰魚¶
<pb:KR4f0005_WYG_112-14a>¶
心殷望雪日滋切南畆應臨舉趾初¶
　　樂夀堂¶
山水智仁徳春秋樂夀堂題名標有志㳺息勵無荒窓¶
罨煙雲態座圍翰墨香少停旋命駕自哂為誰忙¶
　　惠山園¶
玉蘂山茶古榦梅唐花不較地爭開何當圖畫天然裏¶
借得梁溪烟雨来¶
　　自玉河泛舟至玉泉山即景雜詠¶
<pb:KR4f0005_WYG_112-14b>¶
春入年前氣已暄玉河解凍水沄湲輕浮畫舫纔經刻¶
早喜沿流遂得源¶
栁眼將舒弱自扶水村山墅接川途箇中頗有豐年景¶
疉鼔聲喧賽紫姑¶
耕織圖邉一艤舟来觀織作豈来遊萬方衣庇吾恒願¶
張氏還嗤為已謀¶
靈源不凍碧波涵松籟嵐光惬静㕘指㸃壁間題綠字¶
云何瞥作隔年談¶
<pb:KR4f0005_WYG_112-15a>¶
　　春日玉泉山¶
山水清暉効静真棣通土脉潤無塵依然庭宇原如昔¶
底事情懐了向新暗竇明亭生色畫唐花温樹可人春¶
上元本意田蠶重雲出何妨魚疉鱗¶
　　竹罏山房試茶¶
春爐煮春水春茗滿春甌却笑相如渇寜同陸羽流湖¶
光簷上下山色鏡沉浮一晌思靈隠冷泉亭上頭¶
　　燕肅春山圖¶
<pb:KR4f0005_WYG_112-15b>¶
可望春山萬景賅髙人筞杖共徘徊恰如摩詰尺魚寄¶
招得闗中裴廸来¶
　　唐花謡¶
聞道恒春乃洞天四時花發誰使然女夷已假花師柄¶
花師得竊女夷權女夷過非花師過柔紅嫰紫紛無那¶
廿四風畨信全&KR1065;十二月令名虚播冬葩夏蘤無不直¶
速成還恐遭先朽黄山松樹笑蒼顔共渠且作忘年友¶
　　春陰¶
<pb:KR4f0005_WYG_112-16a>¶
過午方熹微入夕漸霮䨴顒澤經三冬希恩切五内山¶
峯隠欲全地氣酥方載燈事亦已罷閙後静可愛而我¶
安能靜露立瞻雲在¶
　　遣興¶
㷔灺春釭荔撒筵每因靜致騐華年逺村底事猶鳴爆¶
净几聊堪一展編楊震四知何謂弗帝堯三宥想當然¶
園林懶涉韶光穉却是韶光穉可憐¶
　　易元吉聚猿卷¶
<pb:KR4f0005_WYG_112-16b>¶
刻意入山居(錢舜舉跋云元吉初師趙昌恥居其下/乃隠深山陰窺猿狙變態曲盡其妙)傳¶
神寫戲狙詭稱君子變沐比楚人如掛樹騰而迸飲泉¶
軒且渠不因耽置酒羈絡詎加諸¶
　　詣¶
　暢春園問¶
皇太后安¶
上林行慶奉¶
徽慈日日承¶
<pb:KR4f0005_WYG_112-17a>¶
歡祝介眉安樂歌中度華節矞卿雲裏¶
駐瑶池栁稊福地爭先發冰泮靈源不後期春永¶
夀萱(園中居殿皇太/后所    名)香穂細民依政要奏移時¶
　　昆明湖泛舟¶
暢春詰旦問¶
安廻閣部封章畢攬裁便路還因㡬有暇泛舟正喜凍¶
全開¶
鳯池春水碧溶溶雁已廻翔魚未喁却見湖心望蟾閣¶
<pb:KR4f0005_WYG_112-17b>¶
晶盤擎出玉芙蓉¶
㑹波樓畔進蘭舟似酒新波綠正柔一帶西山恍三竺¶
隄煙拖際影沉浮¶
花胎寒勒栁條輕詩品虞鄉㝡有情一字由来不曽著¶
風流盡得是昆明¶
　　藻鑑堂¶
湖心構築中有池表裏暎徹涵琉璃水態雲容冰泮候¶
日麗風條春淺時漾舟恰到澄鮮處不涉来即欣始遇¶
<pb:KR4f0005_WYG_112-18a>¶
蜃窓鈿几一憑臨題額當前觸體悟朗朗何能似徳操¶
汪汪且喜挹叔度¶
　　景明樓¶
隄上髙樓一徑通六橋暎帶栁絲風逈連上下天光碧¶
分入東西水影紅謝朓詩情摹霽景仲淹記語寫澄空¶
汀蘭岸芷芳猶未鼓動生機寂静中¶
　　石舫¶
畫舫輕移石舫邊維之小憩紫茵筵異同不必生分別¶
<pb:KR4f0005_WYG_112-18b>¶
一例空明萬頃天¶
　　水周堂¶
一帶夀山右數間明水湄圖書千古秀煙月八窓宜蒲¶
芷微馨動松篁逺籟吹西峯雲吐重甘澤願乗時¶
　　雪(正月二/十七日)¶
澤華紛撲復攅團宻勢濃陰釀峭寒望過三冬猶訝夢¶
校来五寸得差安方圎圭壁皆成象次第園林頓改觀¶
况是紐芽遲麥壠及時心為扈農寛¶
<pb:KR4f0005_WYG_112-19a>¶
　　雪中萬夀山¶
位置林亭為暢懐憂来祗益鮮推排試看咫尺依然在¶
何事今朝始覺佳幻似芳韶發荑萼潤從莩甲逹根荄¶
濛濛逺共溪煙合喜與俱之詎有涯¶
　　即事四首¶
望雪心憂得雪喜吾心憂喜摠因民今朝饒得看山色¶
始覺仙壺别有春¶
昆明萬頃鏡光開煙意空濛泛艇来比似瀟湘米家畫¶
<pb:KR4f0005_WYG_112-19b>¶
可能兼有玉山裴¶
松猶蒼翠栁垂珠散澷迷離幻有無識得女夷工㸃綴¶
瓊葩紛綻錦春圖¶
六橋那辨水西東鳬雁聲聞緬邈中恰意前春聖湖上¶
雨絲風斤不同同¶
　　雪中泛舟至玉泉¶
為愛迷茫態聊尋汗澷遊著波原是水綴浦不分鷗玉¶
障一川外梅花萬樹頭本来覔詩者莫認訪人舟¶
<pb:KR4f0005_WYG_112-20a>¶
前日謁靈宇(以不雪禱於/玉泉龍祠)抒誠兾沛恩由来霑尺澤始¶
覺沃心源山色銀鱗纈泉聲趵突翻勾芒幸未逹慰聽¶
老農言(麥方長而遇雪則易傷老農/云今麥始紐芽於雪為宜)¶
峯痕青半滅松色翠仍凝辦得操金石何妨冒雪冰收¶
来清莫比烹出品全勝第一泉應道毋寜要以恒(泉品/以輕)¶
(為貴莫輕於玉泉唯雪水較輕然雪水不恒得/故當以玉泉為天下第一予於記中甞詳言之)¶
　　弄珠室¶
嵌巖得精舎虚窓俯清泚光明照㡬乗錯落呈萬琲(叶/)¶
<pb:KR4f0005_WYG_112-20b>¶
濟南將衛源同異何彼此池魚那慮殚辯窮淮南子¶
　　近青閣¶
瑶嶼青雲表今来逈不侔花霏銀錯落枝綴玉雕鎪逺¶
俗諸縁静迎人萬景投未闗吟緒逗片刻也應留¶
　　玉泉泛舟之作¶
玉河逹玉泉涖止舟便繫入園更進舟靈源波浴翠峯¶
影落畫綃鯨音引禪思静契一泓深澄觀萬物偹¶
　　題宋人鶺鴒圖¶
<pb:KR4f0005_WYG_112-21a>¶
獨立乾荷上而無飛鳴音設非錦里意定有陟岡心¶
　　鳯凰墩¶
漭沆俯神池岧嶤聳畫楣將融樓雪重欲泮渚煙遲繪¶
事窓中納芸編座裏披予心生慕處韶樂九成時¶
　　長河進舟川塗即景三首¶
時復凝雲時復晴漾舟春水一篙輕王郎體物真竒絶¶
大似山隂鏡裏行¶
兩行隄栁嫰纔稊誰貫明珠萬縷齊却憶衝煙開畫舫¶
<pb:KR4f0005_WYG_112-21b>¶
垂虹橋在廣陵西¶
寺枕長河古樹森了難著語去来今闍黎望幸非孤負¶
且聽鳴榔軋軋音¶
　　樂善園¶
別業枕長河天然具邱壑積雪淡無痕韶春欣有腳巖¶
谷耐幽尋池館足清託蕪向陽鋪茵梅不烘舒萼發生¶
咸善機吾心契真樂¶
　　曉春瀛臺即景雜詠¶
<pb:KR4f0005_WYG_112-22a>¶
春祈將屆還清禁西苑因之路便臨都為前朝甘雪足¶
仙臺物物恱予心¶
液池新水嫩鵞兒浮拍蘭舟畫裏移却憶冰嬉曽㡬日¶
迅於駒隙莫如時¶
簷間雪是嵰山雪試問支硎更藉無恰喜收来仙露潔¶
竹爐茗椀試斯須¶
明亭曲砌淨無塵和淖昌昌報好春却上慶霄樓上望¶
畫屏直北玉嶙峋¶
<pb:KR4f0005_WYG_112-22b>¶
　　道寜齋¶
液池冰已泮著處可橈停窓納峯遥白階含苔嫩青韶¶
光纔醖釀春物未薫馨静觀(去/聲)孰無志艱㢤以道寧¶
　　畆鑑堂¶
千年古井事新淘山半渟流學濮濠何必本来較髙下¶
罏峯還比瀑簾髙¶
　　看畫廊¶
廻廊詰曲稱看畫看者原為畫裏人歩歩景移朗朗照¶
<pb:KR4f0005_WYG_112-23a>¶
故知倪范鮮精神¶
　　春日齋居¶
致齋居朶殿明禋屆春祈積玉鴛瓦重稷雪復霏微穉¶
韶已盎鬯體乾凛奉時望澤三冬過翹心午夜馳旋轉¶
賴化工忭慰寜有涯¶
　　二月朔日復雪¶
先集纔看霰頻施恰及春山如重戴玉池似屢鎔銀優¶
渥三農慶欽承大造仁獨思郊野外寜乏凍僵人¶
<pb:KR4f0005_WYG_112-23b>¶
落逈纔飄堕鋪墀漸委繁過時休頌瑞及凍得稱恩乍¶
覺皴雞樹何須宴兎園遐心到齊豫曽否遍斯畨¶
入畫堪稱活乗春普被膏梅心真是潔松頂得能髙融¶
溜垂鴛瓦餘寒切毳袍王臣奠西海跋涉厪勤勞(將軍/班第)¶
(永常䓁帥西北兩路官兵進討/凖噶爾時已在塗故念及之)¶
　　玉雞¶
誰琢峚山璞宛看陳寳雄詩傳丹禁裏經注洛川東猜¶
睨如思鬭軒心那就籠宵衣陳座右可擬詠齊風¶
<pb:KR4f0005_WYG_112-24a>¶
　　題張宗蒼秋景¶
黄葉村中釀熟時旅人紅頬影鞭絲髙樓亦有遄飛者¶
宋玉繁欽更若為¶
　　山東巡撫郭一裕奏報得雪¶
青齊昨嵗秋成好冬麥乗時佈種寛望雪心寜異逺近¶
今朝為爾喜加餐¶
　　雪後¶
雪後宜晴暖青陽萬物滋溜垂髙下瓦澤滿墄平墀齋¶
<pb:KR4f0005_WYG_112-24b>¶
處㡬多暇時和敬益持鴻鈞普汜被與物共春熈¶
　　文伯仁秋巖飛瀑圖¶
瀑奏琴瑟聲巖張錦繡色錦繡較猶俗琴瑟擬豈得髙¶
人世表致聲色詎能域造物無盡蔵耳目之所食¶
　　春祈¶
社稷壇¶
物土敷壇五色方¶
祈禋親詣練時良夏松殷柏對誠妄¶
<pb:KR4f0005_WYG_112-25a>¶
后稷勾龍配克當八政農先誠國本四時春首祝年穰¶
前朝甘雪霑優渥舉趾東郊正叶祥¶
　　承光殿¶
祈春迴法駕路便一登臨雪積西山逺波涵太液深盆¶
梅新嵗色庭檜古時陰韶景融芳潤因之暢素心¶
　　詣¶
　暢春園問¶
安後遂至萬夀山即景雜詠¶
<pb:KR4f0005_WYG_112-25b>¶
駕轉詢¶
安詣¶
暢春¶
高年佳祉並春臻邇来雪後心多慰便訪名山趂好辰¶
陽崖土潤生芳草陰巘雪餘皴古松嶺頭南北聊憑望¶
董策分明春勝冬¶
昆明冰泮下鳬雁色色形形豈強(上/聲)為仁者見仁知者¶
知羲爻不待繫之辭¶
<pb:KR4f0005_WYG_112-26a>¶
鎮波金牸飲溪流鏡影新開一放舟耕織圖邊恰艤岸¶
從人澷擬女和牛¶
　　清可軒¶
山陽放舟山隂泊捨舟拾級窮巖壑曲廓窈窕達幽軒¶
翠壁一房清可樂詩鐫滿壁歴年心向来憂喜何處尋¶
嗒然了知昔非昔底須更道今斯今¶
　　翠籟亭¶
仲月始載陽萬木未向榮連林雖突兀愛此翠籟亭太¶
<pb:KR4f0005_WYG_112-26b>¶
古有真韻四時不改青窓畫無盡藏簷吹(去/聲)有餘清謖¶
謖寥天一非人間色聲¶
　　鏡橋¶
氷鏡寒光水鏡清清寒分判一隄橫落虹夾水江南路¶
人在青蓮句裏行¶
　　墨妙軒¶
佳處敞軒名墨妙𨗳之泉注頓山安苕華兩壁千秋粹¶
即境神詮欲契難¶
<pb:KR4f0005_WYG_112-27a>¶
　　微雪¶
望雪纎雲生亦艱既雪易雲雪亦易西山薈蔚復藏曦¶
粒霰傍晩霏微墜不雪固可雪亦佳又虞凝寒勒生意¶
告六出花寧且停為三月雨占農瑞大哉天地猶有憾¶
吾安得俾斯人心各遂¶
　　題陸治桐隂高士¶
童子烹茶石鼎煙桐隂日午且高眠不雕朽木雖鳴鼔¶
無礙仍稱言語賢¶
<pb:KR4f0005_WYG_112-27b>¶
　　晴¶
粒雪微零傍午晴隄煙潤溽栁條輕已看芳埒都含澤¶
不礙新荄各向榮歴歴景光繪江國明明春色麗皇京¶
邇来時若堪欣慰益惕吾心戒滿盈¶
　　河南巡撫蔣炳奏報得雪¶
優霑春雪報中州慶為三農卜麥秋亦慮征人勞跋涉¶
權其輕重喜勝憂(時西征軍士分隊/進發方歴豫境)¶
　　題張宗蒼山水¶
<pb:KR4f0005_WYG_112-28a>¶
湖山表裏湛華滋惜景高人蹀歩遲譜入聲詩真恰當¶
鬅頭童子抱琴隨¶
　¶
　¶
　¶
　¶
　¶
　¶
<pb:KR4f0005_WYG_112-28b>¶
　¶
　¶
　¶
　¶
　¶
　¶
　¶
御製詩二集巻五十四¶
