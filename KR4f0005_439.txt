# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:21.050115
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷四十七
<pb:KR4f0005_WYG_438-1a>¶
欽定四庫全書¶
御製詩五集巻四十七¶
　古今體七十八首(己酉五/)¶
　　春雨軒¶
春雨真春雨未曽即景哦因煩来每少轉慮致過多(今/春)¶
(雨澤霑足現在正麥苗勃發之際/又慮過多為君之難此其最者)可識君難矣其如徳¶
薄何惟存恒畏滿或鮮至成訛¶
　　萃景齋題句¶
<pb:KR4f0005_WYG_438-1b>¶
望霖之際喜鳩鳴盼霽之時愛鵲噪(鳩喚雨鵲噪晴/農家用為占騐)設¶
或顛倒逢其㑹則又顛倒殊其好可識人情本無定萬¶
物那盡如願報弗如願斯憮然増而其憮本由自召齋¶
名萃景景萃斯不若無欲觀其徼¶
　　將軍鄂輝等奏報收復宗喀濟嚨聶拉木等處廓¶
　　　爾喀悔罪乞降歸順信至詩以誌事¶
偏師䕶藏匪佳兵雪阻軍郵盼信怦(上年七月内駐藏/大臣慶林等奏廓)¶
(爾喀在附近後蔵地方搶掠濟嚨聶拉木宗喀等處随/令将軍鄂輝等帶領駐防滿兵五百名緑營兵一千三)¶
<pb:KR4f0005_WYG_438-2a>¶
(百名屯練降畨一千二百名分起前進䕶蔵並聲罪致/討旋即據奏賊畨一聞大兵進𠞰紛紛退遁及我兵收)¶
(復宗喀後適因春雪連綿難以進取明知賊/畨斷無能為而阻雪稽延不禁盼望懸切)次第畨邉¶
俱已復畏懐逺部自歸誠(兹據奏二月下旬天氣稍晴/一面即督兵由積雪微薄處)¶
(迤邐前進並派将弁帶領善能登陟漢土兵丁開挖路/徑翻山罙入遂将濟嚨聶拉木等處俱行收復而賊衆)¶
(先已逺竄現已逼近廓爾喀畨界並飭令鎮将帶同戴/綳喇嘛第巴等到彼境内傳喚𦂳要頭人適遇前次仲)¶
(巴薩甲兩呼圖克圖遣往諭話之喇嘛諾勒聶勒卓二/人来營詢知彼處驚懼情形並云廓爾喀頭人因雪大)¶
(怕冷俟天氣晴暖即同二呼圖/克圖前来叩見願附編氓等語)彼之屈抑原為雪予也¶
勸懲付以明(此事初起時予即意駐蔵大臣慶林等必/有辦理不善之處随令巴忠速往查辦嗣)¶
<pb:KR4f0005_WYG_438-2b>¶
(據奏查出廓爾喀因噶布倫索諾木旺札勒平日苦累/商人聶拉木地方第巴桑噶私行加税鹽内攙土又不)¶
(用彼䖏錢文心懐嫌怨及五十二年向慶林等告稱納/表進貢而索諾木旺札勒恐其控告伊等遂揑稱表内)¶
(言詞不遜慶林被其欺瞞未經具奏廓爾喀無處申訴/致有侵擾邉界一事随将慶林革職在彼處枷號示衆)¶
(雅滿泰雖到任未久但不能查出亦即革職作為筆帖/式効力行走其私自加税之桑噶剌字發遣索諾木旺)¶
(札勒雖已畏罪服毒身死亦不凖伊子承襲台吉彼之/屈抑既伸宜其有輸誠歸順之心矣此事前後俱不出)¶
(予所料又何莫非其事天/牖予衷俾得速蕆    耶)歸順不因耀黷武啟衷¶
天貺凛持盈¶
　　題宋人畫趙遹瀘南平夷圖¶
<pb:KR4f0005_WYG_438-3a>¶
　　是巻舊署為宋徽宗書李嵩畫合巻今證其偽改¶
　　署宋人畫趙遹瀘南平夷圖並題以句¶
畫出宋人筆法誠底須假借李嵩名(是巻幀首有篤恭/二大字中段畫人)¶
(物宫闕及出師破敵諸景而未署名巻末有元余闕䟦/云經厯趙君康自述其先世清獻公有第在衢因兄弟)¶
(廬墓縣令旌表其門稱為世孝後扵徽宗政和五年瀘/南招討遹以破敵功召對問其家世賜以御書篤恭二)¶
(字因倩李嵩補繪為圖&KR1019;巻属闕為之䟦云云今閲畫/筆古雅渾厚非宋人不能而篤恭二字迥不類徽宗瘦)¶
(金筆法疑出贋作因命文臣考訂乃知此圖係趙遹破/晏州夷人卜漏故事與宋史本傳所載俱相脗合益信)¶
(出宋人手筆矣惟云李嵩所畫則大不然/更令詳按諸書縷析䟦證巻尾以求一是)瘦金那冠明¶
<pb:KR4f0005_WYG_438-3b>¶
仁殿(篤恭二字非徽宗瘦金書更有可證者所書紙幅/係元代所製明仁殿龍牋中有金字印記見陶宗)¶
(儀輟耕録王士㸃禁扁二書元紙/安得宋書其偽不待辨而自明矣)飛火似宗即墨城(按/宋)¶
(史趙遹傳云遹欲襲取卜漏以土丁習險而山多生猱/乃遣丁伐去䝉宻縁石挽藤而上捕得猱數十頭束麻)¶
(作炬灌以膏蠟縛猱背夜遣丁負繩梯挈猱而上及賊/柵然炬猱熱狂跳賊廬舍皆茅竹猱竄其上火輒發猱)¶
(益驚火益熾麾軍躡雲梯攻其前賊赴火堕崖死者不/可計俘斬數千人卜漏突圍走追獲之晏州平盖襲用)¶
(田單火牛之策而不知大有乖謬者向作書光武大破/莽兵扵昆陽事謂范曄稱莽軍驅諸猛獸虎豹犀象以)¶
(助威此語失之不經觀扵田單火牛益足證虎豹之烏/有盖牛為六畜之一束兵扵角束韋扵尾燃之必向前)¶
(奔而敵駭此事之所有也虎豹野獸也柙而畜之或可/豈能聴人之束首尾乎一出柙必亂奔横跳或且噬唘)¶
<pb:KR4f0005_WYG_438-4a>¶
(柙之人已之軍先自亂其尚能威懾前敵/乎火猱之事何異虎豹知其必出誕論矣)自是平夷嘉¶
智勇故當守節表堅貞(趙遹傳内又稱卜漏反時知砦/髙公老遁其妻宗女也為夷所)¶
(虜不辱而死及晏州平詔贈節義族姬以旌之是以圖/中首段即畫一大第門有綽楔上題旌表節孝仁慈六)¶
(字而趙康遂以此為附㑹張本耳總之此巻全係趙康/欲表揚先代為此虚誣但自元至今已閱五百餘年即)¶
(贋鼎亦属古物况畫幅為宋人之筆尤不易得而昔人/戡亂之功守身之節亦善善欲長者所當嘉尚是以登)¶
(之石渠非僅誇鑒/賞之精審而已)欲長善善弆寳笈正論非誇賞鑒精¶
　　右繪宋趙遹平晏州夷卜漏事幀首有篤恭二大¶
　　字末有元余闕明沐昕吳訥三䟦皆以為宋徽¶
<pb:KR4f0005_WYG_438-4b>¶
　　宗書李嵩畫¶
上宣示(臣/)等¶
謂畫筆渾厚氣韻古雅非宋人不能到但篤恭字决非¶
　　瘦金體而諸䟦亦有可疑¶
命考證史傳進呈¶
指示既¶
御製七言律題其端詳加辨證復¶
令臣等縷析條系綴䟦於後謹按圖雖通景而分寫事¶
<pb:KR4f0005_WYG_438-5a>¶
　　實各具段落證以宋史遹本傳無不脗合第一段¶
　　繪髙公老妻趙氏旌節事第二段繪遹功成入對¶
　　除兵部尚書事事在後而圖居前所以重朝命榮¶
　　君寵也第三段灌莽槎枿或植或仆萬夫邪許之¶
　　状則傳所云瀘帥賈宗諒以斂竹木擾夷部夷人¶
　　咸怨也第四段立麾列騎鼓行前進迓師者踵至¶
　　則傳所云晏州夷卜漏反詔罷宗諒以遹為瀘南¶
　　招討使攻克村囤諸落也第五段峭壁萬仭林箐¶
<pb:KR4f0005_WYG_438-5b>¶
　　䝉宻登者凥頂相接則遹破卜漏扵輪縛大囤事¶
　　也第六段兠鍪露坐弓矢林立俘者繋組泥首扵¶
　　前則遹追禽卜漏扵輪多囤事也盖彼時人親見¶
　　故詳盡若此而舊以為李嵩畫按圖繪寳鑑嵩為¶
　　南宋光寧理三朝畫院待詔計徽宗政和五年下¶
　　距理宗寳慶元年凡百有九年安有為之補圖之¶
　　理又趙抃衢州人其子㞦見本傳孫景雲姪嶙見¶
　　本集今墓猶在衢而遹開封人里居不同其時代¶
<pb:KR4f0005_WYG_438-6a>¶
　　亦不至祖孫之逺盖趙康乃遹後裔自託清獻以¶
　　為遥遥華胄因家有先世舊圖遂以當時内殿名¶
　　箋偽作徽宗書以薌其事而不知即明仁殿三字¶
　　適自呈其偽作也余闕䟦字體與它刻相類闕仕¶
　　元通顯寧不知其時殿名所以作此語者闕忠義¶
　　人扵它人假御書混祖系不忍加以駁正而末云¶
　　經厯君康自述其顛末如此以示微詞至沐昕為¶
　　明成祖壻吳訥宣徳時人相去既逺訛以傳訛更¶
<pb:KR4f0005_WYG_438-6b>¶
　　不深考耳我¶
皇上扵一展巻之際斥偽致疑不差銖黍固由¶
聖鑒精確實本¶
典學崇深而¶
詩中引田單之火牛闢昆陽之虎豹盖牛為畜獸或可¶
　　致用若猱則與虎豹同一野性詩云升木尚須教¶
　　而後能豈有捕得生猱即堪馴擾之事旁通曲證¶
　　所以破范蔚宗之謬而明托克托之襲誠足息躗¶
<pb:KR4f0005_WYG_438-7a>¶
　　言而¶
闡至理若夫嘉趙遹之勞表趙氏之節即一零縑斷楮¶
　　中而¶
見其大斯所以為¶
人倫之至¶
立言之宗也歟(臣/)和珅(臣/)彭元瑞(臣/)董誥拜手稽首恭¶
　　䟦¶
　　賦得規圓矩方(得循字五言八韻/覆考㑹試題)¶
<pb:KR4f0005_WYG_438-7b>¶
作器包犧始佃漁利下民矢弧興武偹杵臼濟農倫莫¶
匪出規矩却無稱所因(易繋辭言㒺罟作扵包犧氏耒/耜作扵神農氏舟楫杵臼弧矢)¶
(作扵黄帝堯舜氏然此等器莫不藉規矩而成而未聞/規矩作扵誰氏予以為方圓象乎天地此乃天地自然)¶
(顯其象為萬古制器之凖不藉/人為亦無人敢稱作是器耳)圓方觀厥象天地示其¶
真是豈人之力難詳氏可遵量衡律度式長短重輕鈞¶
庶政慎宵旰萬邦同軌輪周旋折旋處惟謹不逾循¶
　　首夏青龍橋西四疊乙巳韻¶
夏令方臨春已過(是日/立夏)静宜期一賞槃阿夹途蓄目含¶
<pb:KR4f0005_WYG_438-8a>¶
含麥出土慰心簇簇禾農況今年誠罕遇㳺情此際那¶
辭哦繼思志適隣乎滿戒滿其方非敬何¶
　　小駐玉泉山疊去嵗詩韻¶
將欲往香山途中正此間遂因成小駐亦以趂餘閒芳¶
卉率過目良麰實解顔今年勝昨嵗泉水盛溪灣¶
　　玉泉山西¶
輕輿曉發玉山西蔚緑如油麥穎齊昨夏前春誠彼勝¶
(上兩年来此正殷望雨今嵗春/膏疊沛麥苗芃起景象迥殊)持盈戒滿敬吾躋潤膏¶
<pb:KR4f0005_WYG_438-8b>¶
更喜滋黍壠餘利何妨到菜畦今嵗巻阿真僥倖松泉¶
之側暢吟題¶
　　棲雲樓三疊丙午韻¶
減從巖椒上筍輿静宜(香山總/園名)到必此先居昔今日月¶
遂成例瀟灑林泉豈異初弗負斯来陟層閣雅宜憑眺¶
望新畬謂雲棲可去亦可不繋微之詩起予¶
　　天池二首戯用倒勾韻¶
山泉落澗去無遺砌石貯之鏡面披我亦不能躗言戒¶
<pb:KR4f0005_WYG_438-9a>¶
久哉與號曰天池¶
天上問誰曽見池設如窮辯義難披忽然失笑自忘我¶
雲上于天解孰遺(需之大象曰雲上于天雲即水也必/如程子之言雲氣蒸而上升扵天是)¶
(雲仍在天下究非乾下坎上之義盖天為圓體地既載/水而元氣之運扵地下者亦天也知地之在水上則可)¶
(知天之在水下矣此義前人殊未有/闡發者詳見向所作雲上于天解)¶
　　歡喜園得句¶
近云喜者懼之對吾已扵斯知過矣(近著安南始未事/記有云喜者懼之)¶
(對也盖懼則若有所失心不敢放喜則無所更慮心或/易放予扵安南一役興滅繼絶弗利其土地臣民非欲)¶
<pb:KR4f0005_WYG_438-9b>¶
(有所得也然得其實與得其名同當孫士&KR1063;奏復黎城/封黎王之時不無為之喜及孫士&KR1063;不即遵㫖班師駐)¶
(彼逾月以致阮衆復来倉卒與戰提鎮二臣同時致命/威重不無少損此則喜而忘懼弗能仰體    皇祖戒)¶
(得之訓矣因書/事以誌過云)而何金仙殿之傍其園乃亦名歡喜聖¶
之歡喜寓以無凡之歡喜執以有(叶/)有無之間别聖凡¶
佛扵聖凡視同體如斯炙轂辯難窮調御黙坐示大㫖¶
　　海棠院¶
十嵗九逢花謝時兹来瓊蕊滿芳枝春寒故為留姚冶¶
欲速應知莫若遲¶
<pb:KR4f0005_WYG_438-10a>¶
　　来青軒自警¶
巖軒曰来青其青亦殊致林青供詩料麥青繋農計箇¶
間緩要分欣此兼其二去嵗正望霖對青愁弗置今幸¶
足春澤對青誠滿志咄哉此言失滿招損之至惟増敬¶
畏深永希承¶
天賜¶
　　香巖室¶
室本據巖巔千巖復繞室誰主復誰賔其二乃本一然¶
<pb:KR4f0005_WYG_438-10b>¶
非因此来是語從何出從知有為法六如觀弗失而巖¶
室無言第一義更畢¶
　　玉華岫¶
此地育金粟(寺後有洞冬間育桂扵此可以避/寒盖明時所築今名玉華岫云)今時名¶
玉華知胥非桂本盖率自人誇月植應弗受夏初那作¶
花如来拈不得迦葉笑還差¶
　　題正凝堂¶
處處書堂選字名無非道古淑今情位之正首重君道¶
<pb:KR4f0005_WYG_438-11a>¶
命所凝當盡已誠弗拒人言惟巽入不為物蔽在離明¶
知之矣要行之力七字銘心敢變更¶
　　就松舍口號¶
初夏名山景復逢虬枝弗改緑隂濃(千林方吐葉時松/故緑隂弗改也)¶
匡牀坐凭思名義舍匪就松人就松¶
　　暢風樓疊去嵗韻¶
樓暢風乎風暢樓難将能所辨從頭今来晴雨適均可¶
巽二聴其作與收(去嵗此時方望雨雲正佈而風輒随/之是以暢風樓詩有望雨爾權收之)¶
<pb:KR4f0005_WYG_438-11b>¶
(句今春雨膏優渥此時/雨固佳弗雨亦可耳)¶
　　来芬閣口號¶
昨嵗来當望雨時春霖今嵗溥優滋目前雨可不雨可¶
見吐山雲又繋思(今嵗春雨霑足此時不致望雨但晴/霽已經兩旬睇望山雲又興繼澤之)¶
(思/耳)¶
　　養源書屋有㑹¶
去嵗詠養源絜矩至扵心今嵗詠養源更進扵心斟譬¶
如泉之源盡處惟空崟心源曰扵何天命謂性諶心微¶
<pb:KR4f0005_WYG_438-12a>¶
有其跡性無形象任亦如泉盡處空空那可尋勑㡬養¶
心殿孜孜勤不禁娱老易養性以待倦勤臨(歸政後即/可優㳺彌)¶
(性不似今之猶日孜孜單心萬㡬矣是/以寜夀宫娱老之所以養性倦勤署額)然斯涉妄希權¶
此聽泉音¶
　　學古堂晚坐¶
静宜(香山總/園名)寢室曰學古宵養晝存義切斯匪說攸聞¶
言了了聰聽彞訓日孜孜(避暑山荘學古堂乃斯額皇/祖御書此地亦倣懸)¶
已欣壠麥卜秋熟又見山雲傍晚披設復霑膏應盡善¶
<pb:KR4f0005_WYG_438-12b>¶
得隴望蜀孰忘思¶
　　夜雨(四月十/一日)¶
傍晚霏疎㸃入宵棼細絲夜中報霶霈枕上聽紛披繼¶
澤誠希有問心敢即怡晨興咨庶政簷溜尚泉垂¶
　　山陽一曲精廬¶
渥雨淋泥弗陟山山陽一曲步跬(作平聲/見集韻)間濛濛冒處¶
和煙入渢渢披時與夏閒豈必武夷寄遐想漫同玉局¶
記開顔引来飛瀑方増勢七字當前那可刪¶
<pb:KR4f0005_WYG_438-13a>¶
　　對瀑¶
山泉原引自香山今日飛流勢益潺萬事都縁天假力¶
勑㡬遑敢怠其間¶
晻濭之中瀑沫垂一乎二也致然疑設如弗向雨中對¶
那得當前唘秘思¶
昨者田盤千尺雪石泉拊拂已看竒兹来助以雨聲壯¶
廿日流隂迅視兹¶
壁間題句已為多景固云同興異科自笑驀然逢杜老¶
<pb:KR4f0005_WYG_438-13b>¶
賦詩之問答如何¶
　　浄涼亭得句¶
水當接上雨増浄夏即如秋氣變涼大異昨年望霖苦¶
(上年駐蹕此間正值望霖之際對景轉増厪/念若今嵗之甘澤頻霑逰賞胥饒佳興矣)灑然閒坐¶
賞煙光¶
　　懐風樓¶
額樓本自出無意却每題詩意不同慙愧蔵西邉報逓¶
稱廓爾喀又懐風¶
<pb:KR4f0005_WYG_438-14a>¶
　去秋廓爾喀滋擾附近後蔵地方一事予即意駐蔵¶
　大臣慶林等必有辦理不善致失畨衆之心嗣命巴¶
　忠前往查得廓爾喀因噶布倫索諾木旺札勒及苐¶
　巴桑噶苦累商人又不令其納表進貢以致無處申¶
　訴遂爾搶掠濟嚨聶拉木宗喀等處及巴忠到蔵審¶
　出弊端即将慶林等分别治罪加以官兵陸續到蔵¶
　廓爾喀畏威即情願内附昨據將軍鄂輝等奏将宗¶
　喀等處盡行收復廓爾喀先已逺竄並據仲巴薩甲¶
<pb:KR4f0005_WYG_438-14b>¶
　兩呼圖克圖遣往諭話之喇嘛諾勒聶勒卓二人禀¶
　稱廓爾喀驚懼情形且有願附編氓之語惟俟鄂輝¶
　等見彼奏到之實信耳盖彼之屈抑既申則其懐歸¶
　風化之心自必出扵誠悃登樓顧名益増儆慰云¶
　　署陕甘總督巴延三報雨詩以誌慰¶
　　時總督勒保入覲後甫出京回任該署督聞信由¶
　　甘回陕途次将雨雪情形馳章奏報¶
北省今年春澤豐甘蘭路逺企懐中報来各郡雨兼雪¶
<pb:KR4f0005_WYG_438-15a>¶
落處入田化即融(今春北省各處雨澤均霑惟甘省自二月/得雪後曽否續得甘膏以路逺未據奏至)¶
(正為繋念兹據該署督奏三月十八九兩日行至隆徳地方/遇雨雪入土融化約六七寸並據蘭州鞏昌平凉甘州西寧)¶
(涼州慶陽各府属暨直𨽻涇州秦州階州各属先後禀報同/日所得雨雪自一二寸至四五寸及深透不等春麥已出土)¶
(者彌望青葱甫經播種禾黍得此春澤土膏極/為滋潤現在市集糧價中平民情甚為歡悦)穀種(上/聲)播真¶
資潤沃麥苗茁益發青葱擘章時正對嘉&KR0584;(夜雨及/辰未止)内外霑¶
恩感切衷¶
　　喜晴¶
夏雨繼春雨優霑放曉暉喜晴三四月得此以為稀禾¶
<pb:KR4f0005_WYG_438-15b>¶
益發苖壯麥當吐穂肥若時心易豫惟慎勑康㡬¶
　　栖月崖¶
崖傍畝平處栖月有閒房十嵗九不入名孤實並忘詣¶
髙因雨後得半憩晨涼静室知非逺来尋静亦忙¶
　　晞陽阿口號¶
夏景垂涼愛爽多晞陽雨後喜晴和人情不定有如是¶
情以為田當若何¶
　　遲雲館有㑹¶
<pb:KR4f0005_WYG_438-16a>¶
去嵗雲遲(平聲/徐也)遲(去聲/待也)正憂今嵗遲(去/聲)雲遲(平/聲)亦可一¶
字之聲平去殊而其憂樂互相左(上年望雨則因雲之/遲而遲待之意亟憂)¶
(今春雨足則雲可遲而遲待之意亦足欣/同一心也而遲疾遼待之間憂樂判然矣)都縁甘&KR0584;被¶
渥優雲去雲来任其妥然而巖館付無心豈似嘵嘵頻¶
辯我¶
　　超然堂作歌¶
登静室途此為中是可憩焉從衆願輿者步者逸勞殊¶
甚易知乎寧待論然而飽不知飢人曰食肉糜愚可恨¶
<pb:KR4f0005_WYG_438-16b>¶
片時得句徐進前勞憩而逸兩無悶超然下視萬理通¶
弗恃一超乃統萬¶
　　静室¶
室雖號以静而室本無知設非偶一来是静将付誰吾¶
因絜萬理亦莫弗如斯静固勝乎動然尚属有為知動¶
不知静失豈僅毫釐借境乃有悟其失更足嗤¶
　　竹罏山房¶
竹罏肖以□年餘(自辛未命倣製逮/今三十八年矣)處處山房率置諸¶
<pb:KR4f0005_WYG_438-17a>¶
恵寺上人應自笑笑因何事剏扵予¶
最髙處實乏山泉司事擕泉備茗煎好惡(皆去/聲)因思可¶
不慎窺其欲者衆皆然¶
空山摩詰為乎皴七字詩中取意神未此讀書曽閉户¶
種松亦作老龍鱗¶
　　玉乳泉¶
&KR1565;瀑龍池噴澗窩雄聲真越向年他細思此景非無故¶
一雨諸凡受益多¶
<pb:KR4f0005_WYG_438-17b>¶
泉喻乳而乳喻玉層層體物率無涯乳腴玉潔精神養¶
比擬原非涉大差¶
山内溪流出山涸磵泉斷續概如斯因思四瀆歸扵海¶
不息那知有涸時¶
　　緑雲舫¶
緑雲真緑雲一雨作其羣弗得可而得(自前月廿二雨/後今已兩旬而)¶
(春膏霑透雨即少遲固無不可/然不望得而已得尤覺可欣)此欣果是欣淙淙千磵¶
落靄靄四隣分比似昨年況幸哉更底云¶
<pb:KR4f0005_WYG_438-18a>¶
　　運河¶
去嵗香山詠運河迤南已佳迤北滯(運河八閘迤南每/年藉微山湖之水)¶
(灌輸濟運前年湖水微弱命侍郎明興前往動帑疏濬/扵定誌一丈一尺之外多收水一尺扵是迤南濟運之)¶
(水充足有餘惟自臨清以北専藉豫省之衛水入運而/衛水来源既弱兼之直𨽻更多古淺以致去嵗豫漕南)¶
(糧不能迅速前進時和琳巡視山東漕務又命管幹珍/馳往分投查探水勢管幹珍南赴館陶一帶和琳北赴)¶
(武城徳州一帶凡淤淺之所督令疏/濬一面上𦂳催䟎糧艘始得遄行)今嵗香山詠運河¶
幸哉南北胥通利(上年秋雨透足底水本属充盈今春/南北雨雪優霑是以水道益加深通)¶
(前又傳諭李奉翰長麟仍宜留心将微山蜀山等湖水/相機籌蓄兹據長麟奏微山蜀山湖水較之定誌俱有)¶
<pb:KR4f0005_WYG_438-18b>¶
(盈無絀而臨清閘外長河水勢扵三月廿七日起至四/月初四日止共長水一尺五寸連前底水深五尺内外)¶
(又汶河扵三月廿九日起至四月初二日止長水三尺/五寸泗水亦同日長水三尺有餘今嵗南北河道通利)¶
(漕艘遄行實/可無虞阻滯)由来諸務在人為其用人為實吾事用之¶
得當乃吾幸用之不當吾過致屢經報漕艘遄行無阻¶
冀可復舊制(昨據倉塲侍郎蘇凌阿劉秉恬奏山東徳/州衛豫省通州所等共二十幫漕船扵二)¶
(月十九二十六等日陸續俱過津關又據漕督毓竒巡/視南漕項家達節次奏頭進各幫扵三月初十日過淮)¶
(二進漕船三十二幫扵三月二十九日全過淮安兹又/據直督劉峩奏本年淮安頭係南漕首幫扵四月十一)¶
(日入直𨽻安陵汛境後跟大河前等幇俱接績行走現/在直𨽻古淺處所水深亦在四尺以上足資浮送本年)¶
<pb:KR4f0005_WYG_438-19a>¶
(係有閏之年節候尚早而頭幫已入直𨽻境界較之往/年約早一月将来抵通回空總可趕復舊制等語可知)¶
(事在人為用得其人則先事籌蓄宣節有方水勢可期/源源足用糧艘即可不致遲滯而用人之事予固不得)¶
(旁諉/也)舊制之失過誰諉既慰既思既増愧¶
　　直𨽻總督劉峩報雨詩以誌慰¶
雨勢昨看想溥霑隔三日展奏書鈐四郊七寸優渥被¶
二麥雙禾(禾有早/晚種)秀實添(昨十二日此間得雨觀其雲/勢濃厚意謂沾被必廣兹果)¶
(據劉峩奏保定省城亦扵是日自子及亥細雨綿宻入/土七寸四郊麥田益臻芃茂一切秋禾均已出土青葱)¶
(其各属亦必均霑俟報齊續奏等語保定距京不逺先/後得雨情形大畧相同夏收可望豐稔然兢惕之懐不)¶
<pb:KR4f0005_WYG_438-19b>¶
(敢遽謂/足恃也)各属情形待續報一心感激惕猶兼登秋長(上/聲)¶
夏時尚早戒滿敢稱稔可占¶
　　普覺寺瞻禮¶
望日乗閒禮梵宫碧天朗霽曉曦紅若時曬麥誠為幸¶
未至登秋敢道豐現相豎横真莫定傳訛一二辯難窮¶
(豎窮三際謂立與坐相横遍十方謂卧相見梵典又舊/誌謂卧佛本有二相傳一唐貞觀中造一後人笵銅為)¶
(之扵前後殿各作偃卧相然今祗存一其/一不知移何處年代乆逺亦不能置辯也)吾惟普覺㕘¶
宸額(雍正十二年覺寺/賜名十方普)空色都歸¶
<pb:KR4f0005_WYG_438-20a>¶
指示中¶
　　含清齋¶
右廂精舍在樸築早年成是地富扵水含清因以名輕¶
風披淡蕩古月印光明千載娑羅樹(齋在普覺寺側殿/前娑羅樹盖千年)¶
(以上物相傳唐/貞觀時所植云)黙然識此情¶
　　合碧亭口號¶
林碧四圍水碧下薈扵一俯仰之中奚妨即景㕘合相¶
相匪空空相自空¶
<pb:KR4f0005_WYG_438-20b>¶
　　古意軒¶
寺古軒亦古修葺那可少(寺為古刹自癸/夘年始修葺之)因葺古寺便¶
新軒其側造軒之古藉寺寺之古誰肇太古山容佳唐¶
宋其後藐而誌寺之人每自唐宋考(寺建扵唐名曰兠/率其後曰昭孝曰)¶
(洪慶曰永安自宋及明/盖一寺而屢易其名也)我意則不然目前古了了¶
　　陜西布政使秦承恩報雨詩以誌慰¶
暮春之下澣此正弗需雨西安乃大霈盈尺深入土(據/奏)¶
(三月初六十二十三等日西安府迤南各州縣及鳳翔/漢中興安商邠乾等府州属各據報得雨二三寸及四)¶
<pb:KR4f0005_WYG_438-21a>¶
(五寸不等十九二十等日通省各府州属均報得雨三/四五六寸及深透不等兹西安省城復扵二十七日寅)¶
(時起至二十八日夘時甘霖大沛霢霂連緜入土極為/霑足實属夏收豐稔之徴且稱現在隂雲四合雨勢寛)¶
(廣覽奏深/為欣慰)不惟飽麥麰亦且利禾黍並稱雨勢廣各属¶
或霑普爾時撫署督承宣遂䕶撫(時總督勒保入覲因/命陕撫巴延三往署)¶
(總督其撫篆例應藩司䕶理秦/承恩奏報雨澤乃其専責耳)民務所當陳西望謝¶
天祜自問宜何脩無逸以為所¶
　　碧雲寺¶
隔嶺别為區精藍静以俱每參相與好難論有和無法¶
<pb:KR4f0005_WYG_438-21b>¶
雨真優渥碧雲任捲鋪設云雲那碧疊樹豈非乎¶
　　洗心亭¶
源逺落山泉疏治厯㡬年(亭在試泉恱性山房之前泉/源由碧雲寺来四十九年春)¶
(泉水忽微不能暢流查係来源處所為商户採煤碍及/地脈水由旁洩嗣罰令該商户等将来源修治並将旁)¶
(流堵塞以此泉復暢/流較前更為旺盛)園中百溪始(凡園中正凝堂勤政/殿致逺齋等處池沼)¶
(之水皆/始扵此)池裏一亭懸可喚虚明鏡無資大小絃時時勤¶
滌照即是洗心詮¶
　　試泉恱性山房¶
<pb:KR4f0005_WYG_438-22a>¶
性知泉潔弗試可泉惬性靈斯恱深然此悅誠非易得¶
甫田繼渥以甘霖¶
　　香山迴蹕至静明園疊去嵗詩韻¶
惟需一雨寸盈七大勝去年積祗三(去嵗四月十一十/二兩次得雨合計)¶
(僅三/寸)峯態泉音都益美暮吟朝陟正相諳雖然正戒心¶
之放詎敢頓因景以耽五日言旋五里近(自香山至静/明園近五里)¶
緑郊蔚潤慰真堪¶
　　題翠雲堂¶
<pb:KR4f0005_WYG_438-22b>¶
園中堂最古栝更古扵堂爰得翠雲號来消首夏涼雙¶
株撐戢孴一晌對相羊詎必金元考(堂前雙栝相傳/為金元時植)總¶
成殷鑒蘉¶
　　静縁書屋¶
書屋既曰静其縁何處来尋思二義具可以五字該一¶
曰静之縁寂然境鮮埃一曰縁以静淡若心息猜户外¶
圍峭蒨室裏無安排可以消日長可以觀物佳而我勑¶
㡬人戒此久徘徊¶
<pb:KR4f0005_WYG_438-23a>¶
　　清貯齋¶
齋貯清乎清貯齋相資適足引澄懐三間設以方寸喻¶
名實箇中萬寓皆¶
　　直𨽻總督劉峩奏請緩徵保定河間各府属糧銀¶
　　　即如所請並誌以詩¶
去嵗西成幸告收無如借項有餘留(劉峩奏保定府属/之清苑安肅蠡縣)¶
(三縣及河間府属之河間等十一州縣均有節年未完/緩帶糧銀雖該州縣上年秋收尚豐而應完緩徵之項)¶
(為數較多且五十三年糧租係本年應行奏銷之項及/五十年以前節年緩帶糧租並本年新糧亦應依限完)¶
<pb:KR4f0005_WYG_438-23b>¶
(解若一時並徵/民力未免拮据)開徵祗可本年納並繳原難厯載求四¶
府帶完恩沐昨(前據劉峩奏直𨽻順徳廣平大名三府/節年緩徵糧銀並宣化府属因災出借)¶
(口糧及緩徵糧銀奏請分/年帶完已允所請行矣)兩年為乞緩催秋(兹復乞将/保定府属)¶
(之清苑等三縣河間府属之河間等十一州縣五十一/二兩年未完緩徴地糧旗租並緩至本年秋後起徵俾)¶
(閭閻益資寛裕等語因即論部速/飭展限恵民之事從不肯遲留也)恵民曽是弗宿諾諭¶
部宣行速置郵¶
　　賦得欹器(得知字五言八韻/考試試差題)¶
周廟有陳器入時乃見之固當每事問因自守人知曰¶
<pb:KR4f0005_WYG_438-24a>¶
此為右坐識其名號欹爰教以水試喟嘆寓辭垂虚滿¶
過不及中庸正始宜鑄銅猶古在標鑒匪今斯九要切¶
君道五言朂已思雖然貴行顧惟是勵孜孜¶
　　戲題官窰盤子¶
甲字明鐫器底心撫之薜暴手中侵笑斯假借為説項¶
古已有然何况今¶
　按考工陶旊之事髺墾薜暴不入扵市注疏家雖言¶
　之而未詳予謂髺墾謂其器之不正薜暴謂其釉之¶
<pb:KR4f0005_WYG_438-24b>¶
　不純兹盤乃薜暴非髺墾也而舊鐫甲字是亦假借¶
　之而位置之上等也今之瓷器若此者亦不得價獨¶
　扵古瓷器則不論矣向題官窰碟子有古丙科為今¶
　甲第之句盖器底有舊鐫丙字是彼時三等為今一¶
　等亦因其為宋修内司之遺年代久逺以少而見珍¶
　耳兹盤乃舊鐫甲字物既有之人豈不然因戲題此¶
　什¶
　　陜西巡撫巴延三奏報各属得雨詩以誌慰¶
<pb:KR4f0005_WYG_438-25a>¶
䕶撫甘霖報省城撫臣續報以迴程(數日前藩司秦承/恩䕶理撫篆奏西)¶
(安省城扵三月二十七日得雨極為深透兹該撫巴延/三續奏各属得雨情形盖缷署總督事仍回本任行途)¶
(所見/也)五州五府胥霑被曰麥曰禾總發榮(巴延三行抵/陕西永夀等)¶
(縣目擊雨澤甚為優渥及回署後查據西安同州鳳翔/延安漢中五府商邠乾鄜綏徳五州各属先後禀報均)¶
(扵三月廿七八等日得雨霑足田中麥禾益滋飽綻市/糧充裕價值亦属中平似兹雨暘時若南北胥同真堪)¶
(慶幸/耳)户口盖蔵民氣裕市鄽糴糶賈沽平邇来南北多¶
時若敬畏心殷益戒盈¶
　　題名畫集冊¶
<pb:KR4f0005_WYG_438-25b>¶
著粉為雪色猶看唐法存惟紓性情曠豈走勢豪門(二/語)¶
(用名畫/評意)山静人絶跡林寒鳥不喧香光笑顛米無李若¶
能論(是幅有董其昌題䟦以米芾曽作無李論使當/日得見此圖亦必登之寳章待訪録矣云云)¶
　　　右李成瑶峯琪樹¶
秋浦兩鴛鴦雙棲不改常蘆蒼垂白冷荷敗罷紅芳似¶
喜弗離别奚曽戀稲粱上人出家者此畫却無當¶
　　　右恵崇秋浦雙鴛¶
林句原薌衆何人不願為影疎水淺處香暗月昏時自¶
<pb:KR4f0005_WYG_438-26a>¶
是詩中畫兹為畫裏詩乃翁著筆否猶此致然疑(書畫譜/載馬麟)¶
(逺之子能世其家學然不逮父故逺多以已畫題作麟/欵盖欲麟得譽也此幀畫水中梅影致極生動故戯及)¶
(之/)¶
　　　右馬麟暗香疎影¶
未知牛有角可亞鳳棲桐芳草雙逰緑名花偏傍紅晨¶
鳴相和(去/聲)兩午舞獨稱雄(孔雀舞而張/尾多在午時)不以開屏麗何¶
當入檻籠¶
　　　右林椿花木珍禽¶
<pb:KR4f0005_WYG_438-26b>¶
元素自耘生(周元素號/自耘生)畫家不著名想當愛髙逸所以¶
慕淵明五斗本無羨東籬覺有情寫時酒氣勃争座擬¶
真卿(張照臨顔真卿争座位帖幀末自䟦云酒氣勃勃/從十指間出盖自道其得意也是幀寫淵明醉態)¶
(情景宛肖當亦同/為神来之筆耳)¶
　　　右周元素淵明逸致¶
藝苑號多能伯時具體稱(見珊瑚網/及容臺集)簡圖披小幅說偈¶
似髙僧磈石峭從減寒花朶不増却教蜂四五飛繞惜¶
難勝¶
<pb:KR4f0005_WYG_438-27a>¶
　　　右錢選野芳拳石¶
　　直𨽻總督劉峩奏報普霑雨澤及麥苗秋禾情形¶
　　　詩以誌慰¶
保陽七寸奏霑泥各属情形待報題入土淺深雖不等¶
普膏逺近已同齊(劉峩奏保定省城扵四月十二日得/雨七寸其各属情形待報齊再奏兹)¶
(奏良鄉等一百二十九州縣俱扵十二三等日得雨自/二三寸至八寸並深透不等甫屆夏令得此優澤不特)¶
(麥收可期豐稔而一切秋禾勃然生發彌/望青葱即秋收亦属可望農民極為欣慶)麥麰将秀益¶
増茂禾黍㧞苗均被禔正是昨年望雨際(去嵗此時望/雨正切自四)¶
<pb:KR4f0005_WYG_438-27b>¶
(月廿一日䖍禱之黒龍潭後連朝甘霖大霈麥田尚/獲半收若今嵗  普霑渥澤實属仰䝉    昊貺矣)得¶
斯滋勵敬之躋¶
　　題周玉亞尊¶
銅嘗鑄而夥玉自琢之重(是器製同西清/古鑑中周亞尊)難考亞為孰¶
總供祭所宗形非犧與象用間(去/聲)旅和從穆若古相對¶
依然敬以恭¶
　　文徵明山水¶
憑欄俯層閣空濶恰怡神祛暑松隂老㸃秋楓葉新髙¶
<pb:KR4f0005_WYG_438-28a>¶
山森犖嶨流水浄漣淪佳客擕琴至應為同調人¶
　　浙江布政使顧學潮奏報晴雨田蠶情形詩以誌¶
　　　慰¶
田欲霑霖蠶喜晴其間兩適得難平他方鮮此無煩慮¶
浙省扵斯最繋情(麥田喜雨蠶事喜晴浙省蠶桑與農/田並重故暘雨必得時若方慰厪念)¶
麥迨秀時雨澤普蠶將眠候霽和并(兹據布政使顧學/潮奏稱省城扵三)¶
(月初五初六連日得雨入土深透十三十七二十一等/日復又得雨一二寸不等並據各属稟報情形大畧相)¶
(同二麥秀實蔬豆長發而雨後又幸天氣晴和浙/西一帶蠶事方興正宜飼育洵堪為閭閻忭慶)承宣¶
<pb:KR4f0005_WYG_438-28b>¶
䕶撫飛章報(時浙江巡撫琅玕入覲顧學/潮䕶理撫篆例得飛章馳奏)額手慰心朂¶
敬誠¶
　　偶為振衣濯足圖戲題以句¶
振衣濯足句誠髙足見太沖興致豪千仭之岡澗底水¶
一時陟降豈無勞¶
　　詠痕都斯坦花玉匜¶
　　質擅山輝工成水磨柎攅萼疊酈泉益夀之花鋬¶
　　曲流長周家永祜之製致潔用宜注水迎年得兆¶
<pb:KR4f0005_WYG_438-29a>¶
　　乞漿萬里譯重&KR1852;賢銘代¶
竒製天方器雅同周代匜四環可提繋一鋬稱(去/聲)擕持¶
撫外影瞻内(言其/薄)花擎葉反披(言其/式)宻無鐫&KR1575;處簡詠¶
五言詩¶
　　廣東巡撫圖薩布奏雨水糧價情形詩以誌慰¶
望雨春初繋念焦甘霖随獲幸連朝(廣東地氣温暖春/初播種即須雨水)¶
(霑濡正殷盼望随據撫臣圖薩布奏稱扵二月初/五初六十二十三等日連得透雨廑懐為之稍釋)繼兹¶
仲月頻霑澤各属良田普發苗(兹又據圖薩布奏稱省/城及附近各地方二月)¶
<pb:KR4f0005_WYG_438-29b>¶
(十五二十一二十五等日續獲細雨十四二十三二十/四等日又得中雨二十二日復大雨如注髙低田畝均)¶
(有積水秧苗長發青葱現在及時栽插雜糧蔬菜等項/亦皆茂盛二麥正屆成熟連獲雨澤頗資接濟並據逺)¶
(近各属具報情形約畧相同商販榖船/源源而至民食充裕糧價俱属平減)已有穀船銜尾¶
至欣看糧價市頭消民天國本惟斯要慶慰寧分近與¶
遥¶
　　王翬夏木垂隂¶
粉本原從紈扇来(翬自識云趙文敏有紈/扇小景因師其意寫此)居然天水緑¶
隂纔放彌巻合如是耳春末夏初豈異哉¶
<pb:KR4f0005_WYG_438-30a>¶
　　詠古玉雙環¶
肉好原相等(爾雅釋器肉好若一謂之環/是器肉好相等正符古制)瑶環迥出羣¶
一雙恒自合百代永無分豈有息媯恨不須摩詰文五¶
言頌豐劍古器詎知聞¶
　　山東巡撫長麟奏報各属得雨深透詩以誌慰¶
昨駐香山嘉&KR0584;逢正殷南望宻雲濃即其日亦霑膏澤¶
閱九朝欣啟奏封(四月十二日駐蹕香山甘霖大沛時/隂雲四合知被澤必廣昨已據劉峩)¶
(奏直𨽻亦獲均霑兹又據撫臣長麟奏濟南省城扵四/月十二日戌時起至十三日午時止大雨霶霈極為深)¶
<pb:KR4f0005_WYG_438-30b>¶
(透並據各府州属陸續禀報均扵十二十三等日連得/&KR0584;雨自三四五寸至深透不等麥穂含苞日益飽綻所)¶
(種秋田俱經岀土此次雨澤尤為得力且自夜達旦次/午即晴暄潤兼施雨暘時若鄉農人等僉稱每年三四)¶
(月間如此透雨實難幸獲是香山南望之際正束省優/渥之時東省比直𨽻保定較逺故扵廿一日始得奏章)¶
(而距甘膏普被/時僅九日耳)各属胥稱深透潤二麰可卜餅䬯供頻¶
聞農慶報近逺感激心惟勵敬恭¶
　¶
　¶
御製詩五集卷四十七¶
