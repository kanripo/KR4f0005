# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:21.085019
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷四十八
<pb:KR4f0005_WYG_439-1a>¶
欽定四庫全書¶
御製詩五集巻四十八¶
　古今體七十一首(己酉六/)¶
　　西直門外¶
掄元歸紫禁覘穡度青郊麥穗結将實禾苖方以苞幸¶
逢雨暘若益切悚欣交獨是念逺驛(昨據将軍鄂輝等/奏廓爾喀聞官兵)¶
(将至驚懼逺竄並據仲巴薩甲兩呼圗克圗遣往諭話/之喇嘛諾勒聶勒卓一人回稱廓爾喀有願附編氓等)¶
(語此時尚無實信/奏到殊切懸望)殷勤愁未抛¶
<pb:KR4f0005_WYG_439-1b>¶
　　安徽巡撫陳用敷奏二麥雨水情形詩以誌慰¶
仲春霑澤早聞知春季雨暘報應時(安徽正二月間春/雨透足已據陳用)¶
(敷馳章奏報兹又據奏三月中旬之十三十四十六二/十等日下旬之二十一二十八二十九等日均有雨澤)¶
(大麥已經結實小麥吐秀齊全油菜蠶豆亦俱結子成/熟稲田現已播種秧針漸次出水各市集糧價中平地)¶
(方一切/寧謐)大麥實成小麥秀髙田種遍水田滋民情似忘¶
昨災狀嵗事庶堪秋熟期築圃納禾日尚逺諸凡戒滿¶
敬為宜¶
　　伊犁將軍保寧奏伊犁各城戸口耕牧情形詩以¶
<pb:KR4f0005_WYG_439-2a>¶
　　　誌慰¶
　　保寧奏自抵伊犁以来察看該處耕種百榖屢嵗¶
　　豐收牲畜孳生繁息其榖價較之内地頗減所有¶
　　人口除伊犁駐防滿洲緑營錫箔索倫察哈爾厄¶
　　魯特回子萬餘戸外貿易之民亦漸増至數萬在¶
　　此置産者既多而扵城市開鋪鄉村耕種者亦復¶
　　不少較之從前富饒數倍實與内地無異慶非初¶
　　料所及因成七律誌懐¶
<pb:KR4f0005_WYG_439-2b>¶
伊犁萬里嵗逢收商賈流通戸口稠布嚕特遵田界禁¶
(向禁布嚕特扵附近卡倫地方私種地/畆防其偷竊近年悉遵禁約無敢違者)哈薩(作平/聲讀)克市¶
馬求售(每嵗哈薩克以馬来/易帛匹者不絶扵路)盖蔵有素衣食裕耕牧無¶
驚作息休耆定初心敢期此(伊犁延袤萬里初歸版章/善後事宜頗難布置故予)¶
(平定準噶爾後勒銘伊犁之碑文云屯糧萬里之外又/未可謂計之得也其潜移黙運惟    上蒼鑒之予惟)¶
(奉時相機今日之下亦不敢料以逆也云云茲據保寧/所奏耕種日廣牲畜孳生實属仰邀    天佑非初心)¶
(所敢期/必者)深䝉¶
天佑愧何修¶
<pb:KR4f0005_WYG_439-3a>¶
　　河南巡撫梁肯堂奏三月下旬雨澤並乞緩徵昨¶
　　　嵗被災州縣帶徵錢糧詩以誌事¶
季春廿日被廿雨此後未聞渥澤音昨據齊疆報嘉&KR0584;¶
(豫東二省扵二月二十日同時得獲甘膏嗣後未據再/奏雨澤頗殷盼望昨據長麟奏山束省城及各府州属)¶
(扵四月十二三日連得&KR0584;雨自三四五寸至深透不等/其情形與此間相仿而豫省仍未奏至日内正深繋念)¶
已因豫境繋遥心兹仍下澣稱優霔(兹據梁肯堂奏續/據彰徳南陽汝寧)¶
(陳州等四府並汝陕二州所属之涉縣桐柏正陽新蔡/沈邱伊陽盧氏暨光州所属之固始息縣商城十一州)¶
(縣各報於三月二十日俱經得雨又據開封等九府許/汝等四州所属禀報於三月二十七八日復得雨自一)¶
<pb:KR4f0005_WYG_439-3b>¶
(二三四五六寸至深透不等合計通省均已普霑二/麥早田連被渥澤倍見豐茂糧價亦俱平減等語)知¶
是夏初未霈霖(梁肯堂此次所報雨澤仍是三月下旬/情形其奏摺係四月十八日拜發則此)¶
(間與山東四月十二三/之雨豫省未得霑被也)為請緩徵還再緩(又據奏衛輝/懐慶歸徳等)¶
(府属上年被災之後新舊錢糧及民欠等項積累過多/加以應完銀穀等項較毎年額徴之數多至數倍等語)¶
(衛輝懐慶二府属之汲縣等十三縣上年雖已加恩緩/徵但新舊錢糧及民欠倉穀籽種等項過多而歸徳府)¶
(属之商邱等州縣上年麥秋雖尚属有收但屢年災歉/元氣未能驟復若一時並徵民力不無拮据因即降㫖)¶
(将衛輝府属上年被旱稍重之汲縣新鄉獲嘉輝縣四/縣本年地丁錢糧令緩至五十五年麥熟後開徵其被)¶
(旱較輕之淇縣延津濬縣滑縣封邱考城六縣並懐慶/府屬之原武修武陽武三縣令緩至秋後開徴其歸徳)¶
<pb:KR4f0005_WYG_439-4a>¶
(府属之商邱寧陵睢州三州縣本年應徵新糧/令自五十五年起分作兩年帶徵以紓民力)於民寧¶
靳施(去/聲)恩深¶
　　詠痕都斯坦緑玉椀¶
淡以水方濃以韭淡濃之際暈交并雙垂作蒂如含果¶
六出為花不離(去/聲)瓊豐殺(去/聲)莖柯從節度毫芒不(平/聲)鄂¶
悉分明專諸巷裏精工者(蘓州專諸巷出玉工較/痕都水磨所為逺不及)三舍¶
真當退避行¶
　　莫是龍東岡草堂圗即用其韻¶
<pb:KR4f0005_WYG_439-4b>¶
楓丹松翠䕶書堂亦有禁(平/聲)風(松/)亦耐霜(楓/)撫巻髙人¶
盖自喻那知戸外過斜陽¶
　　廣西巡撫孫永清奏報雨水糧價情形詩以誌慰¶
偏師昨嵗定安南不得已非民地貪(上年安南内訌黎/維祁之毋叩闗求)¶
(救因命孫士毅統兵聲討盖黎氏臣服本朝百數十年/最為恭順一旦阮惠肆逆誼難坐視所為不得已而用)¶
(兵並非利其/土地人民也)遂復黎城威實耀旋思粤省役難堪(孫士/毅長)¶
(驅罙入兩旬之内克復黎城實鬯國威然一切芻糧運/費雖俱動用官帑而廣西地狭人稀運送人夫不無勞)¶
(攘已早為/繋念矣)不期事變成欠局設早歸兵蕆美談(黎城既/復嗣孫)¶
<pb:KR4f0005_WYG_439-5a>¶
(龍封字小之誼已盡此後即有變故豈可長耗中國之/物力為黎氏久計安全是以彼時即有班師之諭乃孫)¶
(士毅遲留月餘尚復意有所圖詎料變生意外阮惠潛/復侵逼黎城官軍不得不與之戰旋乃撤回而黎維祁)¶
(又先&KR0969;至内地此固孫士天厭黎氏非人力所可强予/上冬即有此語然使    毅早能遵㫖遄歸則全局已)¶
(臻美/善矣)暘雨若時糧減價(兹據孫永清奏現駐近邊一帶/查太平府各属自二月以来每)¶
(間數日轍得大雨一二次溝塍充滿處處翻犁播種足/資潤溉並接據各府州属禀報田疇雨澤情形大概相)¶
(似所有麥田亦俱長發漸次結實其各属糧價/俱平此實仰&KR0829;    昊蒼鴻貺少為慰藉耳)邊民樂¶
業慰予慙¶
　　河南巡撫梁肯堂奏魯山縣生員傅麟瑞七世同¶
<pb:KR4f0005_WYG_439-5b>¶
　　　居子孫一百五十餘人詩以賜之¶
中州夙號民風古麟瑞(傅/)今聞實可嘉七世同居如許¶
(王/臣)氏(向年福建撫臣奏侯官縣職員許王臣家七世同/居科第蟬聫詩書孝友洵為盛事曽有詩旌奨)¶
百人共爨勝楊(播/)家(魏書楊播一家之内百口同爨庭/無間言兹傅麟瑞百五十餘人七)¶
(世同居實属逺邁前聞因勑部照例旌/表並御書扁額特製詩章以旌敦睦)雍雍敦睦倡鄉¶
里藹藹致祥表近遐敢曰休徵因泰運安民調化敬惟¶
加¶
　　賦得石韞玉(得和字五言八韻/庶吉士散館題)¶
<pb:KR4f0005_WYG_439-6a>¶
美玉或間(去/聲)石因名璞待磨蔵中事烏有包外語真訛¶
(卞和獻璞之説相傳已久無有闢之者以今和闐玉証/之可知卞和所獻雜石性者有之耳無玉孕中而石包)¶
(外必待剖而後知之理又安有用玉人相之以為非玉/必待兩被刖而後知其為良之事盖韓非嘆無知已設)¶
(此自喻而耳食之訛世遂相沿莫知其非/此不可以不辨詳見向所作卞和獻璞説)為器訓李老¶
(見道/徳經)受刑傳卞和那能隔膜見何異張(去/聲)空羅瑟若未¶
追琢彬如需切磋圭璋雖達自修治實資他取譬韓非¶
設贈人司馬(彪/)哦摛詞爰闢舛獲企席珍多¶
　　河南巡撫梁肯堂奏報二麥約收八分有餘詩以¶
<pb:KR4f0005_WYG_439-6b>¶
　　　誌慰¶
正繾河南雨澤稀寄詢臨勘切民依(昨據梁肯堂四月/十八日奏報豫省)¶
(雨澤仍係三月下旬情形方以此間四月十二三之雨/已及直𨽻山東而豫省未得均霑為念豫省河北三府)¶
(屢年歉收今春雨膏更殷盼望因命阿桂赴楚之便㑹/同該撫留心查勘據實以聞今日該撫報收成八分餘)¶
(為之/稍慰)欣披各屬以時報約過八分致旱非(據奏豫省一/百八㕔州縣)¶
(二麥約收分數十分者祥符等四州縣九分有餘者濬/縣等七州縣九分者杞縣等二十八縣八分有餘者陳)¶
(留等二十四州縣八分者通許等四十五㕔州縣合計/通省收成約八分有餘等語豫省最重麥收兹仍得八)¶
(分有餘尚属中稔數日厪旱之懐固/為稍慰然尚俟阿桂查勘實信耳)夙識麥秋重豫省¶
<pb:KR4f0005_WYG_439-7a>¶
流通水路達京畿(運河自臨清以北惟藉豫省之衛水/濟運今嵗河北三府不致缺雨故衛)¶
(水充盈糧艘迅速抵通而京/師麥價亦可望其日減矣)萬方衣食一心計忍不孜¶
孜慎勑幾¶
　　出入賢良門觀射疊己夘詩韻¶
奎畫四言垂訓良¶
心殷董正企明敭率因佐治吉惟士用以淑民道在王¶
每嵗詰戎臨發駕預期觀徳試當塲昔曽親御勵無逸¶
今則坐憑愧異常(向年每遇校射必先親御弧矢示衆/自庚辰臂痛後遂疎步射時以為愧)¶
<pb:KR4f0005_WYG_439-7b>¶
幼即精勤五射習耋猶劼毖萬幾忙丗年示度哈薩(平/聲)¶
部(己夘春扵此閲射維時哈薩克入覲是日親發二十/矢中十八矢閲今正三十年矣彼雖樂觀百戯不若)¶
(示以射藝使彼不敢輕視中國予之所以/遵    祖制而迓    天庥者意實在此)諸衛如教(平/聲)¶
貞觀皇(唐太宗日引諸衛将士教射於殿廷親臨/試之且曰無事為爾等師有事為爾等将)迅矣¶
居諸誠足惜朂㢤宵旰此仍蘉曽元聰聴加之意永保¶
天庥四海疆¶
　　仲夏萬夀山即事¶
香山旋蹕此經過不入知曽有憾麽稔冉居諸閲半月¶
<pb:KR4f0005_WYG_439-8a>¶
清和景物付流波緑深紅謝寧關我宵矻旰孜敢厭他¶
略識大端廓(爾為二字急/呼  一音)喀信(前據鄂輝等奏廓爾喀/有情願歸誠之語茲又)¶
(奏稱探悉該部落已派大頭人哈哩烏巴第哇帶領散/畨自伊寨落起程前来約旬餘可到等語想不日即可)¶
(蕆事然究以速得/實信方慰懸念耳)實音仍盼究如何¶
　　睇佳榭口號¶
前墀引見慎掄才(今早扵玉瀾堂視吏/部引見月選人員)務畢昆湖畫舫¶
開到岸輿升睇佳榭迴看笑自箇中来¶
　　暢觀堂觀易有㑹¶
<pb:KR4f0005_WYG_439-8b>¶
迴廊曼轉書堂有暢觀額檐據巖阜近山浸水逺復山¶
縱目怡心名不負怡者暢也豈易得都在春膏渥𤱶畝¶
既怡復慮泰而驕招損受益分臧否内爻三吉外三利¶
謙之深意元聖剖(謙之六爻皆吉人所習聞然按其爻/詞惟内卦初與三皆曰吉二曰貞吉)¶
(而外卦四五皆曰无不利六曰利用侵伐則俱以利言/盖内卦為山止乎内之象也以心言則云吉外卦為地)¶
(順乎外之象也以事言則云利爻詞之義精矣究之事/無不本於心而大有之上九曰吉无不利即謂之六爻)¶
(皆吉也/亦宜)於内為心外為事事之利在心之守心之守謙¶
自致吉吉无不利夫何有於斯一逰所得多豈在湖波¶
<pb:KR4f0005_WYG_439-9a>¶
及林藪¶
　　懐新書屋¶
今年春雨渥而優早種稲苗緑潑油勝比常時名不副¶
徒懐陶句望空眸¶
　　過治鏡閣襍言¶
層樓聳埤堄四圍俯碧瀾漾舟自逺過真是鏡中看治¶
鏡向予名率已閲丗年毎一繹其義言治誠亦難圗速¶
則不達無為近晏安萬民之衣食諸吏之賢奸九州之¶
<pb:KR4f0005_WYG_439-9b>¶
豐歉四海之經權是均治所繫豈胥臻無愆治人先治¶
己克己思心官大公順應物庶幾如鏡懸¶
　　耕織圗二首¶
稲田蠶屋帶河濵正值課耕問織辰漫擬漢家沿故事¶
(按漢書昆明池有石人二以象牽牛織女今之昆明湖/玉帶橋西有耕織圗處左右廊壁嵌有耕織圗石刻湖)¶
(東有銅牛一亦隠/寓漢書之意耳)一般深意在勤民¶
稲苗欲雨蠶宜霽萬事從来艱兩全造化且艱副民欲¶
臨民者合懼瞠然¶
<pb:KR4f0005_WYG_439-10a>¶
　　石舫¶
蘭舫將登岸必依石舫傍可㕘動(蘭/舫)與静(石/舫)並識幻(石/舫)¶
和常(蘭/舫)常者動偏属(蘭/舫)静翻幻豈妨(石/舫)有為如是觀(去/聲)¶
所以示金剛¶
　　清可軒¶
肩輿至山北山軒號清可經過必一登登必為少坐既¶
以清憩衆亦以可悦我依壁復向隂無暑涼生妥泐石¶
厯年吟未免言瑣瑣率欲無言去欲罷未能果¶
<pb:KR4f0005_WYG_439-10b>¶
　　端陽日疊去嵗詩韻¶
重午今何幸節吟連兩年(去嵗四月下旬正殷望雨時/幸三朝甘霖大霈因舉端陽)¶
(節事今年春夏屢沾渥澤各直省俱報雨暘應候值/此令節自仍依例舉行而連嵗成吟尤堪欣幸也)得¶
天地之數成變化為沿育物對時鏡插蒲即景船將無¶
心遂豫戒滿祗䕫然¶
　　河南巡撫梁肯堂報雨詩以誌事¶
數日前披摺河北雨似遲切切為不安諭問由驛馳(梁/肯)¶
(堂於四月十八日具奏河南通省三月下旬得雨情形/予方疑四月十二三此間及直𨽻山東復得透雨豫省)¶
<pb:KR4f0005_WYG_439-11a>¶
(河北三府壌地相接何以並未均霑不然豈有拜摺在/後而不言及耶因即諭令查明先行覆奏並命阿桂便)¶
(道察勘具/實奏聞)今兹接迴奏南北均雨施率皆十二三燕齊¶
同日滋麥收可期豐禾黍苗發齊額手為之慰既慰復¶
嗔其十八之奏章十二三何遺(兹據梁肯堂覆奏自前/次報雨之後續據開封)¶
(歸徳南陽河南汝寧陳州六府暨許汝陕光四州各禀/報自四月初十十一二三及十九二十二十一二三等)¶
(日得雨自四五寸至深透不等其河北之彰徳衛輝懷/慶三府所報得雨日期沾透情形亦俱相同二麥正當)¶
(黄熟之時雨後連晴顆粒飽綻秋稼日見長發青葱等/語想阿桂不日亦即奏到梁肯堂斷不敢稍事粉飾惟)¶
(該撫尚係曉事之人寧不知予之念切雨暘無時少釋/乃十八之報竟遺十二之雨未能仰體予懐並即訓飭)¶
<pb:KR4f0005_WYG_439-11b>¶
(以戒/其後)訓飭俾戒後勤民謹毫釐¶
　　安南阮惠進表悔罪投誠歸順既允其請詩以誌¶
　　　事¶
除逆扶危師有名孱王仍自棄其城一臣振旅堪稱智¶
二將捐軀可惜貞(安南黎氏臣服本朝百數十年一旦/為阮惠所侵逼除逆扶危在我之師)¶
(原為有名無如黎維祁不能自振既為之復其土疆襲/其封號乃見阮惠復来仍即棄國内投予去冬所云)¶
(班天厭其徳之説如操左劵猶幸孫士毅始雖不即遵/  師之㫖繼尚振旅而還無損國威尚為深識大體惟)¶
(提督許世亨總兵張朝龍等臨陣捐軀堪為軫/惜然已優加爵賞亦足以償其忠貞之志矣)聲罪不¶
<pb:KR4f0005_WYG_439-12a>¶
難致我討審幾原可鑒其誠(阮惠復至黎城自知罪過/重大屢次款關悔罪乞降)¶
(孫士毅俱不允為代奏及福康安調任兩粤阮恵懾其/威名益加震讋再三籲懇並諭其國内如遇天朝人經)¶
(過加意照料伴送進關兹又遣其親姪阮光顯親至福/康安處賫表納貢冀求降附據福康安奏稱察看阮光)¶
(顯輸服畏感情形溢扵詞色之表至表内詳叙黎阮搆/衅始末並無敢有抗拒官兵之心且其登覆縛送戕害)¶
(提鎮之人語意委婉尤為誠敬得體而表末復聲明此/時先令阮光顯進京代躬瞻覲俟其國事稍定阮恵扵)¶
(明年八旬萬夀之前即當親身入覲閲其情詞洵属出/扵至誠等語因思國家徳威逺播調兵聲討正復何難)¶
(但彼既悔罪抒忱出扵忠悃審度事幾亦可曲加鑒宥/正不必為其已甚因即開誠布公賜以勑諭恕其前愆)¶
(牖其新機在天朝光明正/大之心中外所當共喻也)明年詣闕親輸服乃可加封¶
<pb:KR4f0005_WYG_439-12b>¶
示寵榮(阮恵此次乞降可以舍其罪矣惟所稱願附藩/封恪修職貢一節必待明年親身詣闕方可錫)¶
(以封號俾得長沐寵榮是以現在所進貢物概令給還/亦必俟其明年親身呈進方可收受此又國家體制所)¶
(闗不容輕/易者耳)¶
　　賦得郁樸無成(得勤字五言八韻/朝考新進士題)¶
上虞論衡著長短有攸分或謂儒為學不如吏治文是¶
誠兩弗識(用充/語)應悉一歸勤少核郁無用未臻樸孰欣¶
雖然徳性本寧屑簿書懃玉局舒國誚致君讀律慇微¶
言非慢耳至論可思云二者宜何託朂㢤佔畢羣¶
<pb:KR4f0005_WYG_439-13a>¶
　　福建總督伍拉納奏報得雨詩以誌慰¶
良臣擇要移兩粤(福康安任閩浙總督實能盡心民事/惟因粤西有籌辦安南事務因即調)¶
(任兩/廣)舊撫命迴督七閩(上年徐嗣曽駐劄臺灣伍拉納/以藩司䕶理撫篆尋陞河南巡)¶
(撫既念伊係熟手因擢/授閩浙總督仍命迴閩)春季霑霖雖已報(閩省冬春雨/澤未優嗣據)¶
(福康安於未赴粤之前奏稱二月間/省城暨各属連得大雨少為慰念)夏初恐旱望方諄¶
霶𩃱欣得被省㑹(兹據伍拉納奏三月中旬得雨之後/晴霽兩旬低田一律布種而髙田望)¶
(雨復殷隨即設壇䖍禱幸扵四月十三日得陣雨數次/入夜宻雨連綿十四日午時至十五日丑刻大雨淋漓)¶
(申刻又有宻雨至十六日寅刻方止髙下田疇俱已入/土深透且雲氣隂濃雨勢必廣飛飭各属報齊再行續)¶
<pb:KR4f0005_WYG_439-13b>¶
(奏農民歡躍糧價漸/平地方極為寧謐)優渥曽均詢屬隣糧價頓平民氣¶
豫幸㢤南望慰増寅¶
　　題錢選畫時苗留犢圗¶
為令治一縣去官惜衆村(畫中有村/民留戀意)犢留表已潔牸䑛¶
置他寃(老牸有/回頋情)射醉斯過甚留錢可並論(用劉/寵事)霅溪神¶
解得繪事激揚存¶
　　詠哥窰罏¶
魚耳邊傍穏鐵釘足底呈淡然消火氣穆若葆神情窰¶
<pb:KR4f0005_WYG_439-14a>¶
則代傳宋匠斯名紀生(宋時處州章生一生二兄弟皆/主龍泉之琉田窰生二所陶青)¶
(器純粹生一所陶/色淡故名哥窰)設如分次第可識出難兄¶
　　阿桂奏河北雨澤田禾詩以誌事¶
肯堂報雨未臻悉續奏方知霈澤霶(梁肯堂四月十八/之奏竟未將四月)¶
(十一二三等日之雨奏聞及傳㫖詢問始扵昨日續據/報到南北均霑情形然猶俟阿桂奏至更為深悉也)¶
先是閣臣遣事審遂教河北勘災詳(兹據阿桂奏扵磁/州㑹審事件完竣)¶
(即親赴豫省察看河北二十五属扵四月十一二三等/日得雨深透寛廣並云現在菜子已經收割大麥亦在)¶
(刈穫小麥再得十餘日亦可登塲約計收成總在八九/分以上至榖米髙梁青葱茁發早豆亦俱出土以及紅)¶
<pb:KR4f0005_WYG_439-14b>¶
(花棉花等項無不含潤敷榮民情歡躍僉稱非但與前/兩年迥然不同實為十數年来所未見及至滎澤見河)¶
(以南雨澤田禾尤為充足暢茂麥穗一莖有多/至六十餘粒者覽奏知非飾言厪念為之略釋)農功大¶
起堪予慰膏&KR0584;普滋幸衆康定匪飾言紓切念南瞻畧¶
釋視如傷¶
　　浙江布政使顧學潮報春花蠶絲收成豐稔詩以¶
　　　誌慰¶
田協霑膏蠶協晴九分雨得報收成(顧學潮奏浙江各/屬春雨霑足大麥)¶
(陸續登塲小麥亦俱結實飽綻春蠶漸次成繭現據查/明各府州縣春花蠶絲收成分數杭州嘉興寧波紹興)¶
<pb:KR4f0005_WYG_439-15a>¶
(温州五府属二麥約九分有餘湖州金華嚴州處州四/府屬二麥約有几分台州衢州二府属二麥約八分有)¶
(餘統計通省二麥收成九分有餘杭州嘉興二府属蠶/絲收成九分有餘湖州府属蠶絲收成九分統計蠶絲)¶
(收成亦九分有餘田功需澤蠶事需/晴兹晴雨各恊並獲豐收實堪慰慶)足衣資食酬民願¶
旰食宵衣慰我情護撫司藩合申奏(巡撫琅玕入覲顧/學潮䕶理撫篆收)¶
(成分數例/得陳奏)慎㣲戒滿益盟誠封章南北多吉語(昨據福/康安奏)¶
(安南阮恵進表乞降兹又據阿桂顧學潮奏河南浙江/豐收情形吉語駢臻洵属大順欣慰之下敬畏益深)¶
自問何修幸畏并¶
　　江西巡撫何裕城安徽巡撫陳用敷各奏報麥收¶
<pb:KR4f0005_WYG_439-15b>¶
　　　分數詩以誌慰¶
南暖北涼氣候然麥收南早北遲延八分同得殊報日¶
(安徽巡撫陳用敷江西巡撫何裕城同時奏到通省二/麥約收分數俱八分有餘及披閲拜摺日期江西係四)¶
(月十六日具奏安徽係四月廿六日具奏自係南北氣/候涼暖各殊故收成遲早亦異而江西在南故到遲安)¶
(徽在北故到速其/為有年固無殊也)計里殊行同有年餅餌可期價減市¶
黍禾更喜茂連阡偏災兩省昨嵗被(去秋江西安徽沿/江濵湖州縣俱以)¶
(水勢漲發間有偏災兹幸兩省胥/獲稔收感謝    昊恩倍増䖍惕)幸接青黄慰謝䖍¶
　　仲夏逰玉泉山¶
<pb:KR4f0005_WYG_439-16a>¶
橋過青龍向玉泉農功厯覽意欣然水田粳稲旱田麥¶
苖吐菁葱(粳/稲)穗吐全(麥/)隂布巒林擢穠秀露含階卉鬪¶
芳妍撫箋欲詠還停筆慚愧今年勝往年¶
　　分鑑曲¶
玉泉山之陽天下實第一小者不勝數(上/聲)如珠吐波出¶
山左别為湖巖竇淙乳溢居然領衆派可與第一匹幾¶
曲分鑑光津逮北峯宻出牆原合流玉河瀉沕潏是日¶
逰北峯鑑曲厯一律形為鏡影澄聲作琴聲謐大凡山¶
<pb:KR4f0005_WYG_439-16b>¶
之秀必資水之泌扵兹論嘗臠溯源究天隲¶
　　題創得齋¶
創得齋名此鼻祖山莊效此額檐頭(庚辰扵避暑山莊/搆書齋亦名曰創)¶
(得/)彼翻常到斯翻偶未可恒孤畧可酬葉始田田荷意¶
逺枝争濯濯樹隂稠北峯欲陟兹初路小憩仍勤庶政¶
諏(将陟山隂仍先/扵此傳餐視事)¶
　　書畫舫二首¶
到處溪邊肖舫為愛他歐米用名之一為甚乃弗啻再¶
<pb:KR4f0005_WYG_439-17a>¶
每偶臨斯愧在斯¶
既稱曰畫書應可何畫而非括以詩坐舫不分真與幻¶
胥為讀畫繪詩時¶
　　該妙齋¶
山北第一處其名該妙齋峯姿與水態朗潤得幽佳小¶
憩塵心逺閒吟静趣諧然予無逸者耽此或成乖¶
　　含經堂有詠¶
長春園堂名含經以備莬裘枕葄之(長春園之含經堂/以備六十年歸政)¶
<pb:KR4f0005_WYG_439-17b>¶
(後居此崇情枕/葄頥養天和)兹玉泉山北東麓亦用斯名亦久時輕¶
輿幾暇一逰厯坐堂遂以衍義思四庫之書我所輯曰¶
經實彼三者基注者疏者難僂指出奴入主紛然滋如¶
入大海算沙數幾不目因五色迷求注疏當求本經更¶
在心契古聖詞經含我乎我含經舍内求外誠多為¶
　　石衙亭口號¶
山亭石似排衙䕶借宋之名非宋為(杭州鳳凰山上有/排衙石乃南宋舊)¶
(跡兹亭特/借其名耳)輿至路中恰可憩彼人子語實堪思¶
<pb:KR4f0005_WYG_439-18a>¶
　　妙髙寺¶
竺宇峰之頂向名曰妙髙雖云述玉局却不住僧曹騁¶
望目因逺摛詞興亦豪麥苗齊吐穗資實待甘膏¶
　　憩雲齋¶
適從御園来厯厯田功莅稲町芃蔚苗麥壠齊吐穗實¶
資春澤優秀而實時暨乃彌月未雨切我望雲意恰坐¶
寺傍齋即繹檐額義謂雲即當興為霖漫斯憩¶
　　含醇室¶
<pb:KR4f0005_WYG_439-18b>¶
極頂既暢觀石棧落斜底有登必有降可以該萬理旋¶
南復北轉樸室幽谷裏小憩悦静謐可當(去/聲)披書史乗¶
輿及舁者勞逸胥忘彼是實註含醇欲絜為政矣¶
　　詠素堂¶
山頂暢遥望山坳惬謐思降因陟而得静勝動應知繪¶
事四隣具詩言三字宜既然仍㸃筆合致自為嗤¶
　　倚晴樓¶
逰暢畢山北夤縁至山南翠微有迥樓倚晴久額檐是¶
<pb:KR4f0005_WYG_439-19a>¶
時微望雨循名頗覺嫌既思愁霖際顧名喜或添嫌乎¶
及喜乎人意無定占幸樓本無知如知其何堪¶
　　山東巡撫長麟奏報二麥收成十分詩以誌慰¶
從来收麥計其分八九分登已足欣何幸青齊稱十穫¶
誠為厯載未前聞(長麟奏山東二麥約收分數通省十/府二直𨽻州内濟南東昌武定青州)¶
(曹州等府属之沙地泰安沂州登州莱州等府属之山/坡地收成九分有餘其餘地畝俱十分有餘兖州臨清)¶
(濟寧等府州属之沿河窪地收成九分其餘地畝俱十/分有餘合計通省約有十分實為數年内所僅見等語)¶
(東省昨嵗秋田已属豐收而今年麥秋更逢上稔感蒙/    鴻貺莫可名言惟有諄勉該撫共勵敬勤以冀仰)¶
<pb:KR4f0005_WYG_439-19b>¶
(答庥耳/天)秋田昨嵗况逢稔夏稼今年又遍耘慶慰之餘¶
無别諭囑諄戒滿敬加勤¶
　　湖北巡撫惠齡奏麥收分數及雨水情形詩以誌¶
　　　慰¶
水過涸田廣種麥是為最要接青黄九贏牽以八猶賸¶
接短因之補厥長(楚北地方向来種麥本廣上年被水/之後涸出田畝補種二麥較往嵗更)¶
(多兹據惠齡奏麥收分數九分有餘者三縣九分者三/十五州縣八分有餘者六縣八分者二十四州縣牽計)¶
(通省六十八州縣收成雖不足九分而已八分有餘小/民正值挿秧之時獲此接濟口食有資益得服勤農事)¶
<pb:KR4f0005_WYG_439-20a>¶
(歡慰倍/越尋常)更喜宜晴麰刈穗時霑佳&KR0584;稲分秧(又據稱該/省自三月)¶
(中旬以来每旬均得透雨一二次交夏後晴霽經旬二/麥得以及時刈穫現在稲秧已漸蒔竣所有池塘陂堰)¶
(均有蓄水/足資長養)此間苗秀殊常好望雨正需資灌漿(此間自/四月十)¶
(二以前屢得透雨二麥極為芃茂惟日内正在麥穗灌/漿時亟望霈澤将来麥收或可致九十分若再五日不)¶
(雨則可惜祗成/七八分而已)¶
　　廣潤祠請雨再疊丙午韻¶
尺澤初夏渥兹將彌月過(自四月十二雨/後今已逾月矣)及時申悃愫¶
嘉&KR0584;籲霶𩃱稔熟原滿擬優膏恐負哦流隂誠迅矣一¶
<pb:KR4f0005_WYG_439-20b>¶
嵗閲無何¶
　　鑑逺堂口號¶
靈祠側畔有書堂視事傳餐憩所常豈謂臨波賞煙景¶
驛章望逺正焦忙(時廓爾喀歸順實信及官軍班師之/奏尚未至日夜盼望而復冀兩胥切)¶
(焦/悶)¶
　　無盡意軒¶
巖軒毎偶到到毎引新意是即謂無盡寧因景佳致然¶
而景不無却以意為率新者固因他意則原藴自自無¶
<pb:KR4f0005_WYG_439-21a>¶
盡在何惟在勤民事¶
　　瑩心堂¶
綠水繞溪堂水瑩心亦瑩水瑩本天然心瑩如磨鏡髙¶
熲有名言獨孤乃相稱¶
　　聽鸝館口號¶
出谷恒當夏首時却原望雨懶逰嬉如簧似管彼常負¶
斗酒雙柑我不為¶
　　邵窩有題¶
<pb:KR4f0005_WYG_439-21b>¶
散步逰邵窩因詠邵子事平生不皺眉此其心平易皺¶
眉有兩端愁與惡(去/聲)之意在邵或其可在予兩艱置昨¶
著讀洪範是愁不能棄(近著讀洪範謂以六極自省幸/無其五而不能去其一者曰憂)¶
(如春憂雨之不足夏憂雨之或過秋憂嵗之不登冬憂/雪之未降至於古稀説之八弊時憂其或萌合寰中之)¶
(萬民時憂其失所皆所謂先天下之憂/而憂者豈惟不忍去且更不敢去也)善善與惡惡人¶
君以為治見惡而不惡實乖懲戒義惡惡眉必皺堯夫¶
知我愧¶
　　霞芬室¶
<pb:KR4f0005_WYG_439-22a>¶
淡然書室俯荷渚香色入觀更入聞九夏山莊恒避暑¶
幾曽於此挹霞芬¶
　　直𨽻總督劉峩奏報二麥約收分數詩以誌慰¶
直𨽻近山左麥收報反遲盖因南北候故異後先期(直/𨽻)¶
(近畿而劉峩奏報二麥約收分數轉在山左之/後自因南北涼暖異候故收成遲早各殊耳)十欠漫¶
生惜八餘亦可怡(直𨽻入春以来雨澤優渥二麥無不/暢茂兹将屆成熟之期據奏約收分)¶
(數九分有餘者大名一府九分者順徳廣平趙州三府/州八分有餘者順天保定永平遵化易州深州六府州)¶
(八分者正定天津承徳冀州定州五府州七分有餘者/河間一府六分有餘者宣化一府牽計通省麥收約八)¶
<pb:KR4f0005_WYG_439-22b>¶
(分有餘雖不及山左之報/有十分亦尚可稱中稔矣)自憐還自解究欠足之知¶
　　陕西巡撫巴延三奏報麥收分數詩以誌事¶
陕以麥為重八分報有餘(巴延三奏陕省六十八㕔州/縣二麥約收分數内十分者)¶
(三縣九分有餘者十一㕔州縣九分者十二㕔州縣八/分有餘者二十四㕔州縣八分者十州縣七分有餘者)¶
(七縣七分者一㕔統計共八分有餘陕省各属多以麥/收為重今嵗自春徂夏甘㴻㦄時現在将次登塲可得)¶
(中稔閭閻衣食既足盗賊/自消批覧之餘洵堪慶慰)自春霑雨足入夏穫秋如衣¶
食民誠裕村荘盗自疎正供依限納賸欠命全除(又據/奏陕)¶
(西應徴錢糧通完一摺内稱五十三年額徴銀糧草束/均已全完帶徵緩徴各項亦皆按期完納惟潼關華州)¶
<pb:KR4f0005_WYG_439-23a>¶
(華隂等處尚有未完緩徵銀三千一百六十三兩零未/完耗羡銀四百七十四兩零並潼闗未完緩徵糧一百)¶
(二十一石零現在照例帶徴該省近年稔收小民踴躍/輸将殊属急公可嘉因即降㫖将未完各項加恩全行)¶
(豁免俾小民普無逋欠得免追呼/以副惠愛黎元有加無已至意)¶
　　麥田¶
麥田齊吐穗正屆灌漿時本擬十分者却當二減之(春/夏)¶
(雨澤連綿二麥實可望十分收穫乃彌月不雨刻下/正值灌漿之時未即繼澤恐減一二分數殊覺可惜)惜¶
㢤許不與誠矣滿招虧自咎還自審過予將諉誰¶
　　還宫御殿路過覺生寺祈雨之作¶
<pb:KR4f0005_WYG_439-23b>¶
秩晉千官合謝恩間(去/聲)時御殿返宫垣雖云例事依常¶
舉心所關乎無逸存¶
一夜宻雲惜未雨梵宫七日禱猶然(自四月十二日雨/後又已逾月二麥)¶
(正值灌漿之際甚為盼切因命皇子等於五月十三日/在覺生寺設壇祈請閲七日尚未沛澤今早經此積誠)¶
(黙禱途中即獲甘霖優渥/感荷  神庥倍加䖍敬)輕輿順路因躬詣叩請益慙¶
益致䖍¶
初猶&KR1268;雭繼霶𩃱急陣途中水漾波傾耳聽還凝目望¶
摐摐聲色豈辭多¶
<pb:KR4f0005_WYG_439-24a>¶
　　西直門外六韻¶
昨日雨過午申時雲放晴居宫心為爽御殿禮欣行(向/例)¶
(御殿之日遇兩則停止行禮昨晨兩/既霑足而申刻放晴今早仍行御殿)趂曉籞園返憑輿¶
農景評既收未熟麥(郊外之麥有既收刈取成/堆者亦有方結穗在田者)望霽(既/收)¶
(之麥必得曬晾/不至霉而生芽)盼霖情(未熟之麥再雨益資灌漿/飽滿收成分數可望加増)一意¶
渾無定五言漫有成亦惟増愧耳厭聴頌精誠¶
　　湖南巡撫浦霖奏二麥收成八分詩以誌事¶
湖南土性别與麥不相宜種植毎勤勸青黄頗借資(浦/霖)¶
<pb:KR4f0005_WYG_439-24b>¶
(奏湖南地土多不宜麥向来種麥之處止有二十四州/縣自後茶陵等五州縣間種二麥本年又勸諭武陵華)¶
(容二縣亦令試種兹現陸續登塲合計三十一属麥/收實有八分當此青黄不接之際扵民食頗資接濟)八¶
分中稔報丗属萬民怡近逺及遲早一心十二時¶
　　喜晴(五月廿/二日)¶
城外城中各殊致盼霖(為未熟/之麥)望霽(為己收/之麥)不同情(昨/十)¶
(九日之雨近京得四五寸圎明園/一帶甫二寸餘究非優渥廣被也)究之未可謂溥雨既¶
夜連朝迺喜晴(昨日隂雲濃厚晡後即有微雨入夜勢/更霶𩃱至今早辰刻方止而已牌旋即)¶
(晴霽尤/為可喜)弗慮發芽為缺欠(謂已/熟者)更欣飽穗益充盈(謂未/熟者)¶
<pb:KR4f0005_WYG_439-25a>¶
顧瞻禾黍芃苗翼此際常年率始耕(向年或遇春月缺/雨夏至前後大田)¶
(始得播種今嵗春雨優霑昨見道傍禾黍俱已出/土青葱得此渥膏自當益滋長發實向来所罕覯)¶
　　還宫齋戒即事¶
北至臨¶
大祀還宫有事齋曉涼稱(去/聲)心爽農景入觀佳露潤黍¶
禾盛秋登麰麥皆對時幸時若惟是鞏寅懐¶
　　北至日¶
方澤禮成述事¶
<pb:KR4f0005_WYG_439-25b>¶
望八祗餘一純陽始復隂協時䖍舉¶
祀仰¶
位惕如臨慕以薦琮久懼因沐澤深承¶
禋仍六次(計自来嵗庚戌至乙夘歸政之年再當躬承/    大祀六次獲遂初心實憑    眷佑)¶
籲得副初心¶
　　河南巡撫梁肯堂報二麥收成九分並雨暘時若¶
　　　詩以誌慰¶
迤北伊南夏收定絜長補短九分餘(河南巡撫梁肯堂/奏二麥實在收成)¶
<pb:KR4f0005_WYG_439-26a>¶
(分數開封歸徳彰徳衛輝四府及汝陕二州所屬州縣/皆八分有餘懐慶河南南陽汝寧陳州五府及許光二)¶
(州所属州縣皆九分有餘合/計通省二麥實有九分等語)宜暘麰麥迴青免足雨黍¶
禾助長(上/聲)如(又奏稱據開封等九府四州稟報於五月/初八九暨十四十八十九并二十二十一)¶
(二等日各得雨自一二寸至六七寸及深透不等早禾/得此&KR0584;澤滋培倍見暢茂晚田亦俱及時播種此時二)¶
(麥早已登場足稱豐稔糧/價平減聞之殊甚欣慰)何幸其逢遥慶彼略嫌将過¶
近廑予(京畿春雨優渥自四月十二日以後晴霽逾月/望澤正殷五月廿四日喜得甘&KR0584;旋即放晴於)¶
(未收之麥及禾黍益滋飽滿生發日来積隂雨勢綿宻/未止又恐過多扵已收之麥有碍晒曝未免為之廑念)¶
(耳/)三朝間頓殊愁喜(昨北至還宫齋戒憑輿厯攬已收/之麥既得晴霽曬曝弗慮發芽未)¶
<pb:KR4f0005_WYG_439-26b>¶
(熟之麥及大田得霑時雨更資充實芃茂實為欣喜今/日又逢綿雨恐致過多三日間愁喜頓殊信乎為君之)¶
(難/也)可識君難直筆書¶
　　詠和闐玉倣周召夫方彞¶
美玉多教倣古為召夫因琢此方彞百工何不可返樸¶
欲擬淳風以漸移¶
　　福建巡撫徐嗣曽續報得雨詩以誌慰¶
閩省用兵後田功最繾情春乾繼霑潤&KR0584;獲復多晴(昨/據)¶
(督撫伍拉納徐嗣曽奏閩省自三月中旬得雨之後晴/霽兼旬髙田望澤正殷幸扵四月十三四五等日已得)¶
<pb:KR4f0005_WYG_439-27a>¶
(透雨并稱飛飭各/属查報續奏等語)優渥夏方被漳泉澤亦并(兹據徐嗣/曽續奏福)¶
(州府属並省東之福寧上㳺之延平建寧邵武下㳺之/興化永春等各府州俱扵十四五等日先後頻得&KR0584;雨)¶
(田水充盈惟泉州漳州汀州三府及龍巖州地方同時/雖間得陣雨未為霑足嗣省城又扵二十三四等日連)¶
(獲甘霖而漳泉一帶亦已普霑早禾尚可及時栽挿/髙阜之地俱可補種襍糧米價漸平民情甚為恬豫)更¶
堪欣慰者糧價市頭平¶
　　喜晴(閏五月/初一日)¶
徹宵霔未巳傍曙翳全開雲向東南去風從西北来堆¶
場穂無礙在町粒加培(二麥已刈者既得曬曝不致有/霉蒸之慮在田未熟者更可灌)¶
<pb:KR4f0005_WYG_439-27b>¶
(漿飽綻顆/粒加増)較量同農父慰中滋惕㢤¶
　　詠哥窰罏二首¶
考工不入市之器(考工記陶旊之事髺墾/&KR0008;薜暴皴均不入市)嵗久兹為席¶
上珍古丙乎而今甲矣(宋時官哥多有薜暴者器底有/舊刻丙字知非當時最上之品)¶
(而今入甲第盖/以少見珍耳)絜其品格有如人¶
弟陶色美兄色淡(見春風/堂隨筆)火候短長偶一朝百圾淺紋¶
微薜暴也稱佳玩實哥窰¶
　　四川總督李世傑奏報麥收八分餘及雨水情形¶
<pb:KR4f0005_WYG_439-28a>¶
　　　詩以誌慰¶
川省年年幸屢綏向稱湖廣尚過之(均稱湖廣熟天下/足而四川近年以)¶
(来屢獲豐稔産米尤多下㳺之江/廣各省咸資轉運接濟不啻過之)麥麰秋報八分稔黍¶
稲雨經一尺滋(據李世傑奏川省二麥播種早者三月/内即經結實其次扵四月間均各黄熟)¶
(核計九分者順慶叙州潼川嘉定四府達州忠州二直/𨽻州叙永一㕔八分有餘者成都重慶䕫州龍安寧逺)¶
(保寧六府眉州邛州資州綿州茂州酉陽六直𨽻州石/砫一㕔八分者雅州府瀘州直𨽻州及理畨㕔合計通)¶
(省麥收實八分有餘又四月十七八九及二十二三四/等日各屬普得甘雨入土深透現在早挿禾苗已經長)¶
(發餘亦栽種齊全彌望/青葱民氣歡暢等語)可望農功符築納自然民氣叶¶
<pb:KR4f0005_WYG_439-28b>¶
熈怡盗風息内畨馴外(從前川省嘓嚕賊匪最為民間/之害自大加懲創以来地方官)¶
(俱知實力緝辦有犯必懲近年閭閻安靖盗風久息其/沿邉各土司畨夷等自大小金川平定後輸誠向化共)¶
(享太平民生其/間實為樂土也)樂土蒼生惬綣思¶
　　喜晴六韻(閏五月/初三日)¶
每有喜晴什足知恐作霖昨宵原慶霽今曙又愁隂急¶
陣雖未久覆杯倐已深湏臾烟翳斂即漸旭光臨近逺¶
頻凝目徘徊難厝心傍申雲散盡遣鬱乃成吟¶
御製詩五集巻四十八¶
