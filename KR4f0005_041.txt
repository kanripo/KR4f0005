# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:08.497983
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 初集卷四十一
<pb:KR4f0005_WYG_041-1a>¶
欽定四庫全書¶
御製詩初集巻四十一¶
　古今體八十九首(丁卯五/)¶
　　復聞河南得雨¶
春杪夏初欣時雨蹙眉逺為商洛憂(彼時河/南望雨)邇聞屢霑¶
差少慰望雲日夜頻増愁彼處麥收還過半趂種禾黍¶
芃如油此則十日期已廹呪兼二麥難為秋眼前得失¶
紛塞馬而我切切無窮休亦思所戒不知足其如億兆¶
<pb:KR4f0005_WYG_041-1b>¶
衣食謀入孝出弟民風淑要先養欲與給求一夫不獲¶
予之辜燮和無術其誰尤嗚呼燮和無術其誰尤安得¶
宜雨而雨宜暘而暘遍我寰宇長䝉庥¶
　　題曹夔音山水十二幀¶
　　　春山新霽¶
春仲田盤六轡紆千峰雨後翠糢糊倚牕竟日拈吟處¶
不意今朝入此圖¶
　　　層巒疊翠¶
<pb:KR4f0005_WYG_041-2a>¶
隠軫溟濛逼太行山容霍霍樹蒼蒼恍疑曉事黄公望¶
(是幅法/黄公望)為我讀書開草堂¶
　　　蒼山飛瀑¶
畵家誰不冩飛流箇裏神筌未易酬約畧指南叅活句¶
聽如有響望如浮¶
　　　秋江漁隠¶
蘆荻蕭蕭霜葉新闔閭静對水漣淪依然石室磻溪側¶
復見當年跽餌人¶
<pb:KR4f0005_WYG_041-2b>¶
　　　山静日長¶
佳話從來説寉林巖居清事足幽尋日長山静人爭道¶
誰識景綸太古心¶
　　　秋林亭子¶
寒篠枯槎間幾株夕隂朝靄萬千殊無多邱壑有多趣¶
妙處天然是老迂(是幅法/倪瓚)¶
　　　㩦琴訪友¶
亷折和平理可觀髙山流水感多端相逄底用班荆論¶
<pb:KR4f0005_WYG_041-3a>¶
便向松風深處彈¶
　　　夏山聳秀¶
山川繆結樹扶踈大似王家一筆書㝡愛濃青剛過雨¶
白雲旋復罨林閭¶
　　　古木竹石¶
老榦槎枒怪石獰㡬梢煙箐間而生抗懐擬謝柴桑老¶
不與凡柯共向榮¶
　　　秋江晩渡¶
<pb:KR4f0005_WYG_041-3b>¶
坐待舟人不可招打頭楓葉落蕭蕭滄波阿那邉何處¶
便是江南廿四橋¶
　　　烟雲蕭寺¶
瀟湘烟雨舊稱竒(米友仁瀟湘圗畵/禪室中上品也)尺幅偏能髣髴之¶
秀發峯姿含潤溽招提結夏放叅時¶
　　　羣峰積雪¶
卿家知白真知白(是幅倣/曹知白)慣與乾坤作粉粧𨚗待置身¶
圖畵裏望中已覺十分凉¶
<pb:KR4f0005_WYG_041-4a>¶
　　端陽日漫題¶
將謂今年過舊歲却成舊歲勝今年(去年以䦌三月廿/八日得雨繼此則)¶
(甘霖時沛雖二麥歉收而秋成大有今嵗以三月廿五/日得雨四月望以前連得膏澤麥収秋成均有可望乃)¶
(自四月望以後至今望澤甚殷麥収/亦僅似去年而大田尚不知若何云)榴紅蒲綠都無色¶
稻下黍髙俱可憐郊外正須盈尺雨溪邉漫弄九龍船¶
自慙涵養功猶欠毎值憂勞輙㤀眠¶
　　再叠前韻¶
畧舉為君難一節較晴量雨正年年况逢亟待恩膏沛¶
<pb:KR4f0005_WYG_041-4b>¶
何暇閒將景物憐祈請輙敎先比屋委輸安可恃方船¶
那當假得洞庭術鞭起雨工不放眠¶
　　佛手¶
八閩風候暖佛手出冬花秀質含霜凈幽香度嶺賒却¶
難稱色相似欲攬袈裟不必標全月清凉本一家¶
　　麥秋¶
北方春旱多十年而九矣今嵗邀恩早額手稍慰喜二¶
麥綠芃芃餠餌饒堪擬翻因鑒常時種少自咎爾(常年/春早)¶
<pb:KR4f0005_WYG_041-5a>¶
(多農家戒此而種麥少今嵗春雨佳故春夏/之交多有以今嵗麥必豐收自咎種少者)曽因課農¶
便聞諸農家子更兼髙下田黍稻皆蔥美受寵宜若驚¶
盟心恒自揣無何首夏半浹旬缺甘雨(叶/)麥乃如去年臨秋¶
漸黄萎乃悟得失間反掌誠幻已所得憂不多失得憂倍蓰¶
展轉繁憂中害其有㡳止慰意倐已過愁思紛縈起既用凜¶
天諶還因格物理¶
　　隂(五月/八日)¶
油然作雲勢&KR1323;爾喜雷音坐起難為意踟躇空復吟畏¶
<pb:KR4f0005_WYG_041-5b>¶
風偏動葉障日已霏林安得傾盆沛舒予渴望心¶
　　偶閱今歲詩稿率題¶
今年未度半年期慰望凡三屢閱之(正月望雪繼望雨/二月十五以後雨)¶
(而少慰三月十五前後復望雨下旬至四月初雨足而/大慰四月十五後復少望雨十九日雨而復慰凡此皆)¶
(有詩至今則/乂復望雨云)祈嵗要哉他豈慮劭農性也那能移歉豐¶
未定三秋寳欣戚慿裁數首詩刻下甘膏亟相待知何¶
時是放懐時¶
　　風¶
<pb:KR4f0005_WYG_041-6a>¶
稍有雲生風便隨彭怒猶然鎮堀堁須㬰雲散風亦息¶
豈伊有意教坎坷風則靈矣究無藉雲胡為者任其簸¶
三春少和今復狂想争例事偏愁我¶
　　微雨¶
過午鬱蒸消息佳乆旱雲好思杜甫彼人臣也猶為民¶
况我靦然為人主燮理乖方災歉多此責誰諉縈憂緒¶
訇爾雷鳴日掩光獨臨階戺頻延佇細㸃纔零驟霈沱¶
額祈盈尺興苗雨須臾雲薄風散之益増展轉愁如許¶
<pb:KR4f0005_WYG_041-6b>¶
　　夏至齋居¶
元祀儼將臨遷坐凜明旦讀卦玩金柅撫時卜石燕豈¶
惟例徹樂早已敕減膳修省切衷獨愧以諭羣彦驕陽¶
烈中天炎風蕩廣殿廣殿清嚴所尚不禁熇暵傷哉彼¶
稚苖待澤亟隴畔日暮未興雲翹首益増歎¶
　　夏至日躬祭¶
北郊¶
敢辭炎暑為身謀¶
<pb:KR4f0005_WYG_041-7a>¶
方澤躬親祀事修况是常年䝉¶
厚貺(憶自雍正十年以後屢䝉不親皇考命恭代此祭/及乾隆元年至今嵗嵗無    行又北方春末夏)¶
(首亟望雨澤率於夏至前後獲雨今/嵗得雨雖早而至今又待澤甚殷)益教此日籲¶
鴻庥侑筵逓進¶
思文帛房俎初登大武牛望瘞不遲韶樂振¶
廣壇誠意有餘留¶
　　憶昔¶
憶昔¶
<pb:KR4f0005_WYG_041-7b>¶
膝下時依依切孺慕北方例春旱嵗嵗煩¶
聖慮殷憂毎先期賑恤籌補助常見傳六膳有時㤀下¶
箸竊謂愁勞過欲慰意轉懼微誠荷¶
恩鑒首肯無訶怒恒於祈請所¶
命代申忱素豈知¶
慈愛中誨訓於兹寓今為切已事旱暵况頻遇任同¶
徳霄壤慚畏日増遽敕㡬戒終怠調元愧六幕(叶/)稍可¶
自信者良心尚如故¶
<pb:KR4f0005_WYG_041-8a>¶
北郊廻鑾途中紀事¶
歉秋老麥全無色待澤新禾强半垂烟隴一畨膏雨後¶
頓敎人憶去年時¶
　　陣雨¶
陣雨雖屢作艱致渥且優前朝齋法宫傍晩雲脚浮㸃¶
滴只頃刻旋成霽景收次曉自御園有來内侍流問彼¶
以雨勢咸云覺稍稠昨因大祀旋園林卜鳴鳩頗覩油¶
然興曽無霑爾酬詰旦理庶政召詢卿尹儔告我昨在¶
<pb:KR4f0005_WYG_041-8b>¶
京眼見盈澮溝竒哉彼雨工何獨無縁投豈其果有意¶
避我如相仇欺飾中涓常于彼奚深求國是夙所倚不¶
宜逐悠悠或者欲慰我我寧易慰不匪誠未足信誠然¶
益可愛¶
　　曉凉¶
一雨將成仍不果頗覺曉凉切青瑣凉遲雨意熱固佳¶
又懼驕陽勢如火日甚一日百憂煎展轉思量無一可¶
　　董其昌山居圖兼和其韻¶
<pb:KR4f0005_WYG_041-9a>¶
濃淡天然實間虚林巒深處辨烟墟詩成屢縮操觚手¶
為對香光劍舞書¶
　　柯九思竹石¶
抹月披烟逈出塵櫹椮倚石矗新筠為思愛竹洋川老¶
一冩精神便逼真¶
　　詣黑龍潭祈雨¶
孤懐仍夜月卜候慶晨霞(諺云晚霞晴早/霞陰屢有騐者)敢謂一誠格¶
其如百慮加凟煩虞不告澤沛冀無涯細㸃隨歸轡心¶
<pb:KR4f0005_WYG_041-9b>¶
希消息嘉¶
　　批宣化奏報得雨摺漫題¶
火種刀耕瘠苦州及時得雨庶登秋因批欣慰旋停筆¶
却望中天慰變愁¶
　　雨(五月廿/一日)¶
急風驅殢雲倐忽天際馳剛憂望復孤翻幸宻雨隨始¶
㸔迷逺山旋覺濯庭枝沛然作盆傾簷響明珠垂所惜¶
時不乆纔得二寸滋東西十里外來徃人之辭云已十¶
<pb:KR4f0005_WYG_041-10a>¶
分霑此事吁可竒昨自龍潭廻龍神果有知應無逺近¶
分豈其偏所私(黒龍潭左近/亦報透足)繄予徳誠薄示警固如斯¶
而民其何辜輙以災歉貽予向曽有言譬之方伯司愆¶
尤設自召亦惟懲罰之詎因彼一人罪民夫豈宜疾痛¶
呼父毋¶
皇天尚鑒兹連朝固難冀盈尺庶可期聞之田家言秧¶
苖遇旱時其根至黄泉不雨猶可支雨不霑且足助長¶
翻成萎根或至中斷神農難為醫展轉悟政理屯膏我¶
<pb:KR4f0005_WYG_041-10b>¶
不為¶
　　欲雨¶
欲雨難為意延俄轉怛忉先虞風復作稍幸日全韜禱¶
向明神切心縁區㝢勞原田將坼兆顒望沛恩膏¶
　　雨¶
濯枝纔作繼盆傾聽屢垂堂望倚楹却幸黍禾今立起¶
果然¶
天地有權衡生衣乍可凉微切翠簟還欣氣頓清自慰¶
<pb:KR4f0005_WYG_041-11a>¶
自慚還自勵漫因憂釋志旋盈¶
愁經幾許慰如之始悟憂欣摠自貽但似去年亦足矣¶
誰教初望乃過而(春夏之交較舊嵗得雨為早故常有/今年勝去年之句無何而望澤轉殷)¶
(麥仍歉收及今始得膏澤但祈此後/雨暘時若得似去年即為厚幸云)雲容屢視疎濃處¶
雨力頻量寸尺時患失由來勝患得𨚗曽有喜近臣知¶
　　詣黒龍潭謝雨¶
前朝詣靈潭籲禱兾微感細㸃隨歸轡傍晩雲容黮陣¶
雨中夜零所望猶覺欿曽未踰三日霑霈盈溝坎兹來¶
<pb:KR4f0005_WYG_041-11b>¶
謝神貺農事沿途覽稚苖如助長肥縁朝苒苒詎即希¶
歲豐乍可弭旱歉叨佑良已多能格吾豈敢¶
　　初逰大覺寺¶
靈淵謝神貺古寺問佛津趂此山路便况逢雨霽辰清¶
爽拂人靣微風襲草芬禾黍連逺村勃然生意新暘臺¶
(是寺山/名也)最髙峯未到意已欣迤邐入林廬便與歩法門¶
石橋似虎溪菡蓞摇漣淪一一蓮花上疑有天女倫月¶
相巍殿中調御信獨尊雲湫洩山半下注如垂紳循流¶
<pb:KR4f0005_WYG_041-12a>¶
登其巔乃至水之源不溢亦不涸徹底石粼粼時復見¶
泳逰故知非凡鱗稍憇白板室洒然誠絶塵鳥語似談¶
梵樹影全標真擬叅大覺㫖翻歉語句頻¶
　　是日復得詩四首¶
上方逺塵市古蹟冠祗園(西山名刹甚夥而是處/為最逺亦最古而幽)林裏¶
纔尋徑橋邉早得門毒龍知己制伏虎宛然蹲(門内二/石俗名)¶
(卧龍/伏虎)一撫松陰碣(是寺新葺皇考在藩邸時曽/出資    送伽陵和尚入院)心驚電¶
影存¶
<pb:KR4f0005_WYG_041-12b>¶
逺公白蓮社勝概至今留(門内石橋俯波有/紅白二蓮盛開)耘鳥覷浮¶
瓣經魚集仰流到山如入畵當夏似披秋膏澤欣霑被¶
詩機得少酬¶
傑閣横霄漢金容冺古今風旛底叅偈泉石此娯心隠¶
楯窺明鏡循巖聽暗琴(寺後嵌隟潨泉滙為方池引其/流自岩而下凡僧寮香積無不)¶
(周/)從來耽静地是處暢幽襟¶
好山能作雲為我倐氤氳變幻峯増態色空意總欣伊¶
蒲何用飽净茗一為分小憇禪房静青楓送秀芬¶
<pb:KR4f0005_WYG_041-13a>¶
　　夏日香山¶
雨足心懐得少閒輕輿乘興到香山静聽玉乳淙新脈¶
愛看烟蘿濯翠鬟¶
望中雲樹杳難分歩歩幽芳逓野芬應是山靈知客到¶
旋從樹杪暫開雲¶
我到香山如讀書日新境㑹領徐徐朱樓延爽當風峭¶
緑野含滋正雨餘¶
鶴林玉露有名言即景因思一陟樊興洽路旁肥緑稻¶
<pb:KR4f0005_WYG_041-13b>¶
憂忘階下茁金萱¶
　　臯塗精舍作¶
香山固絶佳精舍佳之最盤盤歴蘭磴童童䕃松盖九¶
夏清凉地三秋廣寒界(是處畜桂為/香山一景)坐來衣袂寒望裏¶
心神快禽音佛真偈雲容山變態應接了不暇妙逹有¶
餘㑹¶
　　望玉泉山¶
我初逰玉泉雲巘固已陡今自香山看如峛崺培塿乃¶
<pb:KR4f0005_WYG_041-14a>¶
悟境無窮學問戒株守萬殊理則然擴充吾何有¶
　　雨後¶
雨後山泉壯津津吐靈脉香發垂簷花潤逼依垣石珠¶
聲咽雲竇帶影拖嵌隟三春望澤時一滴難為益雨足¶
可無藉偏覺溝澗窄何如彼滄海不涸亦不溢(叶/)¶
　　雨香館¶
薈蔚林扉秀端知與夏宜山風常送處霧雨不拘時鶴¶
瘦松得友苔圓石㸃棋坐叅兼倚詠奚必句多竒¶
<pb:KR4f0005_WYG_041-14b>¶
雨香來鼻觀真合獨稱靈逺壠蓬蔥緑髙峯樸亞青潤¶
疑逼衣履秀毎罨牕櫺落落長松下因思劚茯苓¶
　　題曹䕫音江山秋意圖¶
翠壁丹楓處雲閑天澹時片帆隨日落秋意與心期曲¶
棧千尋俯危樓萬里披捫參攀蜀道廻首重遲遲¶
　　丙宅行¶
丙宅鱗接西山下若堂若斧胡為者豐碑屓屭森挿笏¶
像設縱横礙行馬我偶披徑問招提田舍翁言鄙可思¶
<pb:KR4f0005_WYG_041-15a>¶
云非巾幗埋香所亦非台衮騎星遺前代貂蟬竊威福¶
富擬公家積珠玉苦無孫子可貽留髙墳不惜金貲築¶
我聞此語吁可嗟視之誠比長陵奢剥下陵上有如此¶
千秋興廢縈懐賒甫節魚童車戒凛未若朱氏為尤甚¶
洪武家訓夫豈㤀祗以防微術未審生殺予奪誰所操¶
由來罪不在若曹太阿倒授斯有漸門生天子徒悲號¶
　　六月朔日自香山逰聖感諸勝即景成詩得五十¶
　　　韻¶
<pb:KR4f0005_WYG_041-15b>¶
太行分秀幹永定貫隂精(燕都之山皆自太行發脉永/定河自塞外來夾兩山之間)¶
(出石景始/入平陸)孕鬱成靈局崔巍䕶帝京天開丹地逈日照¶
紫蕖眀萬馬相奔突千支各拄撑一峯尊華嶽八景冠¶
燕城最愛香山好因之别業成常留雲館蹕便閱黍田¶
耕新喜霑膏雨餘閒趂快晴簡能延吉士咨采接明卿¶
(是日引見吏/部月選官)適可驅輕騎奚須建翠旌佽飛頻訓諭綠¶
剡戒縱横碧漢翔雲㸃青椒爽籟迎蘭衢何宛宛桂埓¶
此行行谷口分泉澗村頭輭草坪指南仍未改(是日出/香山南)¶
<pb:KR4f0005_WYG_041-16a>¶
(闗折而西度嶺而北始至/聖感是時猶向南行云)記里任徐鳴丙宅䧺堪詫貂¶
璫横可驚(西山下明代寺宦墳墓甚夥専/横至此國事有不日壊者乎)明明懸烱戒¶
歴歴入吟情西轉登盤嶺兆瞻闢霧棖遥知景所㑹未¶
到意先平晻靄蒼林合逶迤白道縈人楓將鳳栢白芷¶
更華苹似阜似堂接如宫如畆并嵎嵎殊崱屴磥磥競¶
崢嶸澗雪聲猶壯松濤響自鏗聒枝争鳥雀跳樹擲鼯¶
鼪既狹方開豁如夷復嵂峥隔巖標窣堵攀磴俯翬甍¶
信是羅延窟巍乎象教程梵音海波動寳相月輪呈¶
<pb:KR4f0005_WYG_041-16b>¶
頊藻還輝斗堯嶢擬見&KR0245;(聖感寺内海岫聖祖賜匾最/多復有賜    和尚    御)¶
(筆條/幅)松軒因小憇繡壤一廻睛信矣神都麗煌哉天府¶
宏富加惟強教泰保惕持盈行漏催傳箭歸輿旋委衡¶
寳珠遲展眺(寶珠洞在聖感/之上是日未至)法苑舊騰聲蘿磴原堪捼¶
蓀蹊𨚗礙生靈源淙磴隟幽處結株楹(由聖感西南行/下山隥為龍王)¶
(堂有泉/潨出)馴鴿聽經白㳺魚醉𦸼頳滴珠纔𤨏碎瀑布遂¶
琮琤古寺棲巖逈欹簷帶雨傾丹青看剥落布施孰經¶
營佛自圓通者時而興廢更静觀聊遣慮遥問不知名¶
<pb:KR4f0005_WYG_041-17a>¶
石逕盤紆下招提結搆清(大悲寺在山腰至/是始合去路云)&KR0869;經還有¶
閣卓錫祗餘莖素具升髙志今酬望逺盟香臺霏法雨¶
天樂下雲韺年小猶長日暑徂行届庚盧溝横螮蝀石¶
景矗瑶瓊指日將登岱蒼然覽巨瀛(是日降㫖以明歲/東廵祀孔廟登泰)¶
(山/)¶
　　聖感寺眺逺¶
西山至此更無山故是明堂結局處南臨平埜千里餘¶
况鮮林嵐蔽虧慮我詣精藍禮佛罷山齋雖小足清趣¶
<pb:KR4f0005_WYG_041-17b>¶
窮目何須百尺樓因逈為髙萬景赴夙聞聖感結遐想¶
不見雲牕見烟樹今朝搴幌俯帝畿瀛海蓬山乃畢露¶
因知見不貴拘墟天髙鍳卑理則固¶
　　龍王堂¶
古廟山坳裏披榛磴道賒樹生刹竿石鳥啄净㡡紗水¶
府石林秘香臺花雨斜所希惠時若霈澤始京華¶
　　大悲寺¶
林麓忽開處居然見上方松風吹袂冷山果落茶香替¶
<pb:KR4f0005_WYG_041-18a>¶
戾鈴聲静逶迤鳥道長停鞭一廽首霧靄已蒼茫¶
　　善琴者唐侃村居西山下是日過其廬因題¶
百戰歸來志未磨(唐侃旗人也隨大將軍費揚古出征/昭木多頗有功在軍中猶以琴自隨)¶
(至雍正年間始賜副/都統銜予告家居)郤耽小隠意如何臨泉興寄猗蘭¶
&KR0757;築室情同安樂窩幽賞漫隨孤鶴去劇談常喜野人¶
過一揮應令四山響覿面真師黈益多¶
　　香山曉景¶
踈星隠碧天殘夜漸明發未辨楓桕色早逓蕙蘭馞露¶
<pb:KR4f0005_WYG_041-18b>¶
重蜨翅低月留鶴夢歇倚楹味平旦澄觀興無竭¶
　　驟雨¶
殢雲忽迷南北峯驟雨洗净峯頭松無纇珠傾萬栲栳¶
有情畫浴千芙蓉溟濛紫碧幻晴晦果然神妙符分龍¶
須㬰返照樹頭掛萬澗琴音一律同¶
　　翠峯髙處置笙歌¶
　　玉華岫置法曲一部自香巖室隔谷招之奏小令¶
　　數闋巖谷凑響非復人間絲竹聲如在武夷虹橋¶
<pb:KR4f0005_WYG_041-19a>¶
　　間也因賦是題¶
隔谷雲門奏依峯鳳吹清左招起止節曲盡澗巖情似¶
降仙宫調渾非塵市聲度松添縹緲拂水致縱横地逺¶
無嫌急居髙乃益宏不縁聆始作安得繹如成¶
　　松路仙巖歌題王䝉所畵¶
我乆思題松路仙巖王䝉所作之長歌意有弗快把筆¶
欲吟行復捨試語(去/聲)巧遲拙速論詩流應有聞之掉頭¶
長笑者是時快雨初霽長烟收值我香山偶消夏畵耶¶
<pb:KR4f0005_WYG_041-19b>¶
境耶兩適合况當勤政(香山正/殿名)召對之餘幾務寡日中¶
必熭&KR0757;刀割時不可失興㑹惹反愁渾渾浩浩難為拈¶
亦惟就其所具天然邱壑一粗冩嶺雖險而可登磴縱¶
窄而堪下峭笋天齊飛流珠㵼古木恠石支撑厏厊翔¶
鴈閣於木末知誰悟乎般若盪扁舟於溪濱又誰釣竿¶
之獨把曽青相蔽虧紛不辨梧檟更愛閒閒結茅屋髙¶
僧仿彿東林社雄乎博乎鈐山堂之舊物而畵禪室所¶
藏也¶
<pb:KR4f0005_WYG_041-20a>¶
　　自香山廻蹕圎明園過玉泉山小憇¶
閒情一為歩林閭如滴山容過雨餘廻首來青吟賞處¶
白雲堆湧萬芙蕖¶
秀木佳隂小立遲甌香硯净鎮相隨子西詩句閒中領¶
正是日長山静時¶
沙觜依微露漲痕禽音鶴唱静中喧雲添山態生瑶嶂¶
風送花香到網軒¶
薜蘿烟裏陟丹梯原隰平臨緑意齊咫尺林泉得佳趣¶
<pb:KR4f0005_WYG_041-20b>¶
好山何必論髙低¶
　　雨中泛舟¶
誰解盆傾萬斛珠天龍㳺戲祗斯須㮄人漫慮衣衫濕¶
風雨歸舟正好圖¶
片雲剛上逺峯連忽送千巖響瀑泉色相細叅難得句¶
水晶國裏小逰仙¶
驟雨驅雲晴亦速沙汀漲退緑波涵樹蟬聲亮荷香凈¶
一綫斜陽天蔚藍¶
<pb:KR4f0005_WYG_041-21a>¶
　　𤓰¶
凉供厨人案生機園客寮來禽分應譲蒲鴿品先標五¶
色何湏炫三庚適可消江村思杜甫得句入詩瓢¶
　　題姚文瀚梧隂清暇圖¶
地僻門深逭暑宜緑梧團影弄差差紛陳王謝家中物¶
細檢晋唐以上詩童子擘𤓰如切玉胎仙啄木似敲棋¶
翛然古處㑹心别豈在姫尊與姒彜¶
　　題曹䕫音溪雲山雨圖¶
<pb:KR4f0005_WYG_041-21b>¶
濃緑樹迷複嶺淺紅霞抹遥天頓覺風凉雨濕許渾詩¶
意悠然¶
　　舟過萬夀寺¶
西海遥遥一水通出城偶試布帆風(出西直門過壕橋/乘舟直逹聖化寺)¶
(别墅易舟循流而/下即至圓明園也)招提平枕清流澈真偈當前印色空¶
遇淺泊之殊鈍置乘風迅爾却輕豪誰知到㸃評量處¶
(到即不㸃㸃即不到/二語出法苑珠林)白足僧人望轉勞¶
荷芰香風坐闔閭岸蟬聲亮静聼諸西山送雨如飛瀑¶
<pb:KR4f0005_WYG_041-22a>¶
(是日舟/行遇雨)漲影旋髙幾寸餘¶
假山過雨應流翠(寺中假山湖石/為之勢甚古)古鉢生蓮定作青望¶
裏因増新悟境由來意想勝身經¶
　　剪園蔬賜大學士及内廷翰林¶
快雨喜新晴景物無不嘉農田髙下足菜圃生意加我¶
偶歩菶町問彼園人家擕筐爾何為采擷毋乃過此非¶
稂莠比豈慮妨嘉禾老翁笑而言所頼暘雨和紅芽與¶
紫菂怒生不延俄設其惜弗取過時徒老柯語良合至¶
<pb:KR4f0005_WYG_041-22b>¶
理凡事戒蹉跎分賜趂朝凉露香熨齒多燮理有共責¶
詎止供逶迱¶
　　荷¶
白是銀雲紅是霞雨餘香逺透牕紗十分神韻誰能畵¶
六月春光無比花孤鶩横飛蒼岸外輕舟一繫綠波涯¶
就中逈異尋常處不惹塵心長道芽¶
　　沈徳潜給假葬親畢還朝詩以賜之¶
朋友重唯諾况在君臣間我命徳潛來豈宜遽引年(有/謂)¶
<pb:KR4f0005_WYG_041-23a>¶
(德潛既老得歸鄉里可不必復來者徳潛之去也朕賜/之詩南國欣歸陸東門漫擬䟽則徳潛之來實合在公)¶
(之誼/云)瀧岡表阡罷白駒來賁然即此至性肫令我俞以¶
憐晝錦匪所誇孝烏或致焉席前陳民瘼不負予諮延¶
兒軰粗知書善為道孔顔(先是徳潛未到即有㫖/命在上書房敎皇子書)¶
　　飤金魚¶
金魚魚中譎可㸔不可食而反被人憐潛泳殊自得常¶
叨投餌惠訖無上鈎厄彼鷄能司晨酬以稻粱澤彼犬¶
善守戸敗肉匪浪擲爾魚獨厚幸恩波託太液日費九¶
<pb:KR4f0005_WYG_041-23b>¶
十餅尚歎霜降廹縱不無竊饋飽食日以息(園中例自/穀雨始至)¶
(霜降日飼魚九十餅然飬/魚者率竊食之故戯及云)文采洵可觀問汝曽何徳虗¶
糜莫甚兹畜爾誠奚益¶
　　蕉牕夜雨¶
種蕉滿牕外綠葉日以披所為雨中聽更愛清宵時奏¶
響間簷溜吟籟答喬枝田疇既已霑寄興乃在兹瀟灑¶
有餘趣疎宻無不宜即境米家法何湏命畵師¶
　　喜晴¶
<pb:KR4f0005_WYG_041-24a>¶
雨暘其利同惟時為難矣極備無皆凶因悟中庸理夜¶
雨初欲霽曉煙髙漸起爽風西北來天畔雲盡徙青矗¶
逺峯尖紅重香荷沚髙軒起碧紗一覽風物美逭却周¶
宣憂適得盤古喜¶
　　率題風¶
東北風雨西北晴較量既乆知其徵今日西北風而喜¶
前月西北風而憎憎兮喜兮風不知日兮月兮無窮期¶
　　題李世倬踈林亭子¶
<pb:KR4f0005_WYG_041-24b>¶
胸中常有萬里意一溪一壑亦無窮契乎妙者倪雲林¶
近來董(邦/逹)李(世/倬)頗能工逺山緑滴雨洗後喬柯籟爽夏¶
長中笠亭四柱不為窄暮靄朝嵐面面通憶得曽經似¶
此最佳處乃在盤山之幽甘澗東¶
　　題李世倬秋崖獨歩¶
秋山一&KR1461;清秋空萬里眀杖藜獨歩人心與孤鴻征¶
　　伏日¶
短至閱三庚形家稱數伏消息萬古經何待筮而卜雲¶
<pb:KR4f0005_WYG_041-25a>¶
容常滃浡山意増潤溽樂此池上居移彼雨中竹心閒¶
鳥語静風清花氣馥舊學得啇量論孟從頭讀¶
　　泛月¶
晚風微拂暑全消漸湧氷輪天泬寥蟬噪螢流紛曲浦¶
梧疎荷净澹清宵¶
畵船如近水樓臺鑑影波紋面面開㝡好虗明叅色相¶
底須絲管侑樽罍¶
汎㶑鷗波盪槳遲紅橋鴈齒座中移吟髭贏得増如許¶
<pb:KR4f0005_WYG_041-25b>¶
載月依然舊歲時¶
　　雨中荷¶
片雲驅雨過荷塘緑蓋難遮紅錦裳徙倚水亭清俗慮¶
初禪堪悟色聲香¶
　¶
　¶
　¶
御製詩初集卷四十一¶
