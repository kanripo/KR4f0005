# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.056277
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷八
<pb:KR4f0005_WYG_066-1a>¶
欽定四庫全書¶
御製詩二集巻八¶
　古今體九十五首(己巳一/)¶
　　己巳元旦¶
曙色蒼蒼五鳯城晏温初旭玉樓晴百年嵗月逢元旦¶
九㝢車書奉大清嘉祉載吟椒頌句春音佇聴凱歌聲¶
三辰新轉祥符肇六氣均調物象亨¶
　　新正試筆¶
<pb:KR4f0005_WYG_066-1b>¶
履端首祚肇昌辰歛時五福錫庶民三百六旬中一日¶
富貴貧賤皆欣春春雷送響飄瑞葉唐花底用催三叠¶
青皇布令穆其舒有脚韶光熈以㨗㨗轉韶光實快哉¶
花牋綵筆吟興催東風吹西觸物迴迅共西川凱報来¶
　　遣興口號¶
宜入新年百事新底縁不見舊時人吟詩將就成易句¶
即景勉強酬光春綵旛銀燕迎七日翠匜珠盤試五辛¶
拂面倩爾東風力吹得雙眉莫遣顰¶
<pb:KR4f0005_WYG_066-2a>¶
　　新正重華宫侍¶
皇太后膳¶
開紀亞新禧承¶
歡敢後時青陽臨左个¶
王母降西池許案還増感莱衣勉自持畫屏層鏤勝寳¶
樹叠分枝花艷先春彂燈光入夜披更期三五月輪滿¶
泛瑶巵¶
　　大學士張廷玉年㡬八袠猶日趨朝念其敬慎夙¶
<pb:KR4f0005_WYG_066-2b>¶
　　　著特加優禮命五日一入内廷偹頋問如宋文¶
　　　彦博故事更成是什以勸有位¶
職曰天職位天位君臣同是任勞人休哉元老勤宣乆¶
允矣予心體恤頻潞國十朝事堪例汾陽廿四考非倫¶
朂兹百爾應知勸莫羡東門祖道輪¶
　　新月¶
非初盈亦非初缺似眉細復似眉顰千古月更千古節¶
一年新見一年春佳辰不改便娟景綺席難逢伉儷人¶
<pb:KR4f0005_WYG_066-3a>¶
擬向曇花㕘指䖏色空空即息根塵¶
　　即事¶
即事多欣我底然火蛾玉蕊又韶年那無對景懐偏感¶
尚有吟詩癖未悛静聼六街喧爆竹強教小部按氷絃¶
宵分不寐銀檠下為問飛章報蜀川¶
　　漢玉半璧¶
熊熊乍認朝霞襯規規半露秋蟾暈桂生不斫吴剛刃¶
葆光藴藻沉以潤撃之豈減雲門韻庇䕃嘉穀賛靈運¶
<pb:KR4f0005_WYG_066-3b>¶
球圗之間永為鎮寸隂是競式前訓¶
　　郎世寧玉鷹圗¶
玉鷹下秋宇棲必老松枝竦視無空濶歛身愁鵲鴟風¶
塵誰許識絛鏇詎䏻覊擬問蘭䑓令奚稱白雉詩¶
　　張若澄㶚橋覔句圗¶
打頭笠子冷堆銀携得梅花過凍津誰道古今不相及¶
又逢覔句㶚橋人¶
　　人日¶
<pb:KR4f0005_WYG_066-4a>¶
淑氣鬯光春從頭萬事新開韶初得日来復即為人叠¶
勝花堆玉翔屏燕鏤銀情田在容保治理慕和淳¶
麗日條風際龍池鳯閣邊稊楊初淡沱温卉已蔫緜無¶
賴當新節那堪憶舊年静安朝奠返令日倍凄然¶
　　無題¶
一例韶光同不同倚楹朅爾向東風萬㡬就理心無倦¶
七字成吟興有窮邇日邊情縈逺夢當春㨗報賴元戎¶
兩階干羽重華徳緬想前徽遲待中¶
<pb:KR4f0005_WYG_066-4b>¶
　　雪¶
穀日占三白開年第一祥瓊華連翡翠氷柱綴鴛鴦易¶
化應春律當空助曉光蓬婆偏不藉遐意憶西方¶
　　閒題¶
拙速渾無速巧遲獨有遲常年饒即景邇日特艱詩節¶
物元宵罷飛章子夜披賢臣勞鞅掌旋凱定何時¶
　　辛日¶
祈穀壇禮成敬述¶
<pb:KR4f0005_WYG_066-5a>¶
祭以祈年重淵衷倍恪欽燔柴期有假捧璧惕¶
如臨籩豆爰遵古粢盛匪自今年年躬¶
祀事切切勵初心¶
　　上元夕即景¶
帝城三五景韶妍即景翻教情惘然佳節風光思往嵗¶
御園烟火待眀年(今年以之后喪未踰期/嵗烟火  事例弗舉)牽愁椒殿徒¶
珠綴獻¶
夀萱庭自綺筵捧爵退階剛月上玉輪好在故團圎¶
<pb:KR4f0005_WYG_066-5b>¶
　　唐寅清溪垂釣圗即用其韻¶
山㕘常静雲㕘動水任其流舟任停底用蕉邊尋鹿夢¶
聊因魚樂狎鷗汀¶
　　雪¶
宻灑徐飛三日連玉霙盈尺積鱗田縦無白戰捜吟興¶
可少春来紀瑞編¶
　　大學士傅恒經略西川效忠宣力誅渠魁破堅壘¶
　　　申眀紀律大振軍威畨酋窮蹙乞命經略大學¶
<pb:KR4f0005_WYG_066-6a>¶
　　　士鋭意蕩平未允其請朕宏觧網之仁下詔班¶
　　　師召大學士還朝襄賛勞績茂著詩以賜之¶
安邉底績夲丹忠請命番酋勢已窮上將有心期利執¶
大君無物不包䝉那湏一月聞三㨗早覺千忻逹¶
兩宫晉國勤勞予厪念速歸黄閣賛元功¶
敺鳥何庸盡覆巢好生天地徳含包歌成宵雅八章句¶
蓍得同人九四爻兵洗蓬婆春淡蕩首稽玁狁面顤䫜¶
蜀民安撫勤籌畫心契元良泰陛交¶
<pb:KR4f0005_WYG_066-6b>¶
　　詠水仙¶
只宜烟浦更雲涯温室清芬特地佳恰似集靈㑹王母¶
玉真勃窣下瑶階¶
　　鼇山¶
蓂英春恒識韶莖夜自吟慣生空裏象觧幻古為今火¶
樹争璀燦氷泉細酌斟靈通能爾絶未免有機心¶
　　雨¶
候暖因逢閏濛濛散雨絲洗兵真是喜(是月十七日降/㫖允娑羅奔降)¶
<pb:KR4f0005_WYG_066-7a>¶
(罷金川之/師故云)布澤可稱時膏遍南東畆波添魚藻池今年¶
春事早舉趾恰相宜¶
　　經略大學士忠勇公傅恒率師進剿畨酋忠誠奮¶
　　　彂志期殄冦執奏再三朕揆勢度理以允降班¶
　　　師休兵息民為經國逺計彼匃奴未㓕何以家¶
　　　為者乃票姚貮師軰武人鋭往立功之概大學¶
　　　士輔弼元臣抒誠賛化名耀旂常正不必與兠¶
　　　鍪閫帥争汗馬一日之績詩以示之¶
<pb:KR4f0005_WYG_066-7b>¶
三面姑開格蜀夷来調說鼎佇期之集思廣益卿誠踐¶
勤逺勞民我不為武豈佳兵應戒彼績惟和衆孰同斯¶
功成萬骨枮何益壮志無湏效貮師¶
　　雪¶
暖融雨淅淅寒凝雪綏綏猶是孟春月雨雪咸所宜雲¶
容不放晴物意濳含滋渥澤遍遐邇造物恩無私屈指¶
㡬年来曽不數(入/聲)遇之卜麥樂無斁祈農志彌寅¶
　　填倉日¶
<pb:KR4f0005_WYG_066-8a>¶
已是傷神日猶然韶景春三年纔過忌週嵗又思人(圎/眀)¶
(園内韶景軒慧賢皇貴妃所居也妃以丙寅年填倉日/仙逝纔逾三年而  孝賢皇后天逰又将浃嵗遇節興)¶
(悲亦情之/不能已也)悲喜曽何定平生難具陳無心饒苑卉特地¶
更懐新¶
　　二月朔日¶
青陽臨仲朔韶律正光昌樓雪融成液宫花暖鬪芳銀¶
屏収綵勝釦砌接鴛行籌治惟増惕劭農願降康佳兵¶
兹已戒文徳未云遑風色東来惠心期西去長¶
<pb:KR4f0005_WYG_066-8b>¶
　　聞雁¶
氷含太液未全消逥雁初来澤國迢疑是戍人愁蜀道¶
數聲聊爾為宣驕¶
　　山桃¶
春来無興問芳華苑監缾擎㡬朶斜恰似前年新雨後¶
(去嵗東廵今春又未幸圎明/園倐忽花期已逾二嵗矣)一枝紅影綠窓紗¶
漁人未許言歸日佛子不禁微笑時云謝云開都不管¶
年年常自與春期¶
<pb:KR4f0005_WYG_066-9a>¶
静安春淚寫無悰底覩山桃試冶容懊惱轉教添爾許¶
青齊驛路憶相逢(去春山東道中/有山桃之作)¶
美人塵土都成例花事今春似有縁(往嵗開山桃時多/風霾故予舊作有)¶
(東風有意桃知否例妬芳條占早春之句今春輕陰薄/霧花事較佳而適以軍務縈心未命行春之蹕故云)¶
偏我行春辜宿約勞心日夜到金川¶
　　經略大學士忠勇公傅恒賜第在東安門内迤北¶
　　　朕命将作為之經理今奏凱還朝適屆落成為¶
　　　紀一律賜之¶
<pb:KR4f0005_WYG_066-9b>¶
票姚賜第落成新歌凱歸来得意春上将鷹揚今奏績¶
諸軍鳬藻乆懐仁攸芋君子熊羆夢畢駭酋涂匍匐臣¶
従此坐調熈世鼎敷予教澤萬方均¶
　　題秦漢玉章¶
巧合豐城劍虚傳定武碑象牙渾覺脆金薤敢稱竒印¶
統符秦漢(玉章十有六為秦璽一漢印十五/考之秦漢印統文紐大小悉合)籕文辨史¶
斯如逢八元凱可不共疇咨¶
　　郭外¶
<pb:KR4f0005_WYG_066-10a>¶
郭外烟光散曙林眼前風物助悲心緑含嫩草亭臯曲¶
春閟重帷路殿深夢境去年徒想像惱人韶景又侵尋¶
泰山土壌曽何異自咎無端六御臨¶
　　草色¶
邇日未行幸不知春色来今朝鳯城外緑草迎人佳含¶
烟繡村籬浥潤霏塍隈菀枮誰為之消息有是哉觀象¶
得至理韋編不湏開¶
　　春仲經筵¶
<pb:KR4f0005_WYG_066-10b>¶
瑞日輝春曉不寒特開廣殿集衣冠舞干未逮重華徳¶
放馬何期逺服安(近因金酋稽顙乞命/特命允降班師故云)小往大来成泰¶
運推人盡已具心官(是日講四書夫子之道忠恕而已/矣及易經上下交而其志同也句)¶
申咨魚雅章縫侣莫作崇儒例事㸔¶
　　漢玉圗章歌¶
他山之石琢磨之古文繆篆精且竒不一其人亦異時¶
何来薈萃珍無遺如入五都紛陸離紐檢錯見龜壇螭¶
切牙鑄金徒爾為印統漫惜差毫釐刻舟求劍達者嗤¶
<pb:KR4f0005_WYG_066-11a>¶
一再考玩有所思抑埴者誰葆者誰¶
　　春仲瀛䑓¶
㡬閒清蹕幸瀛䑓行樂熈春亦快哉鏡裏軒樓如畫裏¶
秋迴鳬雁到春迴鳥能言勝蠻絃譜花自裳非羯鼓催¶
邇日西川聞凱報得教福地一徘徊¶
　　二月十四日經略大學士忠勇公傅恒奏報金川¶
　　　畨酋莎羅奔狼卡携其徒醜相率随提督岳鍾¶
　　　琪以二月初五日親詣軍門築壇納欵匍匐稽¶
<pb:KR4f0005_WYG_066-11b>¶
　　　顙永矢歸誠經略大學士升帳受降開誠撫諭¶
　　　逺近畨漢官兵觀者數萬衆靡不歡呼忭舞膚¶
　　　功克奏邉境敉寧露布驛聞喜而有作¶
止戈為武信其然我澤如春經略宣共喜㨗音来玉闕¶
何殊俘虜自金川畨酋路左心傾服軍士行間氣倍鮮¶
單騎汾陽休比擬都因忠赤格¶
穹天¶
　　花朝放歌行¶
<pb:KR4f0005_WYG_066-12a>¶
去嵗花朝客中度驛路煙光㸔似霧青旗歩障縦未張¶
節物春郊欣共遇今嵗花朝居法宫一例韶辰興不同¶
椒閣錦衾仍有爛葯欄紅雨了無踪花朝花朝嗟爾胡¶
為乎来哉亘千古祗此日子鮮教人喜多助人哀所以¶
釋迦老子證無生忍於此日度未来世均令形如槁木¶
心如灰¶
　　隂¶
邇日常作隂足覘天地和北方艱春雨慮少豈慮多孟¶
<pb:KR4f0005_WYG_066-12b>¶
春膏澤普生意緑婆娑仲月已過望舉趾聞農歌浃旬¶
知可待朝暮早延俄籌邉慮稍紓(邇日金川/奏凱故云)祈年憂則¶
那¶
　　夜雨¶
晚風収樹杪夜雨灑窓前疾㸃聲方壮徐零勢復連時¶
哉真惬望喜矣不成眠眀日新晴好耕犁徧大田¶
　　清眀日靜安荘酹酒¶
殢人春節感無端助感那堪酹靜安正是朝来傳禁火¶
<pb:KR4f0005_WYG_066-13a>¶
兩眶清淚一心寒¶
青齊客嵗魂堪斷同去誰期便永分小杜七言真觸景¶
清眀時節雨紛紛¶
　　題金鉉白鷗話舊圗¶
迴峯合沓隔塵界古木槎枒䕃夏寒著個危亭筠堰畔¶
祗宜静者結金蘭¶
　　呉應枚摹王維江村雪意圗¶
瑞霙作勢正瀌瀌凍浦漁舟不可招曽識王家真面目¶
<pb:KR4f0005_WYG_066-13b>¶
(畫禅室藏王維雪溪/乃董其昌鑒定真跡)試尋蹊逕未云遥¶
　　御園春仲書事¶
行時来御苑泛舸溯仙津雪嶺方銷戰金川已化仁敢¶
㤀心益凛嘉與物偕新駘蕩青韶景芊緜綠草茵雲容¶
頻欲雨花意不勝春曉日臨勤政疇咨引席珍¶
　　含韻齋玉蘭¶
迎軒木筆彂華姿細雨前朝與濯枝且喜未曽開爛漫¶
恰教聊此對依遲謝家庭砌真無匹江令風流能爾為¶
<pb:KR4f0005_WYG_066-14a>¶
㝡是常年歡賞䖏一逥清睇有餘思¶
　　雨¶
春霖三日繼膏澤邇年無韶景添瓊苑新波漲御湖著¶
花渾濯錦益麥勝垂珠¶
天眷真優渥欽承勵夲圗¶
不疾不徐勢簷聲已細斟烟光春樹合黛景暮山沉米¶
畫迎眸賞周詩即事吟賢臣雖䟦渉喜雨定同心¶
　　侍郎沈徳濳以能詩受知因命編校御極以来詩¶
<pb:KR4f0005_WYG_066-14b>¶
　　　集既竣事念其年将八袠許之歸老呉中賦此¶
　　　以賜¶
清時舊寒士呉下老詩翁向每誦新句猶然見古風行¶
歌非杜誤晚達勝郊窮三載春卿署扁舟故國鴻還朝¶
嘉爾信毓徳啟兒䝉(徳濳侍諸皇子講讀前年請假南/還慮其年老將不果来後竟如期)¶
(赴闕朕/甚嘉焉)辭老思蓴碧遺榮觧組紅豈能頻強起且以風¶
(去/聲)謙冲近稿經商𣙜相知見始終¶
　　聞山東得雨¶
<pb:KR4f0005_WYG_066-15a>¶
青齊民事正籌斟大吏封章報好音去嵗災黎猶在目¶
今年春雨㝡闗心稔知麥隴深含潤喜復禾田早被霖¶
敢恃¶
天恩矜愜意祗承嘉貺倍増欽¶
　　建福宫紅梨花¶
不計香風㡬度頻嬌紅嫩綠各争新㝡憐雨後偏饒韻¶
底事春来易愴神葉態花姿剛相(入/聲)稱蜂衙蝶陣豈無¶
因一枝佛鉢堪清供便欲因之悟六塵¶
<pb:KR4f0005_WYG_066-15b>¶
　　豐澤園演耕¶
帝耤耕将舉苑卿甸早治多因重稼穡詎祗習威儀沃¶
壌南東矣新犁往復之鳥鳴春欲半蠖屈土全滋農父¶
荷鋤立親藩布種随(演耕之禮自三王皇考始之耕耤/則司農布種    五推此則率以)¶
(親藩布種用訓勸/農遂成典制云)淰雲欣有渰膏澤被無私每以試耕¶
日頻思觀禮時豳郊宛在目不必詠周詩¶
　　仲春瀛臺即景¶
輕雲遲日試耕天豐澤耕餘一泛船鏡裏林花舒艷裔¶
<pb:KR4f0005_WYG_066-16a>¶
雲邉樓閣隠神仙智仁樂䖏山子水飛躍呈来魚與鳶¶
書屋翛閒甌硯淨每教清蹕為停延¶
　　耕耤日作¶
吉日臨柔亥親耕舉暮春崇班率三九本務倡臣民周¶
禮威儀具豳風景物新雲容将醸雨膏澤應經旬¶
　　夜雨¶
已欣雲意濃復慮風勢作今春勝往春便晴不為惡而¶
我重祈年霑足心乃樂入夜鳴條寂泠泠聼約略竹葉¶
<pb:KR4f0005_WYG_066-16b>¶
聲乍傳簷牙響争落喜劇不成眠遐心到村郭及晨試¶
新耕雀忭當何若¶
　　雨中太液池泛舟¶
太液新蒲拂畫船两行水樹罨朝烟浥枝潤葉知時雨¶
列坐流觴上已天鳥奏繁音争管急魚喁錦浪蹙紋圎¶
前朝豐澤親耕罷却喜甘膏渥㺯田¶
　　題盆中偃松樹歌¶
一拳之石泰華同一勺之水溟渤通扵何見之扵盆中¶
<pb:KR4f0005_WYG_066-17a>¶
一株天下無真松問年火刼為始終問形勢欲拏雲空¶
春風秋月欎蔥蔥梢為華盖身為龍不随綺里夏黄公¶
漢廷待詔来東方(叶/)鐡榦硉矹神以豐憶我盤山曽道¶
逢又憶貌者蘇髯翁(東坡有偃松圗石/渠寳笈中神品也)前遇定武時在¶
冬吟哦雪浪興不窮石盆宛在翁無踪松乎松乎翠自¶
濃¶
　　經略大學士忠勇公傅恒奏凱金川率領諸将士¶
　　　還朝錫宴豐澤園用昭飲至之典即席得長律¶
<pb:KR4f0005_WYG_066-17b>¶
　　　一首¶
卡撒功成振旅歸昇平凱宴麗晴暉兩階干羽欽虞典¶
六律宫商奏采薇湛露應教頒幕殿甘膏更慶遍春畿¶
持盈保泰咨同徳偃武脩文凛勑㡬¶
　　金川歸命實惟¶
列祖篤祜垂庥已遵循令典遣官告祭復親謁¶
孝陵¶
景陵¶
<pb:KR4f0005_WYG_066-18a>¶
泰陵用申忱悃以三月十三日發京師駐烟郊途中即¶
　　　目成咏¶
逺服歸王化¶
宗功實式憑當春嚴法駕擇日上¶
先陵陌草青無盡堤楊翠欲凝迎眸膏壌潤乾惕倍因¶
増¶
　　麥¶
今年天惠均春膏近逺同適以武功就展謁駕言東漁¶
<pb:KR4f0005_WYG_066-18b>¶
陽四境間二麥皆芃芃綠意含風新生機飽露濃屈指¶
十三年此景得未逢餅餌或可期倉箱詎易充樂嵗志¶
云慰憂民心曷窮¶
　　題翠雲山房¶
翠雲山房閴以静暮春清蹕一經臨連林新緑間舊緑¶
入户泉音復鳥音景齊今昔邈澄觀(去/聲)興寄烟霞恱道¶
心擬驂巖鹿凌絶頂見人驀入青楓深¶
　　桃花寺晩坐¶
<pb:KR4f0005_WYG_066-19a>¶
逥蹕駐林齋悠然與意諧泉聲經雨壮山色為春佳月¶
白新懸鏡松黄半落釵前年曽静憩今夕更澄懐¶
　　薊州道中作¶
薊州南郭經行䖏每有新詩賦物華十里綠隂籠客路¶
一灣流水䕶農家¶
警蹕何湏戸盡扄問農常為六驂停今年春雨欣霑足¶
下隰髙原一片青¶
　　去嵗冬月駐南苑行宫有憶經略大學士傅恒之¶
<pb:KR4f0005_WYG_066-19b>¶
　　　作兹以金川平定恭謁¶
孝陵¶
景陵逥鑾取道南苑往易州恭謁¶
泰陵駐蹕行宫見壁間舊題輙叠原韻¶
早傳三箭定稍得萬㡬閒逥蹕經臨便逾年想像間軍¶
聲揚雪嶺輿頌溢桃闗(經略大學士振旅而歸成都士/民迎至桃闗歌頌載路此所謂)¶
(父老扶杖以/觀武成者乎)離聚何須論心同孰往還¶
　　䕃榆書屋作¶
<pb:KR4f0005_WYG_066-20a>¶
地僻一室幽春深滿院碧生機老益堅麤皮古而澤我¶
来對貞榦拂我琴齋席窓外㺯影踈庭前吟籟劇别我¶
曽㡬度風月等過客興㑹發今宵景光緬疇昔¶
　　春蘭¶
春蘭今日識其真一種王香㝡可親底事閒情遥望古¶
朅思澤畔品題人¶
　　過盧溝橋¶
石橋雁齒度盧溝两岸来牟綠正稠風裏菰蒲颭逺溆¶
<pb:KR4f0005_WYG_066-20b>¶
春来鷗鷺滿横洲閒心無那悲歡緒野水依然左右流¶
東去直教滄海達誰䏻一葉放扁舟¶
　　良鄉行宫晩坐¶
離宫據平楚結搆戒巧竒頗欣軒宇幽駐蹕適所宜春¶
風三月和窣地緑楊枝尋途得其門入室搴我帷我几¶
淨以陳憑之吟我詩猶憶去年秋蜀川羽檄馳謁¶
陵曽駐此籌邉勞思維爰命同心臣為我視六師啟行¶
舍縣城五里近在兹南望塔影孤尚餘離别思何期三¶
<pb:KR4f0005_WYG_066-21a>¶
㨗迅振旅歌采薇匪惟慰契濶亦用紓疇咨休養有後¶
圗遑敢弛敬寅¶
　　射¶
離宫停蹕多餘暇每集親臣射廣場徳可觀子因以習¶
武雖偃矣未宜㤀(時方平定金/川班師奏凱)清和節近遲行漏楊栁¶
風輕試淺凉儘有鄒枚屬車後載賡催進角弓章¶
　　秋瀾村¶
村喜秋瀾名不俗来當春日景多清蘅臯蔚雨生機滿¶
<pb:KR4f0005_WYG_066-21b>¶
松嶂横雲畫意迎¶
　　永慕齋作¶
展謁東旋此届西¶
二陵王氣欎蔥兮曷勝永慕攀¶
軒劍實藉¶
洪禧定狄鞮嵗乆緑楊隂滿路春来膏雨潤霑犁籌邉¶
邇日憂心釋略得吟情觸緒題¶
巖館髙閒足静怡雲軒月户恰當之紅稀流水落花際¶
<pb:KR4f0005_WYG_066-22a>¶
綠重殘春首夏時㡬務不遑心自勑好書随在手重披¶
明朝禮畢将旋轡瞻戀寧闗惜景遲¶
　　夜雨二首¶
有渰山雲傍晚濃春霖兩度謁¶
陵逢(昨東謁/展謁)　(泰孝陵復遇景陵之日曽遇㣲雨今将/  陵又    雨豈金川告㨗    祖)¶
(之考示歆乎慰感/  餘益深敬畏)洗兵慶洽寰區願¶
嘉貺欣承勉敬恭¶
方塘如鑑寝齋前㸃滴聲宜枕上傳且喜一犁深益麥¶
<pb:KR4f0005_WYG_066-22b>¶
何妨半夜不成眠¶
　　董邦達山水小幀¶
　　　林岫空亭¶
笠檐四柱絶纎塵嵐靄峰巒變態新底事亭中無坐客¶
譲他千古㸔山人¶
　　　孤石蒼筠¶
青牛經雨莓苔潤綠鳯因風韶濩鏗氷雪雅懐深契䖏¶
介然静復灑然清¶
<pb:KR4f0005_WYG_066-23a>¶
　　　松雲蔚秀¶
丹青竒絶由心匠寸楮収羅萬叠山我亦因之歩松徑¶
翠㣲深䖏每㤀還¶
　　　平林翠黛¶
藉甚倪迂與大癡筌蹄㤀即兩兼之平林翠黛無多景¶
雅稱詩人意與遲¶
　　　溪村罨畫¶
携得行縢便静觀溪村即景對秋瀾板橋夜雨添新漲¶
<pb:KR4f0005_WYG_066-23b>¶
茅屋晨光轉薄寒¶
　　　梧竹延清¶
小立無湏信步行蕭然梧竹喜雙清曛黄未肯尋歸路¶
為待宜人古月眀¶
　　　蘆磯獨釣¶
石磯跽餌荻蘆蒼詎為槎頭縮項魴無盡烟波傲風月¶
任教清濁付滄浪¶
　　　霜林步屧¶
<pb:KR4f0005_WYG_066-24a>¶
漸染濃青作淺紅蓐収繪事比春工詩家體物誰深造¶
小杜風流老杜䧺¶
　　　烟巒叠翠¶
几上誰教萬嶂横許多溪壑許多情恰如詠物初無句¶
意到淋漓信筆成¶
　　　江濤㠶影¶
名山入剡一㠶収怨婦何湏祝石尤只有江濤千古在¶
春花秋月自東流¶
<pb:KR4f0005_WYG_066-24b>¶
　　　寒雲梅塢¶
不放雪来虞遜色却遮風去為留香凍雲未是無情者¶
惜玉應教獨擅塲¶
　　　松崖苔磴¶
揀擇雲崖結草亭威紆翠巘逺為屏長松落落發天籟¶
便歩丹梯試一聽¶
　　夜¶
行宫瀟灑地春宵偶棲遲軒閣静以佳起居適所宜萬¶
<pb:KR4f0005_WYG_066-25a>¶
竅聲既息封章亦罷披寳鴨蘭烟炧銀檠蓮燄垂逥憶¶
一月前頻問羽檄時夫豈願佳兵曽聞詰戎師集事賴¶
賢臣革心徕逺夷居安益兢兢永言念在兹¶
　　良鄉道中作¶
前蹕盧溝近行旌易水逥蘭衢經雨潤麥隴望秋来往¶
事何多矣今春差幸哉心源稍濬瀹觸緒一吟裁¶
　　張若澄仿王䝉松澗鳴泉小幅¶
飛流出峡鳴偏壮偃盖過雲翠更濃憶我昨秋筞輕騎¶
<pb:KR4f0005_WYG_066-25b>¶
中盤精舎那邉逢¶
　　三月二十九日作¶
隂隂苑樹新霏綠䔩䔩蹊花亂雨紅九十三春倐已過¶
去年今嵗迥難同孰為有住孰無住半是愁中半喜中¶
(二月十四日金川平定/㨗至稍觧籌邉之憂云)檢㸃喜愁何䖏著一齊排遣付¶
東風¶
　¶
御製詩二集巻八¶
