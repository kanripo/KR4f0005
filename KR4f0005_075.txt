# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.259262
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷十七
<pb:KR4f0005_WYG_075-1a>¶
欽定四庫全書¶
御製詩二集巻十七¶
　古今體六十三首(庚午四/)¶
　　題黄公望烟樹溪亭小幅¶
日日身在畫中行何用行幐擕畫巻以畫證境妙趣多¶
此中㑹心良不淺小幅周方不逾尺縱目頓有千里逺¶
慘澹經營素所工豈是造物傳粉本溪亭四柱俯清流¶
背樹稍露横雲巘晴烟浩蕩望無涯橋邉村墅依微辨¶
<pb:KR4f0005_WYG_075-1b>¶
山環水抱别一天勝處卜居真復善悦心亭前波暎心¶
(端村行宫前/有亭曰悦心)招提寺側峯来眼(三箭山側/有招提寺)到底還輸畫¶
裏兼大癡首肯吾精辯¶
　　二月晦日作¶
大堤曉踏綠楊烟仲月蟾光又隠天九十韶華過六十¶
今年旅况憶前年鳴鳩乳燕各相惜弱栁繁桃俱可憐¶
賸得餘閒歸品判春郊輪日有詩篇¶
　　行檠¶
<pb:KR4f0005_WYG_075-2a>¶
髙下因心㸐燭枝展收到處紙窓宜金釭落帶奢懲昔¶
氊室支床便在兹春夕秋宵常與共關中塞外不相離¶
火傳即此叅無盡夜夜含花照搆思¶
　　迴鑾¶
臺麓祝釐雖素志淀池試獵偶乗閒此行正務因河道¶
兩日詳觀歴栁灣無作聰明随水性惟懐惻隠厪民艱¶
騑騑四牡催歸轡南苑春光指顧間¶
　　䟦馬¶
<pb:KR4f0005_WYG_075-2b>¶
佳節過清明郊原䟦馬行連村多緑樹貼水見紅英秋¶
廪猶髙積春田已遍耕熙熙来老幼道左跽相迎¶
　　南塢¶
里名南塢喜清幽衍沃相宜種植稠入畫渾如對花縣¶
停鞭為惜度官郵紙鳶一綫風光美杏酪數錢節物酬¶
到處閭閻安樂利今来差不負春逰¶
　　三月朔日¶
春暮之初景更和三分已是二分過雖然暇日不教棄¶
<pb:KR4f0005_WYG_075-3a>¶
未免新詩太覺多㸃染花光紅蓄眼蔫綿草色綠封坡¶
芳辰上已臨修禊擬訪蘭亭愧玩鵞¶
　　南紅門外¶
輕烟澹沲低村樹平原迤邐青春曙閲河事罷命迴鑾¶
南苑經臨兹取路莱畦花圃帶郊坰物土耕桑随意度¶
民風墟里宛在憶是我少年行樂處耳後生風逐狡兎¶
彎弓向雲落孤鶩而今珍重久不為饒有先憂勝於故¶
　　詠盆中温牡丹¶
<pb:KR4f0005_WYG_075-3b>¶
速較清和遲較臘(臘月亦有/牡丹故云)圃師剪拂競天工誰云春¶
色讓凡卉早見花王綻恵風綠蘚鋪盆欣映朶黄蜂隔¶
户訝迷叢㑹看穠麗堂堂過下䇿何須更火攻¶
　　南紅門行宫晚坐¶
别館暫閒居春巡返轡初重教坐芸室頗似勝氊廬鐃¶
吹雲韶競盆花錦繡如那忘前嵗况秉燭治軍書¶
　　德夀寺六韻¶
精藍禮法王取便憩禪房壁認前巡句爐焚今日香隔¶
<pb:KR4f0005_WYG_075-4a>¶
林飄静籟滿院貯韶光座愛芬春蕙庭將綻海棠重来¶
　雲處却憶少年塲妙諦當機示何須論幻常¶
　　丁觀鵬九成宫圖¶
參差宫殿倚峥嶸風落雲中度曲聲傍檻醴泉誰作頌¶
依稀猶記魏元成¶
避暑當年作勝遊紫絲歩障外人留文皇詎是忘温凊¶
婉諫随教進馬周¶
　　上巳日作¶
<pb:KR4f0005_WYG_075-4b>¶
良辰南苑暢登臨婉娩青春即漸深蛾月一痕剛掛漢¶
鶯時㡬樹欲籠隂悦懐詩境無邉富蓄眼韶光底用尋¶
獵罷佽飛陳馬技(是日偶觀内府/羽林立馬伎)聊徴故事射華林¶
　　饍榆錢餅¶
湯官十字不須誇榆荚登盤脆熨牙未必八珍輸此味¶
要將風物識農家¶
　　䕃榆書屋¶
三間白屋綠雲天棐几閒憑讀舊編内聖外王均&KR0832;若¶
<pb:KR4f0005_WYG_075-5a>¶
尋章摘句尚依然鳴因風至常聞籟買得春歸漫費錢¶
一瞬紙窻朱鳥度分隂怪底惜前賢¶
　　微雨¶
夜来淰淰濃雲布旋報霏微落甘㴻北方春雨殊艱致¶
總不慮多少是慮頻叠方欣被霑潤終風乍聽號古樹¶
從未徬徨望澤虚終惜蓬勃驅雲去豈緣邇来太順時¶
使予戒滿慎侯度¶
　　謁元靈宫¶
<pb:KR4f0005_WYG_075-5b>¶
澹蕩暮春天迎門花欲然蕭臺萬靈列玉陛兩成圓籟¶
奏虚無韻香凝縹緲煙仰瞻昭監切非是為求仙¶
　　見耕者¶
好雨讓風晴真教可惜生清晨排獵騎沃土見春耕犁¶
起新泥潤布来嘉種盈田功時尚早稍以慰吾情¶
　　闞虎駵惜辭¶
我之十駿皆權竒昔紀詩歌並圖取就中巨擘乃有三¶
萬吉(驦/)霹靂(驤/)及闞虎(駵/)曰驦曰驤早物化惟汝駵存¶
<pb:KR4f0005_WYG_075-6a>¶
鎮天圉向資汝力効騰踔那教於菟潜林莽邇来齒長¶
宜就閒英氣軒軒壓羣馬(叶/)不必受鞍宛相識昻藏似¶
欲迎人語心有餘兮力不足使我不忍頻顧汝太僕芻¶
秣嵗有費筋埋肉脹多難數信惟駵也不虚糜左氏有¶
言相譬舉今雖老矣無能為猶退秦師燭之武¶
　　春曉¶
庭柯鳴曙禽窻櫺散晨景晏眠夙所戒平旦氣方静春¶
衣暫倚楹花乳欣澆茗停蹕匪豫遊勤政同宫省借問¶
<pb:KR4f0005_WYG_075-6b>¶
奏書囊㡬多待批省¶
　　獵¶
青郊小隊試春蒐弓燥由来趂手柔拂栁乍教輕騎過¶
射獐宛憶少年遊五旗不易都随指三網嫌多漫槩收¶
講武詰戎自¶
家法還因孳育閔䖍劉¶
　　夜雨¶
昨夜細雨霏旋被風驅遣入夕吹萬停又報輕雲展欹¶
<pb:KR4f0005_WYG_075-7a>¶
枕聼燈&KR1440;亷纖續復斷無何風又作不覺愁展轉麥苗¶
一律青脈土滋墳衍不雨儘可待底便憂懐緬而予亦¶
有慮今春渥澤亶膏㴻霑益佳綏豐豈謝腆設其稍愆¶
期良恐虚望滿患失我尚然因悟人豈免¶
　　北紅門外即景¶
北紅門外曉迴鑾雨後春郊料峭寒五鳳樓髙直北望¶
居庸遥列玉為巒¶
青牟撲隴蔚蓬葱微雪侵晨一律融却憶龍沙宣郡外¶
<pb:KR4f0005_WYG_075-7b>¶
㡬多毳帳怨春風(䝉古以游牧為生春雪風作牛羊多/凍斃故畏之甚於冬日南北風土不)¶
(齊有如/此者)¶
夜聞風盛愁無寐曉見雪消喜動容豈是喜愁太無定¶
都来念裡為三農¶
别奉¶
慈輿旋保陽(命誡親王率法從自保定侍定河皇太/后進宫以減從紆道欲視永    工)紆¶
途永定閲隄防將旬萱戺疏温凊此日詢¶
安謁夀康¶
<pb:KR4f0005_WYG_075-8a>¶
　　耕耤日擬禾詞¶
耤田耕罷得禾詞不是楊枝及竹枝前日東風送㣲雨¶
今朝南畝喜新滋¶
綵綴蘆棚獵恵風載耕帝耤祝年豐紺轅黛耜非繁飾¶
黻冕由来致美同¶
觀耕臺上日華明次第三王及九卿自是劭農無貴賤¶
得教田父笑相迎¶
亥日惟柔早吉蠲駸駸六轡及時旋河陽才子曽為賦¶
<pb:KR4f0005_WYG_075-8b>¶
不重摛華重課田¶
春郊飽看新耕遍(今年西巡有見/新耕者之作)此日親推未或遲都¶
為今年膏澤普勤劬舉趾率先時¶
　　董邦逹春水泛舟圖¶
泛瀲春波浄拍浮一篙&KR0356;碧恰勝舟溯洄梅塢閒招鶴¶
容與蘆汀可狎鷗錦里詩情天上坐山隂畫意鏡中遊¶
栁邉不繫清隂嫩興在風行及水流¶
　　御門¶
<pb:KR4f0005_WYG_075-9a>¶
明庭靄曙色宵衣戒晏朝恭已勑庶㡬疇咨覲百僚際¶
和轉憂盛知近詎逹遥察察匪為明熈熈或致驕惠民¶
詔屢逮毋乃屯其膏求賢念輒厪或則虚名要孜孜敢¶
怠荒目蒿思亦焦所希萬方逸遑惜一已勞¶
　　暮春瀛臺泛舟¶
遊龍捩舵鏡中天太液春光劇可憐綠栁紅橋原恰當¶
落花流水自便娟圖書左右怡情久翡翠蘭苕浴浪鮮¶
活潑潑真無盡蔵化機豈待悟魚鳶¶
<pb:KR4f0005_WYG_075-9b>¶
　　題羲之玩鵞玉噐(上刻予縮/臨快雪帖)¶
為書道徳籠鵞返便草時晴作美談却似一籌贏褉帖¶
縮成玉枕自河南¶
　　絳雪軒海棠¶
丹砂煉就笑顔微開處春巡恰乍歸暇日髙軒成小立¶
東風絳雪未酣霏評香花國休嫌細選色唐宫不礙肥¶
料量韶光思䕶惜珠簾四面巧成圍(是日/微雨)¶
　　雨(三月十/二日)¶
<pb:KR4f0005_WYG_075-10a>¶
今年春澤優麥肥耕不悮昨近恒作風踟躇厪憂慮田¶
功原可待何必苦欲速(叶/)擬以此自寛切切懐轉遽譬¶
之既得者患失乃更篤(叶/)觀過可知仁吾過人其恕朝¶
来佈密雲卓午霏甘㴻㝠濛勢方綿淅瀝聲已注潤砌¶
土&KR0356;香灑欄花沐霧所樂不存焉心寛為農務青郊雨¶
知時頻嵗幸兩遇何修而致兹戒滿彌懐懼¶
　　錢維城叠嶂飛流¶
飛流擘山落每與山争雄蓄極發故盛澎湃噴長空英¶
<pb:KR4f0005_WYG_075-10b>¶
英吐白雲還似從銀龍¶
　　暮春奉¶
皇太后駐蹕御園之作¶
西巡弭節三旬返南耤乗時千畝耕正喜熙春饒豔裔¶
得迎¶
慈馭駐圓明朝烟已傍山村泮宿雨應催苑卉榮今嵗¶
田功真慶幸承歡¶
聖母倍怡情¶
<pb:KR4f0005_WYG_075-11a>¶
　　泛舟過萬夀寺即景雜詠¶
溪路髙梁(橋/名)一漾舟来牟夹㟁綠盈疇雲容水態不相¶
厭畫意詩情分與投¶
静坐閤閭俯碧湲布帆無恙度禪關山僧候駕遥相望¶
孰是怱怱孰是閒¶
小叅白業記前遭風利今朝穏送艘松栝假山應好在¶
待予長夏聼寒濤¶
閒置亭臺種栁株欲將勝槩擬西湖好春應為同民樂¶
<pb:KR4f0005_WYG_075-11b>¶
能樂伊誰白與蘇¶
　　麥莊橋¶
石橋過麥莊麥色綠生香含露盈盈態濛烟澹澹光進¶
舟驚鷺翿問栁喜鶯簧西望香山近春雲却半藏¶
　　西海名之曰昆明湖而紀以詩¶
西海受水地嵗久頗泥淤疏濬命將作内帑出餘儲乗¶
冬農務暇受值利貧夫蕆事未兩月居然肖具區春禽¶
於以翔夏潦於以瀦昨從淀池来水圍徴澤虞此誠近¶
<pb:KR4f0005_WYG_075-12a>¶
而便可習佽飛徒師古有前聞錫命昆明湖¶
　　雨後¶
雨後雲容猶澹沱風前春色已䦨干更希優渥心尤切¶
亦為霑濡念稍寛先事漫云無定見撫時那是有餘歡¶
韶華覕眼及猶好贏得餘閒一倚欄¶
　　廣潤祠¶
　　昆明湖上舊有¶
　龍神祠爰新葺之而名之曰廣潤云¶
<pb:KR4f0005_WYG_075-12b>¶
靈祠俯碧津丹雘為重新雲氣生帷幄波光漾柍桭含¶
𢎞敷大澤時濟佑斯民夢雨昨飄瓦知時恰及春¶
　　鑑逺堂¶
　　祠旁建屋數宇開窻縱目一碧萬頃因題曰鑑逺¶
　　堂¶
湖上新居小駐驂開窓萬頃碧波涵雲容水態從頭㑹¶
秋月春風取次探詎事嬉遊忘炯戒擬將餘暇託清耽¶
雕甍不飾崇淳樸比似卑宫尚覺慙¶
<pb:KR4f0005_WYG_075-13a>¶
　　月波樓¶
　　鑑逺堂之後為月波樓登樓則後湖之水在我几¶
　　席月夕湧金蕩漾隄影蒼茫㡬不知為前後湖矣¶
因逈為樓號月波月波妙處㑹心多前湖水合後湖水¶
鏡裡娥分輪裡娥對影憑叅李白句駐暉誰藉魯陽戈¶
湧金聞説餘杭好擬待明春較若何¶
　暢春園集鳳軒恭候¶
皇太后問安之作¶
<pb:KR4f0005_WYG_075-13b>¶
熈春¶
翟輦奉遊觀莅止趨迎敬問¶
安夹路新耕曽志¶
喜滿園韶景更承¶
歡風前花意輝横埭雨後雲容罨逺巒祈嵗慰餘追賞¶
樂暉暉遲日愛頻看¶
　　暮春圓明園¶
初春啓駕暮春迴花事猶然及勝開烟重栁輕難辨陌¶
<pb:KR4f0005_WYG_075-14a>¶
月明李碧好登臺景醺蜂蝶迷芳埓潤逼園林絶㸃埃¶
剛到山村閲耕者東風又送雨絲来¶
　　皇長子薨逝誌悲¶
　　皇長子誕自青宫今年甫二十有三不幸薨逝既¶
　　追封親王厚飾終之典而父子至情傷痛不能己¶
　　巳朕先抱端慧皇太子悼敏皇子之戚繼有¶
　中宫之哀時命多舛今復遘此雖勉自抑制其何以¶
　　堪詩以誌悼¶
<pb:KR4f0005_WYG_075-14b>¶
宵旰焦勞者那堪變故叢灰心臨素幔淚眼向東風將¶
老失長子前年别¶
正宫何愆頻命蹇不敢問¶
蒼穹¶
　　皇長子輓詞¶
靈旐悠揚發引行舉輴人似太無情早知今日吾喪汝¶
嚴訓何須望汝成¶
三年未滿失三男(丁夘除夕喪悼敏皇七子己巳六月/喪皇九子今庚午三月又喪皇長子)¶
<pb:KR4f0005_WYG_075-15a>¶
(屈指未滿/三年云)况汝成丁書史耽見説在人猶致歎無端叢¶
已實何堪¶
書齋近隔一溪横長杳芸窓佔畢聲痛絶春風廞馬去¶
真成今日送兒行(彌留之際奏朕云不能送皇父矣朕/含淚告之吾今反送汝耳言猶在耳)¶
(痛何/如之)¶
　　率吟遣悶¶
率吟遣悶豈成詩拙巧無心較速遲錦卉幸稀風作祟¶
針秧常䕶雨稱時今年深志東皇喜邇日偏懐子夏悲¶
<pb:KR4f0005_WYG_075-15b>¶
痛定定應知過痛自知過痛痛誰知¶
　　三多謡¶
天下多富者宜莫過為君夕惕復朝乾畏天而畏民詎¶
惟多事憂其憂難悉陳恣欲滿而溢斯乃致禍根人言¶
予無樂吾謂良苦辛¶
於今多夀者允惟丁皂保其年九十八尚自精神好乃¶
其妻先亡子亦數傷夭每與親故疎且慮来日少誰能¶
齊彭殤與䆒無生道¶
<pb:KR4f0005_WYG_075-16a>¶
四十而九子予亦稱多男屈指兩年中忽乃亡其三我¶
心非木石愴悽情何堪猶慮或過痛强抑悲轉含封人¶
用祝堯故非堯所忺¶
　　香山静宜園散悶之作¶
欲尋佳處散愁思清蹕朝来駐静宜花藥將䦨行入夏¶
林泉小别動經時名山未覺春子樂至聖猶遭鯉也悲¶
况復勤農頻望澤嗟予那易展雙眉¶
　　雨(三月二/十四日)¶
<pb:KR4f0005_WYG_075-16b>¶
麥收三月雨農語有明徴前旬乍霑灑未覺優渥并昨¶
近每風作踟躇日怦怦實緣三白佳被隴来牟青餅餌¶
行可望愈覺意弗寧既得患失之人孰無此情晨来密¶
雲佈過午陣雨零度壑送輕寒落簷垂細聲此雨信知¶
時心慰同耕甿予来此散愁果因愁稍平知命故不憂¶
祈年無别營但願屢豐綏遭際惟所聽為國而忘家吾¶
比人言誠¶
　　雨(三月二/十八日)¶
<pb:KR4f0005_WYG_075-17a>¶
前朝好雨虞微少今日優霖慶渥霑愁是分當欣亦實¶
時惟所遇命難兼肯教傷子縈深抱且勵安民樂引恬¶
那更閒心惜春去綠臯水足看秧添¶
　¶
　¶
　¶
　¶
　¶
<pb:KR4f0005_WYG_075-17b>¶
　¶
　¶
　¶
　¶
　¶
　¶
　¶
御製詩二集巻十七¶
