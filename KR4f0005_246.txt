# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:14.142854
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷八十三
<pb:KR4f0005_WYG_246-1a>¶
欽定四庫全書¶
御製詩三集巻八十三¶
　古今體一百三十一首(己丑七/)¶
　　恭奉¶
皇太后御園賞荷即景成什¶
慶值惟時若雨暘紅荷芳茂亦殊常花臺葉嶼承¶
歡豫萬嵗千秋奉¶
夀康暎座晃曦晨露潤開軒却暑曉風涼収來沆瀣烹¶
<pb:KR4f0005_WYG_246-1b>¶
仙茗即是瑤池¶
介祉觴¶
　　王䝉松崖飛瀑¶
白泉一道間山青有定聲中無定形扶杖橋頭背立者¶
不知為望抑為聽¶
　　溪亭對雨(六月初/六日)¶
卓午薰風覺赫炎驅之有藉雨涼&KR1268;髙低黍稻均芃長¶
耘畢何妨一尺霑¶
<pb:KR4f0005_WYG_246-2a>¶
豎注横排勢亦豪樹林竹埭若翻濤溪亭欲詠還思罷¶
不及樓頭許氏髙¶
輣軋如聞傾吕洪萬波奔凑接浮空豐隆功在資長養¶
祗合馮夷拜下風¶
昆湖減較往年少(昆明湖水誌以露岸三尺為凖往年/春夏之交洩以灌稻塍毎減至一尺)¶
(有餘今年雨屢霑湖水纔減數寸已足供溉/田之用得此大雨時行湖波當増長如誌矣)春夏幸因¶
雨及時灌稻畧虧兹渥霈定知水可足前規¶
　　黄葛篇¶
<pb:KR4f0005_WYG_246-2b>¶
黄葛生幽阻䝉茸引蔓長溪風翻葉青巖露湛花黄既¶
不逞艷姿亦弗鬬竒芳越人持翦刀採歸承以筐細緝¶
乃分縷薄煮仍用湯精絺麤者綌成匹别置藏待賈鬻¶
市中稱(去/聲)體為衣裳盛暑雖鬱燠著之自生涼有具易¶
其備聞諸子淵王¶
　　讀王維傳因成二絶句¶
詩名冠代畫絶世奉佛離塵素志髙何事玉真公主處¶
琵琶彈出鬱輪袍¶
<pb:KR4f0005_WYG_246-3a>¶
凝碧題詩特宥刑藝林齒頰似流馨吁哉公論誠何在¶
弗愧樂工雷海青¶
　王維與李杜齊名李白之從永王璘已為不純至王¶
　維之受偽署給事直是從賊雖有凝碧之詩豈足掩¶
　其失節而肅宗以其弟之救竟赦不誅失刑甚矣且¶
　維進身即以不正豈若杜甫始終不忘憂國忠君者¶
　所可同年而語哉¶
　　題尤求山水¶
<pb:KR4f0005_WYG_246-3b>¶
卜築幽深絶世埃水亭消夏緑編陪溪橋曲折重闗鎖¶
猶有髙人問字來¶
　　雨(六月初十日/是日初伏)¶
北至過三庚數(上/聲)來值初伏初伏雨而晴農祥欣可卜¶
前日歌既優今日歌既渥(叶/)更喜傍午晴禾黍宜時暴¶
似此祝月餘西成幾大熟心㡬儻能不祈年益䖍肅¶
　　晩晴即景¶
風來西北爽雲去東南遒碧天無纎翳夕陽爓樹頭蝉¶
<pb:KR4f0005_WYG_246-4a>¶
音奏笙亮花氣蒸香浮詎惟賞晚景所喜宜田疇素魄¶
過弦寛可以泛蘭舟¶
　　月夜泛舟書懷¶
下杵猶餘暉澄瀛早延爽微風不作波半魄已露象青¶
雀耐可泛素景呈俯仰周逰御湖中弗約來與往蒼然¶
纔覺晦皓兮益看朗震旦一天下所照𨚗計廣滇南祇¶
此光軍營繫遐想¶
　　御湖雨泛(六月十/二日)¶
<pb:KR4f0005_WYG_246-4b>¶
時行正值節來臨間(去/聲)日何妨一作霖農兆美中求益¶
美先期已有望晴心¶
配藜茗邈颯煙篷一片新荷白打紅難倩秀王孫把筆¶
當前寫出水晶宫¶
易雨還欣易放晴畏欣難覺兩為情須臾雲盡東南捲¶
樹照斜陽萬葉明¶
　　晚晴落照¶
陣雨西北風捲去重雲擁旋看東南天虹橋駕螮蝀下¶
<pb:KR4f0005_WYG_246-5a>¶
舂輝夕陽照我層樓棟叶披襟弗覺炎爽籟松梢動時¶
若有如斯増慰還増悚¶
　　泛月襍詠十首¶
　　　漢月¶
玉鈎初見掛西南一水盈盈天上涵最是黄姑盼鵲駕¶
佳期逾月待何堪¶
　　　雲月¶
雲來雲去豈人為細縷浮空亦有時試看冰輪輕隱現¶
<pb:KR4f0005_WYG_246-5b>¶
謝郎語未十分癡¶
　　　霽月¶
輕煙薄翳净璇空世界三千朗照同比擬試思何所似¶
金仙卍字表胸中¶
　　　林月¶
玲瓏露影復深沉時作清光時作隂何必分疏竹與柏¶
纎阿於此本無心¶
　　　花月¶
<pb:KR4f0005_WYG_246-6a>¶
沿隄襍卉頗風騷也有清香拂弄篙一晌正如霧中看¶
(去/聲)七言却遜杜家髙¶
　　　蟬月¶
夕陽噪罷月初上猶拽餘音樹杪多爽颯宜聽復宜詠¶
無須小部按笙歌¶
　　　帆月¶
㡬疊湘簾髙掛竿側看如半正看團蓬瀛𨚗慮風吹返¶
一曲霓裳宴廣寒¶
<pb:KR4f0005_WYG_246-6b>¶
　　　波月¶
金鏡何來金縷皴微風水面漾輕淪祗疑躍過龍門鯉¶
卅六光芒閃振鱗¶
　　　琴月¶
緐絃急管厭翻新七尺絲桐足静因誰是箇中知趣者¶
依稀憶得有盧綸¶
　　　隄月¶
宛轉逰闌近岸隄步來界道碧玻瓈素娥曽受坡仙約¶
<pb:KR4f0005_WYG_246-7a>¶
無盡藏由人取携¶
　　季夏玉泉山¶
夜氣清涼曉露濃情欣時若慶三農乗閒山色觀新沐¶
當夏泉聲聴壮淙浄馥逓因臨砌卉佳隂羃喜撫庭松¶
峯頭窣堵知何似削玉為簪插玉蓉¶
　　近青閣¶
閣近青山搆題名曰近青水原自洗水形藉若為形足¶
以悟離即無妨悦性靈進斯誰可喻落落碧霄停¶
<pb:KR4f0005_WYG_246-7b>¶
　　憩雲齋¶
山隂有佳處過嶺試幽尋快霽宜慿眺憩雲尤惬心軒¶
窓白含逺禾黍緑芃深疏剔出新竇石泉送好音¶
　　題崇靄軒¶
徂雲散以盡山氣猶餘靄而山因益崇畫法此津逮嶤¶
軒適當之縹渺寫暎帶無定中定形㸃筆與神㑹¶
　　詠素堂口號¶
子云繪事後乎素繪易詠而素詠難便是中唐有島瘦¶
<pb:KR4f0005_WYG_246-8a>¶
知他於此費吟安¶
　　題練影堂¶
山隂及山陽一嶺隔岌㠖肩輿往復返陟降湖之涘湖¶
堂練影垂適纔履足底傾聴仰眺間似落碧霄裏髙下¶
無定形變幻有如此¶
　　倚晴樓¶
山氣雨過(平/聲)清山樓恰倚晴碧天全浄翳緑野重(去/聲)興¶
耕(収麥後翻犁/種豆及蕎)簟展炎暄避忩開爽籟生對時惬育物¶
<pb:KR4f0005_WYG_246-8b>¶
於此畧怡情¶
　　涵漪齋口號¶
玉泉究竟以水勝齋近平湖挹碧澄波面輕風生細縠¶
其心不動似枯僧¶
　　乗舟至水榭其名曰真珠船因而有詠¶
迸珠泉畔真珠船乗舟至此小留連舟固為行船為止¶
孰名孰實孰因縁古徳曽聞傾栲栳船以載之盛(平/聲)未¶
了青山碧水自古今較量是非寧見道¶
<pb:KR4f0005_WYG_246-9a>¶
　　逺風亭¶
舟繋聊重登翠岡虚亭納景足徜徉逺風今日於何勝¶
滿野吹來禾黍香¶
　　翠凉室¶
翠微築精舍九夏如深秋溽暑户外避爽籟林端浮芸¶
編雅宜展筠扇權可収似此最佳處數載纔一逰壁間¶
有題句迅驗光隂流¶
　　静縁書屋口號¶
<pb:KR4f0005_WYG_246-9b>¶
曲轉迴廊石洞穿匡床無事展芸編既云静矣應息慮¶
更復於何可覔縁¶
　　棲霞室¶
清逰逢快霽寫霧浄楣檐漫憶江南寺平消六月炎露¶
光浮砌卉籟影拂書籖隔嶺鐘聲聴灑然情性恬¶
　　冠峯亭¶
探幽既澄懐陟迥亦縱望峯已稱最髙亭更據其上四¶
鄰水旱田芃茂都一様雨潤日晅之輕風復流盪月餘¶
<pb:KR4f0005_WYG_246-10a>¶
祝如斯有収庶真貺¶
　　題明景帝陵¶
　　在玉泉山北登山可望見¶
遷都和議斥紛陳一意于謙任智臣挾重雖云祛恫喝¶
示輕終是薄君親姪隨見廢子隨棄弟失其恭兄失仁¶
宗社未亡真是幸邱明誇語豈為淳¶
　按景帝任于謙排羣議而力戰守不可謂無功於宗¶
　社獨是英宗還國僻處南宫事同禁錮而廢后易儲¶
<pb:KR4f0005_WYG_246-10b>¶
　有貪心焉天道好還子亦隨死終於殺禮西山實所¶
　自取耳然英宗亦豈得辭寡恩尺布之譏哉至於于¶
　謙社稷為重之言盖出於吕飴甥喪君有君及公孫¶
　申為將改立晉必歸君之意後世迂儒無不以是為¶
　韙夫君猶親也親為人執為子者不被髪纓冠而往¶
　救之以示不急其可乎則意欲之獄亦有由來或猶¶
　以為非英宗意是真不識事體者之言耳然則當時¶
　宜從和議乎曰不共之讐安得與和繕甲治兵以從¶
<pb:KR4f0005_WYG_246-11a>¶
　其後如岳飛之力戰迎二帝天下其誰非之¶
　　夜雨(六月十/七日)¶
間日即一雨實協時行候一雨必優霑助長(上/聲)禾黍茂¶
傍晚炎乍蒸入夕雲益湊列缺驅豐隆急&KR0584;立紛糅已¶
侵紗帳涼遂響簷瓦溜如在洞庭上緐㑹八音奏徹夜¶
定何妨安眠消夜漏¶
　　晴¶
便作連隂審無礙遂逢快霽信宜時今年¶
<pb:KR4f0005_WYG_246-11b>¶
天眷有如此何以承之自忖之¶
　　題金廷標種竹圖¶
倚忩逸士意揚揚指㸃奚僮種碧篁移近溪邉水清淺¶
漏來簷際月昬黄料量時節剛逢伏等度髙低為納涼¶
即景本教粘素壁&KR1019;池今合作珍藏¶
　按近世有&KR1019;池之語而不知所自來唐張彦逺名畫¶
　記元陶宗儀輟耕錄明曺昭格古要論皆有&KR1019;禠之¶
　説楊慎丹鉛總錄則稱為&KR1019;潢又有巻首謂之玉池¶
<pb:KR4f0005_WYG_246-12a>¶
　謂之贉之語或為禠池音近池潢義通因合二意作¶
　&KR1019;池予以為不然夫禠本去聲易終朝三禠之疏云¶
　三見禠脱潢亦作去聲讀釋名染紙也是禠與潢音¶
　義皆不可牽强盖&KR1019;古畫或有去其背紙者故格古¶
　要論又有不許裁翦過多禠之語潢之為染紙亦&KR1019;¶
　畫者所必需至於巻首貼綾為玉池為贉則&KR1019;畫必¶
　應&KR1019;玉池&KR1019;贉明矣以是為&KR1019;池之証不直截易明¶
　勝於廣引曲解乎因並書詩後識之¶
<pb:KR4f0005_WYG_246-12b>¶
　　池上居¶
暑節宜居池上居每居池上意何如雨時暘若心恒廑¶
吏治民安志始舒邇日雖稱慰農望今年却復理軍書¶
水天佳趣誠堪賞都屬虚忩不屬予¶
　　養素書屋¶
素而若可養其素為有象素而若待養其素已成鞅然¶
則謂養素實出名之强南華曽示人生白趣堪想¶
　　霽華樓¶
<pb:KR4f0005_WYG_246-13a>¶
快雨常教繼快晴樓忩霽暎逺山横清風百里吹華黍¶
縱目能無一暢情¶
　　石帆室¶
疊石成假山林立若帆掛以贈米襄陽應知不勝拜付¶
之雲海中常住斯為快那計風順逆無慮濤滂湃名實¶
底須分徒勞増&KR0034;芥¶
　　翼翠亭¶
若飛簷翼虚而敞過雨林姿生翠攢色相設從禽譜覔¶
<pb:KR4f0005_WYG_246-13b>¶
不為凰即定為鸞¶
　　多稼軒¶
古屋古松隂毎因觀稼臨¶
爾時祈嵗意此日肯堂心幸值雨暘若怒生黍稻森西¶
成期尚逺卜度念彌欽¶
　　引涼小樓¶
出樹搆小樓稱髙詎稱麗惟髙斯引風爽涼故可致九¶
夏騰鬱炎到此不期避拾級已豁目據牀更惬意陡憶¶
<pb:KR4f0005_WYG_246-14a>¶
滇南軍展轉念弗置¶
　　戯題招鶴磴¶
放去既云適禽性(向有放鶴詩疊避暑/山荘放鶴亭舊韻)招來底更作松¶
朋胎仙不下似有意汲黯傳如熟讀曽¶
　　活畫舫¶
舫或架以屋屋或肖乎舫屋舫何曽有定名無過假借¶
安名相(叶/)近水欣堪掬月華不帆𨚗慮驚風浪四時佳¶
趣一篷忩付與丹青難寫状¶
<pb:KR4f0005_WYG_246-14b>¶
　　竹宻山齋移竹作¶
新筍成竿放葉齊齋忩鳳影㺯萋萋補疎移宻中伏候¶
咫尺西東便取携¶
　　怡然書屋有警¶
宜雨而即雨宜暘而即暘書屋亦僥倖怡然名可當吾¶
更有所思一念分聖狂怡實驕媒孽泰為否伏藏是以¶
弗敢怡夙夜惕不遑¶
　　自逺軒題句¶
<pb:KR4f0005_WYG_246-15a>¶
地亦豈須偏心亦不期逺一室四海遙民艱常念軫淵¶
明昔髙致藉以名御苑寓意斯偶可責實或成損正復¶
廑滇師何時奏凱返¶
　　日日行¶
一日復一日九夏忽云來一日復一日倐至三冬哉冬¶
寒夏熱相去逺履霜堅冰漸由緩敬勝怠勝丹書㫖一¶
念之間迅乎此¶
　　題方琮山水¶
<pb:KR4f0005_WYG_246-15b>¶
山複水環處幽居迥絶塵瀑垂白虹氣松挺老龍鱗古¶
寺棲巖罅石橋鎖澗濱髙樓凝望者疑是薛方倫¶
　　造舟行¶
造舟造舟何處禡乃在銅壁闗外野牛垻緬匪險據老¶
官屯必資水軍順流下先是屢勅預刳木率以難成中¶
止罷(緬賊恃有老官屯之險必得舟師夾擊方能攻拔/其柵並緣江奪取賊船順流直𢷬賊巢此為制勝)¶
(最要闗鍵乃前嵗明瑞初至計不出此昨春及冬屢諭/相地鳩材而阿里衮鄂寧阿桂前後所奏並以邉外峽)¶
(紆湍險不可通舟沿江亦無可辦船工之所中止者再/今春特遣傅顯伍三泰往莅其事仍以江岸難於擇地)¶
<pb:KR4f0005_WYG_246-16a>¶
(為/奏)經畧盡心博訪諮得地得材命工價(經畧大學士傅/恒甫至軍營即)¶
(詢之撫夷李景朝土司線官猛等知銅壁闗外可得善/地乃遣傅顯等往勘遂於蠻暮相近之翁古山見其廣)¶
(有材木足供船料其旁野人所居之野牛垻可以施工/野人皆樂於受值伐木助役即遣官兵等往䕶鳩工)¶
猶然邉外豈異區事在人為語非假(叶/)野人效順氣爽¶
涼(野牛垻地極涼爽且無瘴氣可容多駐兵匠而野人/復極恭順執役之外並願代偵賊踪兼脩治道路以)¶
(備進兵兹據傅恒奏至船材已成大半七月内即當蕆/工可見事無難易果盡心致力無不成者同此邉外境)¶
(壤非自今日始通豈傅恒獨能/察知諸人向皆無所聞見耶)頗覺炎瘴輕往夏忠誠¶
天佑有如斯我亦為之額手謝舁至蠻暮乃入江諸事¶
<pb:KR4f0005_WYG_246-16b>¶
從公堪奬藉(船料既成運至江岸合造例用錄旗兵舁/行傅恒則令滿洲騎兵更畨同運並諸大)¶
(臣隨行僮僕一體任負以均勞逸如此存心公正實從/來領兵大臣所未籌及緑旗兵衆宜無不感激奮勵)¶
閩人使船如使馬鼓勇艨艟凌波駕(福建水師嫻於駕/駛攻擊預勅選派)¶
(二千人令提督葉相徳統領赴/滇於七月中至軍營以期集事)水陸兼進緬豈當定知¶
肉袒牽羊迓安民和衆武常經不為所欺不妨赦(此次/我兵)¶
(聲勢甚盛懵駁聞之必懼然逆酋梗化已久待之一嵗/並無納欵之信此時若怵我兵威遽以歸誠為免禍之)¶
(計自不宜輕許將來大軍罙入奪疊摧堅殄其醜類賊/酋或窮&KR1370;請命果出悃忱則我武既揚又當體朕息事)¶
(寧人之意不必逞威盡𠞰第察其誠偽勿為賊人詭譎/所愚而責其奉表成禮固毋庸執掃穴殱渠之説也)¶
<pb:KR4f0005_WYG_246-17a>¶
　　夜雨(六月廿/二日)¶
陽曝三日晴爽欣半夜雨攬衾笑昨炎避往何處所結¶
穗利早禾吐苗潤晩黍摐摐落落聲農歌可因譜¶
　　昆明湖泛舟觀荷之作¶
昨夜優霖曉快霽昆明湖水已増波前軒次第疇咨罷¶
便泛蘭舟一賞荷¶
今年時雨復時暘候趲風吹華黍香詎止餘波及草木¶
水華亦覺茂殊常¶
<pb:KR4f0005_WYG_246-17b>¶
西湖花較東湖盛六棹因之過練橋香世界中清浄色¶
儘逰汗漫不知遙¶
緑葉撐如油碧繖紅葩擎似赤瓊杯傾來沆瀣宜烹茗¶
携上春風啜茗臺¶
　　題春風啜茗臺¶
湖中之山上有臺維舟屧歩登崔嵬水風既涼臺既敞¶
延爽望逺胷襟開竹鑪妥帖宜烹茗収來荷露清而冷¶
固非漢帝癡鑄盤頗勝唐賢徒汲綆緑甌閒啜成小坐¶
<pb:KR4f0005_WYG_246-18a>¶
舊句新題自倡和以曰循名斯未能早是春風背人過¶
(今嵗初來/是處故云)¶
　　石舫¶
舟還舟往此舟停石舫尋常路必經登陸迴看名實者¶
由來一例艤蘭汀¶
　　清可軒¶
崖軒無不清九夏清之最炎暑所弗到雲霞恒暎帶藥¶
草繡巖壁露珠綴蔚薈怡神十笏間結念三霄外逰仙¶
<pb:KR4f0005_WYG_246-18b>¶
固非宜寓意斯何害¶
　　翠籟亭¶
小小山亭古樹圍鬱䓗過雨浄芳菲輕翻翠籟全驅暑¶
坐久何須羽扇揮¶
　　搆虚軒¶
下臨因迥搆上出實鄰虚景澈雲霞表暑消風露餘居¶
髙塵自避望逺意為舒欹案宜何攬尊盧時世書¶
　　西北風¶
<pb:KR4f0005_WYG_246-19a>¶
水榭乗涼晩萬吹西北風直教炎暑退不數大王雄栁¶
線低滄沼雲衣浄碧空秋成兆真好未至敢言豐¶
　　題夏圭長江萬里圖¶
白狗黄牛險巴船來往過(是圖又名巴船出峡/見巻後髙士竒識語)下灘魂¶
始定上水窘如何赴海他時逺寫神此巻多長江一萬¶
里誰與作盈科¶
　　溪亭對雨(六月廿/六日)¶
幾日晴暄炎弗禁一時&KR0584;雨爽開襟農功物象都調順¶
<pb:KR4f0005_WYG_246-19b>¶
祗覺邇來太遂心¶
遂心未敢信斯然惟有祈年意倍䖍對此亦應稍慰適¶
仍紫逺慮廑南滇¶
南滇近報可為舟水陸齊功大舉秋佇俟王師平緬甸¶
安民靖逺武功収¶
　　自討源書屋雨中舟迴御園二首¶
二更報雨歇九夏問¶
安晨咨政仍書屋言旋進畫䑳忽然飛急霔頓覺窘多¶
<pb:KR4f0005_WYG_246-20a>¶
人不見笠蓑者煙江正理綸¶
豎灑横排迅水天上下連雨衣真讓瓦塞獵憶持絃覺¶
盡驅餘熱况饒利晚田秋霖欣殺(去/聲)勢(今年毎夜雨朝/晴而未連隂一)¶
(兩日此雨方有作霖意恰/可殺秋霖之勢為之欣慰)指日啓行旃¶
　　白蓮¶
饒有清香拂水風色惟標白不標紅風人設若擬君子¶
一例温其與玉同¶
　　紫蘭¶
<pb:KR4f0005_WYG_246-20b>¶
九畹難從楚客徵奪朱那慮魯論憎蒔盆還惹都官笑¶
恰是袈裟賜紫僧¶
　　晚晴即景¶
霖雨既優渥思量晴最佳東南虹影駕西北爽風偕萬¶
里都無翳三農總愜懐撫時誠厚幸懋敬志遑乖¶
　　七月朔日作¶
一嵗已過半孟秋兹始開炎官雖駐節(是月初六日/始立秋故云)金¶
正欲登臺雲色向閒去陽光欣曝來𦍤晴農兆好(農家/以七)¶
<pb:KR4f0005_WYG_246-21a>¶
(月𦍤日晴為/秋雨少之徵)益慰益欽哉¶
　　七月初四日逰玉泉山作¶
金行雖遲(去/聲)候(初六日/始立秋)白帝已司辰爽趂昨宵雨山逰¶
秋孟晨緑隂猶可愛素景又從新極頂望東北青郊逮¶
啓巡¶
　　題創得齋¶
秋月三朝度秋齋一晌臨雖云如向例(近毎新秋逰山/率臨此傳膳理)¶
(事/)恰喜湊新吟軒外屏山聳階前鏡水深金風林影䖏¶
<pb:KR4f0005_WYG_246-21b>¶
颯景稱(去/聲)探尋¶
　　飛雲㟪¶
書室蕭然據翠岡滿庭恰喜曝秋陽碧雲一片天邉見¶
飛去斯時正不妨¶
　　書畫舫¶
肩輿過山北山北亦有泉泉上築樸室規模一如船雖¶
云謝棹枻而恒拍淪漣畫詩摩詰翁詩畫玉局仙都從¶
鏡中披不著蹄與筌¶
<pb:KR4f0005_WYG_246-22a>¶
　　詠素堂¶
繪既可云後素何不可詠獨是素無形兼且無色靚天¶
花空裏飛秋月水中暎拈固弗能得捉亦奚從競書堂¶
黙止止虚受以虚應¶
　　憩雲齋¶
齋築山坳號憩雲朝嵐夕靄相(入/聲)氤氲當秋若問相應¶
句但欲其閒不欲勤¶
　　題含經堂¶
<pb:KR4f0005_WYG_246-22b>¶
山堂貯芸帙經㫖可因窮權置知仁樂精研理境融喬¶
松佈嘉䕃新竹逓涼風小坐旋言去曽無枕葄工¶
　　過嶺至倚晴樓得句¶
山北山南歴歴逰嶺過仍陟倚晴樓雲徂天朗恰新霽¶
物色人心向曉秋罨畫川原遙入望曝陽禾黍近将収¶
新題泐壁鄰舊詠不覺其間嵗月流¶
　　涵漪齋¶
秀已攬山色明還愛水光風翻紋自動雨過漲如常倒¶
<pb:KR4f0005_WYG_246-23a>¶
映樓臺影平鋪荷芰香階前舟可到便與泛沙棠¶
　　水牐放舟至影湖樓¶
湖樓嵗嵗陟新秋牐口還教例放舟半里水程消一瞥¶
果然功倍事全収¶
泉源建牐計収藏鼓枻欣看順水航得勢快如斫陣馬¶
因之平緬盼炎方¶
四面清波平似鏡兩層髙閣聳如圖影湖底識為佳處¶
幻景真情半有無¶
<pb:KR4f0005_WYG_246-23b>¶
盡啓樓忩納水風昆明一碧接長空去年題句横楣看¶
瞬息分明昨日同¶
　　界湖樓¶
湖水有髙下長隄以界之層樓真得景換舫復斯時玉¶
宇如心朗金風拂面披勝逰消半日歸棹亦云宜¶
　　秋信¶
一天西北風萬里雲霞捲明日始立秋今朝秋信轉溪¶
亭坐夕陽炎暑自為遣生衣率欲換疊扇無須展代謝¶
<pb:KR4f0005_WYG_246-24a>¶
運四時乾坤真易簡¶
　　立秋日作¶
流火暗為遷行金忽已傳一消還一息成嵗與成年桐¶
葉無端落秋花有意妍農徵晚雨霽欣慰倍殷然(立秋/日雨)¶
(而晴兆農有収是/日申時陣雨即晴)¶
　　題王䝉喬岳初秋軸¶
幾縷白雲意向閒喬峯插漢絶躋攀底知景是初秋候¶
紅葉輕㕘緑樹間¶
<pb:KR4f0005_WYG_246-24b>¶
　　恭奉¶
皇太后幸避暑山荘御園啓蹕之作¶
入秋三日屢逢晴撰吉平明啓綵旌緩奉¶
安輿循後宿例驅柔轡肅前程輕風楊栁迎頭爽濃露¶
郊原蓄目清足博¶
慈顔倍歡豫勝常禾黍逮西成¶
　　即事¶
閩疆望晴旋亦晴(崔應階奏福建省城五月杪因大雨/積水浸及窪地幸旋即晴霽潦退甚)¶
<pb:KR4f0005_WYG_246-25a>¶
(速低田仍/趕蒔齊全)秦地望雨旋亦雨(陜甘入夏後雨少農田望/澤頗殷隨馳諭切詢尋據)¶
(兩省督撫奏六月間/普渥甘膏秋禾頓長)滇南時若乃最幸(經畧大學士傅/恒等奏滇省情)¶
(形云自立夏至小暑或大雨即霽或夜雨晝晴或連晴/數日田禾潤曝兼資秋成必倍鄉農僉云向所僅見)¶
湖北被沴軫心所(六月初旬湖北江湖驟漲瀕水之武/昌漢陽所属田廬被淹黄梅江隄亦)¶
(有潰損即勑大吏董屬實/力撫䘏妥辦毋致失所)其餘秋収率可卜而倍兆豐¶
實畿輔雖然吾猶有後慮去嵗多稼固欣覩出口偶遇¶
秋霖盛山田無礙登禾黍迤南地衍遂致潦池魚殃及¶
愁農父適百里者半九十未至築塲敢滿語一心徧四¶
<pb:KR4f0005_WYG_246-25b>¶
海而遙普為祈年斯益苦¶
　　陣雨(七月初/九日)¶
午熱駐營後秋雲送雨來直教驅酷暑豈止潤輕埃倐¶
向東南去旋看西北開慿軒納涼爽摛藻稱(去/聲)清陪¶
　　曉行¶
遙峯峻挺輕縈雲長途平蔚濃霑露清蹕曉行圖趂爽¶
禾黍香中珠勒馭早種結穗増粒飽晩種拔苗潤根飫¶
涼已驅炎快馬跋輕未作泥利車度左之右之無不宜¶
<pb:KR4f0005_WYG_246-26a>¶
而特宜欣在農務¶
　　出古北口¶
塞隘近如國北門棲巖底事整頺垣闠闤列肆無征賦¶
一百年來沐厚恩(古北口雖設官詰察行人而於商旅/往來例不徵𣙜百餘年來人民樂業)¶
(闗城貨肆/日益緐盛)¶
綵亭預祝貢輿情(提督王進泰奏古北口兵民以明年/為朕六旬萬夀籲陳綵亭預祝因其)¶
(事已成且無/煩費姑聽之)不説由來事已成且喜未曽費物力碧天¶
雲浄朗秋晴(是日晴明既利行程/亦不致霑漬鋪設也)¶
<pb:KR4f0005_WYG_246-26b>¶
縈紆石棧嚲鞭過蒼緑千林鎖髻螺色合國言紐斡哩¶
(金語與本朝國語相同而漢字金史地理志載古北口/國言曰留斡嶺義無可釋音亦不協因思國語謂蒼綠)¶
(色為紐斡哩當時或縁山樹命名漢人不曉金朝言語/妄為音譯展轉成訛今命釐定金國語解特為舉出以)¶
(正其/謬)乃知金史譯成訛¶
出闗例看秋成好今嵗秋成倍往時迎駕有來諸扎薩¶
北東言更勝於斯(闗外山田秋稼多稔今年倍勝於常/而科爾沁敖漢諸扎薩克王公等至)¶
(此迎鑾僉云迤北迤東各/部落田禾景象較尤豐蔚)¶
　　喀喇河屯行宫作¶
<pb:KR4f0005_WYG_246-27a>¶
按轡觀農至黒城(喀喇河屯國語及蒙/古語同謂之黒城云)興州沿革率難¶
明(在遼金元代/當在興州境)一川禾黍秀而實萬户耕桑樂且亨細¶
察長官清慎績最憐赤子敬親情百年古屋新秋景不¶
忍翹贍¶
睿額横¶
　　灤陽别墅¶
别墅灤江上輕舟一葉横緑忩猶昨日碧宇正秋晴渤¶
海如斯學渾流不炫清二千餘里亘源委近方明(灤河/源得)¶
<pb:KR4f0005_WYG_246-27b>¶
(於獨石口外巴延屯圖古爾山曲折西北流經上都河/屯折而東南逕此地又東南流㑹熱河又東南流入潘)¶
(家口至永平府之樂亭縣入海計二千/餘里並考訂䝉古名目列圖系説紀實)¶
　　小金山二首¶
硉矹江中聳一洲三間嶤榭俯清秋較於浮玉斯誠小¶
天姥贏他作夢逰¶
午熱原欣大田熟究宜此處坐乗涼水風爽可罷搖扇¶
更喜吹來花草香¶
　　至避暑山荘即景成什¶
<pb:KR4f0005_WYG_246-28a>¶
萬家列肆接闉扉駐熟山荘到若歸一路飽看秋稼好¶
千峯疊矗曉雲稀今而來似昨而去旰以食仍宵以衣¶
永佑(寺/名)層樓¶
神御奉䖍贍先敬寫心依(寺傍有寫/心精舍)¶
　　碧峯寺¶
門對碧峯開籠隂松與槐真堪稱鹿苑遂以禮蜂臺至¶
此誰為此如來無去來一聲清磬響遮莫不言該¶
　　味甘書屋口號¶
<pb:KR4f0005_WYG_246-28b>¶
山泉将謂瀹飛淙嘗是収來荷露缸伺候慣經聊聽爾¶
以言甘實此無雙¶
　　叢碧樓¶
曲轉有廊通髙樓衆碧叢林中猶隠鹿(鹿於八月始/出林相哨)天¶
畔未歸鴻暎日色流麗含雲氣鬱蔥漫斯誇張王(二字/皆去)¶
(聲/)樹上已金風¶
　　出麗正門恭迎¶
皇太后至山荘敬成長句誌喜¶
<pb:KR4f0005_WYG_246-29a>¶
廣仁(嶺名在山荘西經之皇/祖所賜額為必    路)西望是瑤池¶
王母雲車降此時汎灑昨宵霏細雨晶明清曉霽髙曦¶
三秋有象供¶
怡豫四海無央祝¶
夀祺¶
食履倍康逰攬健歡承¶
慈訓永來隨¶
　　水月菴¶
<pb:KR4f0005_WYG_246-29b>¶
逕似虹橋有路登月天天水暎空澄來瞻恰值中元節¶
燃百千燈祇一燈¶
　　栴檀林¶
岰㠡攀援上芬芳逓襲聞有聲皆静寂無色亦氤氲調¶
御恒如是應真迥不羣設云示真相真相落功勲¶
　　澄霽樓作歌誌懐¶
昨宵細雨曉快晴早収晚種均資利驅炎恰致人情欣¶
不泥更喜馬蹄遂偶因餘暇一登樓騁目四鄰翻濕翠¶
<pb:KR4f0005_WYG_246-30a>¶
庭前種樹亦已長(上/聲)有如是哉都順意都順意乃意易¶
矜故弗敢康惕弗置¶
　　天籟書屋¶
松柏隂森處悠然天籟翻笙簧寕足比琴瑟尚嫌喧静¶
攬都無色清聽(平/聲)欲忘(去/聲)言問誰為伴侣麀鹿到樊門¶
　　招涼榭¶
山髙日先下川闊風偏來敞榭搆其間招涼信宜哉昨¶
近午熱劇鬱燠猶未囬明知利稼穡陽曝實栗催延縁¶
<pb:KR4f0005_WYG_246-30b>¶
至此間頓覺暑氣摧心神為灑然㸃筆稱(去/聲)清陪¶
　　緑雲樓¶
豈礙雲閒去不留山樓猶俯緑浮浮非縁貪看林嵐致¶
涼送清風滿意投¶
　　戯題玉琴軒¶
繞階饒緑水入户逺紅塵有調皆成古不彈乃是真今¶
來昔往閲新句舊題鄰自笑辭多矣得無為躁人¶
　　千尺雪¶
<pb:KR4f0005_WYG_246-31a>¶
雨過渾流落塞灣濺崖&KR0008;&KR0008;自潺湲漫疑雪色無相似¶
了識嵰山即此間¶
詎止遙源千尺長迸翻石髓浴苓香邇來餘暑頗稱劇¶
對此不期滿意涼¶
　　仇英秋山仙館¶
雲海擁山崇樓臺懸鏡中松濃聳髻緑楓染駐顔紅西¶
極來金母東華謁木公伯駒風格在淳穆出精工¶
　　泛月四首¶
<pb:KR4f0005_WYG_246-31b>¶
早知秋月妙山荘雖過中元滿璧匡(是月十六/日方月望)况值晚¶
來殘暑熾半因攬景半乗涼¶
澄瀛耐可漾樓船樓上先看輪湧圓占盡謝家雙絶勝¶
還饒玉塞此無前¶
山中萬樹水中蓮弄影搖輝總浄妍雖是四鄰峯切漢¶
玉蟾何礙燭髙天¶
湖靄山嵐入夕涼隨時便換袷衣裳近隄分付蘭舟艤¶
巖館載來滿院光¶
<pb:KR4f0005_WYG_246-32a>¶
　　范寛秋山蕭寺圖¶
禪有南宗及北宗畫家筆法與之同限於地氣因殊風¶
北之巨擘華原翁秋山叢樾凡幾重林凹蕭寺隠其中¶
流泉渒&KR0008;如飛虹是何結撰傑且雄故應心醉米南宫¶
(幀尾有米芾評跋/近世尠及之語)約畧境界記所逢文殊五臺叶斗峯¶
　　題松鹿玉韘¶
古松之下濯伊尼飲水食苹適性宜刻韘鉤弦還自笑¶
擇肥命中(去/聲)又何為¶
<pb:KR4f0005_WYG_246-32b>¶
　¶
　¶
　¶
　¶
　¶
　¶
　¶
御製詩三集巻八十三¶
