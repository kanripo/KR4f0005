# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:16.467960
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷三十五
<pb:KR4f0005_WYG_314-1a>¶
欽定四庫全書¶
御製詩四集巻三十五¶
　古今體一百二十二首(丙申三/)¶
　　徳材¶
徳為根本材枝榦輕徳重材實則乖輔世長民莫如徳¶
理繁治劇偶須材¶
　　均窰椀歌¶
承漿小盂謂之盌古惟用木因從木越器始乃出中唐¶
<pb:KR4f0005_WYG_314-1b>¶
椎輪其製猶淳樸均窰剏宋脩内司黛質氷紋潤如玉¶
方缾圓碟時或見完全斯椀看誠獨八稜分瓣如菱花¶
底圓鐵色為之足細銅箝口具深意饕餮寓戒恣貪欲¶
尋常飲食未可用那許腥葷汚清穆宜盛明水取方諸¶
遥酹柴桑以黄菊¶
　　文璧高樹棲烏¶
孝亷茅屋養其親玉磬慈烏却認真(徴明此圖為徳成/孝亷作自題云烏)¶
(好人亦好為君還作圖呉寛亦題有慈/烏飛宿處喬木孝義家之句故戯及之)應識圖中携手¶
<pb:KR4f0005_WYG_314-2a>¶
者漢家未是别居人¶
　　詠和闐玉仲駒尊¶
土浸寧須漢石磨宛見周仲駒肖形像永叔識根由(此/倣)¶
(周笵銅仲駒尊為之尊舊入西清古鑑銘有作仲姜敦/語圖説云此當為尊而銘曰敦昔歐陽修跤終南古敦)¶
(銘言大理評事蘇軾為鳯翔府判官得古敦扵終南山/下初莫知為敦也其銘有寶尊敦之文遂以為敦豈亦)¶
(此類耶云云今旣倣其制/琢玉為尊並摹銘辭於器)疑與圭璋厠猶看饕餮留器¶
今摹圖古遥集睪思悠¶
　　仲春祭¶
<pb:KR4f0005_WYG_314-2b>¶
社稷壇禮成述事¶
立¶
社本通禮酌尸非正論(通典周祭社用尸此/禮乆不行亦弗當)戊干迎享¶
合申嵗酒漿繁(農諺嵗逢申酉乞漿得酒/是日並值戊申庶徵嵗美)五土色原備¶
三牲博以尊崇朝值甘雨(是日/雨)祇懼沐¶
神恩¶
　　祭罷返御園小憩承光殿即事¶
層城因據御槗東來往恒思憩息同適以¶
<pb:KR4f0005_WYG_314-3a>¶
春祈禮¶
松社遂兹¶
晨省謁¶
萱宫波臨太液鳶魚樂節逯中和景物融古栢依然風¶
月好金元明豈介心蓬¶
　　　御園泛舟之作¶
仲春園景報韶妍便趁幾閒一泛船桃暈紅情潤含露¶
栁舒緑意暗籠烟¶
<pb:KR4f0005_WYG_314-3b>¶
朝來小雨喜初晴拍拍蘭舟春水生怪底輕寒増料峭¶
西山遥展玉屏横¶
平疊輕紈緑水涵野村幾曲似江南行春橋畔晴兼雨¶
則我敲吟處尚諳¶
已霑冬雪繼新正曉雨霏㣲潤麥萌指日東巡将唘蹕¶
(將以是月初九/日啟蹕東廵)欣於歴歴閲春耕¶
　　　如園¶
如園本是肖江南今日江南肖實堪緑柳紅桃含潤澤明¶
<pb:KR4f0005_WYG_314-4a>¶
亭暗竇致差參背風竹色當前翠藉石波光徹底藍複¶
道行空過咫尺熙春(園名在如園南祗隔重牆置/複道過之今嵗猶初到也)隔嵗¶
一尋探¶
　　題春可軒¶
春可扵何可誾然總惬情風和與日麗桞暗更花明畫¶
意隨心冩詩裁觸目成樂同農父處潤土起新耕¶
　　對雲樓¶
千林葉態各殊致或緑或丹枯菀分祇有山樓占佳趣¶
<pb:KR4f0005_WYG_314-4b>¶
四時恒此對青雲¶
　　徳生軒有會¶
䝉吏有良語開天者徳生靜堪悟理趣動莫襍私情春¶
被物而鬯水流風以行慿軒偶掞藻心亦泯將迎¶
　　鏡烟齋¶
一池鏡水蔚春烟照物難分媸與妍小立怵然因自懼¶
斯縁有蔽致明捐¶
　　觀疇樓¶
<pb:KR4f0005_WYG_314-5a>¶
層閣出墻頭推窓縱逺眸載陽方及節俯野恰觀疇絶¶
勝翫山水恒斯繫樂憂春雲時作雨尺澤冀興耰¶
　　題敦素堂¶
馳驛為遊記夙辭熙春往返未逾時却欣樸屋宜躬憩¶
況有清池當面披瀟灑琴書惬素尚艶妍燈燭過華期¶
敦斯亦祇自怡悦不易言哉風俗移¶
　　明漪樓¶
溪樓宜構水晶宫騁望慿欄上下空動影一般含窈窕¶
<pb:KR4f0005_WYG_314-5b>¶
浸山寧讓杜詞工¶
　　挹泉榭¶
平流引牆外落峽便成瀑雖藉人工為天然趣頗足虚¶
榭據峽上挹清可蠲俗盈耳聲其金謀目色其玉乆假¶
即疑真興在武夷曲¶
　　鑑園¶
如園至鑑園葢弗勞數武因各據殊勝異名稱(去/聲)其所¶
是處水周遭樓臺鏡中覩無塵清淨界有象琉璃宇偶¶
<pb:KR4f0005_WYG_314-6a>¶
憶文皇言不覺意為憮¶
　　樂性齋有會¶
性固難言之而胥不離性詎祇人與物草木各有定無¶
知順其常(謂革/木)有知具將迎(謂人/物)則返失厥初是在養¶
以正養正斯可樂謂道率天命設徇耳目娯情私樂招¶
病¶
　　題勝朝殉節諸臣録(有序/)¶
　　昨以勝國殉節之臣各能忠於所事不可令其湮¶
<pb:KR4f0005_WYG_314-6b>¶
　　沒不彰特勅大學士九卿等稽考史書核議予謚¶
　　入祠以昭軫慰其建文諸臣之死事者並命甄議¶
　　兹大學士等議上録其生平大節表著者予以専¶
　　謚餘則通謚為忠烈忠節次則通謚為烈愍節愍¶
　　統計一千六百餘人若諸生韋布未通仕籍及姓¶
　　名無考如山樵市隠之流則入祀所在忠義祠統¶
　　計又二千餘人各為一冊呈進覽之均為允協因¶
　　名之日勝朝殉節諸臣録冠以所頒諭㫖附載廷¶
<pb:KR4f0005_WYG_314-7a>¶
　　臣議疏彚刊頒行俾天下後世讀史者有所考質¶
　　夫以明季死事諸臣多至如許迥非漢唐宋所可¶
　　及録而旌之亦累朝所未舉行似亦足以褒顯忠¶
　　貞風勵臣節固不必如張若溎所請之遍行訪查¶
　　徒滋紛擾致無了期且即再入數千人於表章大¶
　　義亦無所増減廷臣駮議惟韙亦并載之爰題詩¶
　　簡端用示大意¶
信史由來貴癉彰勝朝殉節與羶薌五常萬古旣云樹¶
<pb:KR4f0005_WYG_314-7b>¶
潜徳幽光允賴揚等度早傳遼及宋(宋李若水從欽宗/至金營不屈而死)¶
(金人相與言曰遼國之亡死義/者十數南朝惟李侍郎一人)後先直邁漢和唐諸臣¶
泉壞應相慶捨死初心乆乃償¶
　　唐棣岡巒松影即用圖間題者韻¶
雲氣滃濛山勢蒼流泉坐俯樹隂傍茅菴童子烹茶候¶
拾得松枝發火香¶
　　詠和闐玉蟠䕫壺¶
品貢和闐寶形模博古圖連環兩耳貫通體密紋鋪攻¶
<pb:KR4f0005_WYG_314-8a>¶
錯詠宵雅直方訓大夫旅獒讀一再&KR0832;若毎慙吾¶
　　恭奉¶
皇太后巡幸山東是日啓程先謁¶
二陵告功之作(有序/)¶
　　兵銷笮徼永逸定於一勞功獻泮林式固彰於旣¶
　　克溯昔日告成銘學通此而三紀歴年展禮登堂¶
　　逯今凡六時則郊臺備典勞還之杕杜將賡於焉¶
　　蔀屋周咨望幸之徂松是慰敬蠲仲月眀詔東巡¶
<pb:KR4f0005_WYG_314-8b>¶
二陵之黙佑允叨叩¶
貺因先吉撰(初九日啟鑾祇謁展告東陵迴蹕/再謁    西陵用    功之禮)首嶽之¶
　　鴻禧是籲¶
發軔略俟春融(廿三日暫駐新衙門翼日恭迎廵舟皇/太后聖駕至南苑    歡奉東    程)¶
　　(旣為安適而時届春/深景候尤増和暢也)¶
瞻洽萬民¶
歡承一路通河波暖¶
安艫掦天上之帆普甸春眀清蹕奉¶
<pb:KR4f0005_WYG_314-9a>¶
雲中之輦探源頭之活水泉正浮甌舒壇畔之新花杏¶
　　初迎¶
仗量逺頓而増行館¶
頤和宜順羣情準經涂以就舟程¶
適體益臻¶
慈豫惟養¶
志與祝¶
釐並切瞻依咸遂彼喁喁然問俗以崇儉為先繁縟預¶
<pb:KR4f0005_WYG_314-9b>¶
　　禁其瑣瑣葢禮縁義起偃武適可脩文而詩由心¶
　　生循名必當責實爰兹摛藻用誌展軨¶
在泮由來稱獻功東巡仍此奉¶
慈躬¶
宫牆式禮濶五載¶
泰岱¶
延釐申一衷水舫陸輿期¶
體適近程増頓為¶
<pb:KR4f0005_WYG_314-10a>¶
年崇(地方大吏以平原聖母年高宜緩行以適程大頤/養而徳州至    及中水至曲阜兩處郵    逺)¶
(擬各於適中之地葺行館數楹敬奉/    慈駕寧憩其意誠懇因聴之)¶
二陵叩¶
貺斯先謁¶
鳯駕遲行正暖融¶
　　過通州¶
取近北移十里程(自圓明園至烟郊行宮較通/州舊路取直移北十里餘)曉看旭¶
影掛銅鉦行行未至日卓午已見塔尖樹杪迎¶
<pb:KR4f0005_WYG_314-10b>¶
南北通衢水陸交新脩城雉見林梢民風詎祇事商賈¶
所喜良農耕潤郊¶
春水初生緑似醅溯流指日御舟開卧波横渡浮橋處¶
知有遥源古北來¶
　　烟郊行宫晩坐¶
行宫無藻飾稱樸弗稱華容膝較已廣會心寧在遐松¶
惟撑老榦杏欲吐新花傍晩雲容重作霖斯益嘉¶
　　早行¶
<pb:KR4f0005_WYG_314-11a>¶
早行圖早駐東方甫質明輜重率已發葢弗待五更凡¶
事豫則立斯亦人常情何必耽安逸晏起徐登程輕輿¶
就曉途平野旦氣清墟里颺炊烟朝餐憶我甿庶不致¶
忍飢況看麥疇萌前驅戒蹂躪兹實闗民生¶
　　於白澗行宫作¶
吉行五十猶過廿(是日路程/七十餘里)弗致衆勞例率常設更緩¶
程翻乆滯(緩行則多需時日/衆反以為苦也)非縁速到涉奔忙行宫平¶
楚亦莅止樸室春風足尚佯四壁遍粘歴年句可能黙¶
<pb:KR4f0005_WYG_314-11b>¶
去闕詩償¶
　　過盤山寄題¶
薊城丗里隠蒼烟御道寛平直似弦未可紆迴臨别墅¶
祇宜吟咏託遥篇杏姿遇節紅將放松意當春翠更鮮¶
分付髙峰應好在探竒聊以待明年¶
　　獨樂寺¶
漁陽自昔號邊城閭左兹頻來往行題額依稀傳太白¶
(相傳寺額為李/白書然無實據)幻身誰與認三生當春忍草緑沿砌閲¶
<pb:KR4f0005_WYG_314-12a>¶
古蒼松翠覆楹我實有憂無逸者於兹未肯學循名¶
　　題隆福寺行宫六景¶
　　　翠雲山房¶
山以雲為衣松栢與翠之閒房搆其問挹潤又一時寄¶
語扈從者漫陳八伯詞¶
　　　翠微室¶
稍卑得畝平便因築巖室匪學隠者流子輿言已悉石¶
居鹿與遊聞善沛然出¶
<pb:KR4f0005_WYG_314-12b>¶
　　　碧巘丹楓¶
丹楓帶秋色碧巘則後凋自然成繪畫而非筆墨描猶¶
疑最深處佺羨若可招¶
　　　天半舫¶
飛樓俯虚無浮舫於天半何殊泛滄溟一例遊汗漫我¶
厪巻阿什豈弟致伴奐¶
　　　挹霞呌月¶
霞為月㸃綴月助霞光明相需相得彰無情而有情寓¶
<pb:KR4f0005_WYG_314-13a>¶
意固在兹匪慕高蹈名¶
　　　翼然亭¶
行館最髙處小亭冠㖓置適纔跋馬路一髪縈紆細騁¶
望目為勞紅旗由此至¶
　　二月十二日恭謁¶
孝陵¶
開創承¶
先烈覲揚繼後圗¶
<pb:KR4f0005_WYG_314-13b>¶
靈山永呵䕶¶
聖蹟仰虚無路入雲霞表¶
天垂星斗區繖松萬年茂(亭前孝陵神道隆恩門外碑/            正中有松一)¶
(株髙僅及尋䕃周十餘丈形如張繖視其榦逾一圍似/植立數百年者是益    上蒼眷估我  朝預培神樹)¶
(以拱䕶億萬橋山豐茂鬱蔥實為/  國家    年景運洪長之徴矣)¶
庇蔭視兹乎¶
　　恭謁¶
景陵¶
<pb:KR4f0005_WYG_314-14a>¶
己巳¶
明樓謁受䧏赦彼戎丙申今日拜荷¶
佑定兹功嵗月漸因逺¶
髙深意不窮¶
三征平朔漠(康熙三十五年二月六師皇祖因噶爾丹/侵掠邊境    親統    討之九月凱旋)¶
(是年十月反次年二月復纂/死餘衆悉䧏還付史館恭)　(躬行征勦噶爾丹仰藥/  三征朔漠方畧)¶
慚愧未親躬(此次蕩平金川及前此平定準部回部皆/命將往勦愧未能效    宣祖之親征也)¶
　孝賢皇后陵酹酒¶
<pb:KR4f0005_WYG_314-14b>¶
𨚗能恝爾去仍趁便而來言念曽齊案奚堪更酹杯草¶
猶逮春緑松不是新栽舊日玉成侣依然身傍陪(令懿/皇貴)¶
(妃為今皇后斫教/養者  並附地宫)¶
　　二月十二日駐蹕桃花寺是日紅旗報功喜而成¶
　　　什¶
謁¶
陵本為報功來是日紅旗即至哉¶
皇祖九霄垂佑顯孫臣五載慰心纔勲成一將能無繾¶
<pb:KR4f0005_WYG_314-15a>¶
氣復萬民要在培(川省辦理軍需輓運不免稍用民力/節經將厯年正供蠲綏今大功告成)¶
(更為特沛恩/施用示優恤)速俾喜音達¶
萱戺(捷奏至即遣御前侍衛侍郎和珅齎紅旗馳赴/園奏賀    皇太后以兾上慰    慈懐倍増)　(暢春/色喜)¶
高年定博¶
笑顔開¶
　　　將軍阿桂奏攻克噶喇依賊巢紅旗報捷喜成凱¶
　　　　歌十首¶
甲午桃花寺蹕停軍書正此俯窓櫺(甲午春恭謁花寺/東陵駐蹕桃)¶
<pb:KR4f0005_WYG_314-15b>¶
(曽有嶺蹊來徃呈眼底頻望軍/書俯蜃櫺之句今果喜符佳䜟)幸哉今日仍慿處緑栁¶
中飛一㸃星¶
勒圍(即勒烏圍急呼/之則為兩字)報捷夜行營(八月廿/三日夜)重值上¶
陵晝返程(二月千/二日)一刻萬人齊色喜光明日月永銷兵¶
三穴猶延一月餘(阿桂等于臘月十九進兵合圍賊巢/距今二月初四報捷計四十餘日賊)¶
(雖負嵎死守然官兵奮勇攻/勦大礟環攻蟻衆豈能延抗)六軍奮勇豈饒渠周遭火¶
器熾攻處早爛區區釡底魚¶
旬餘棧驛八朝至(軍營六百里加𦂳文報約計十一日/始至此次二月初四所奏紅旗于十)¶
<pb:KR4f0005_WYG_314-16a>¶
(二日未時遞到僅行八晝夜可謁迅速因/䧏㫖將臺站官弁兵役交部議叙議賞)一片旗紅萬¶
馬飛夾路羣畨喜且懼國之慶也國之威¶
險惡山川靖梟獍邪深機阱絶根株從今番部都安堵¶
强食奸欺自此無(促侵逆賊意在蠶食鄰封欲圖吞併/今經埽蕩殱除諸畨從此可以安享)¶
(太平/矣)¶
蠶叢絶險隠妖氛百戰功成古未聞鼜鼓冬冬聲凱獻¶
羌兒稽首送將軍¶
堅碉林立萬重山破險衝鋒歴盡艱奏績都資軍將力¶
<pb:KR4f0005_WYG_314-16b>¶
紅旗一道入桃闗¶
姜維征處號維州艶羨戎人謡語留(維州唐所置以地/有姜維屯壘而名)¶
(昔吐番佔得其地號為無憂城大肆侵掠畨人盖習聞/而欣羨之是以有搶至維州橋之謡今金川全境削平)¶
(安營設鎮皆成内地/信可謂之無憂矣)今日勒圍為内地無憂城果是無¶
憂¶
盼捷經冬復入春垂成偏覺意厪頻今宵料得方安枕¶
明告慎哉用武人¶
流離此日穴巢傾耆定從兹可罷兵歌凱莫教容易聴¶
<pb:KR4f0005_WYG_314-17a>¶
五年功幸一朝成¶
　　白澗行宫即事¶
去時切切盼紅旗返蹕紅旗已見之固以功成欣且慰¶
翻因事定惕而思追前詎有符節握善後還廑屯戍為¶
(平定金川以後擬於其地設鎮安營令提督移駐美諾/並於勒烏圍添設總兵噶喇依添設副將其餘險隘之)¶
(地分設參將遊擊及員弁駐之即令緑旗兵及畨人等/分地屯種並於雅州添設將軍以控制之畨地自可永)¶
(資寜/輯)覽奏獻俘非獻馘(昨紅旗馳報俘馘同獻意索諾/木已死今日阿桂等奏至則逆)¶
(酋兄弟及助惡頭人等並皆擒獲獻俘/無應獻馘者豈阿桂未解馘字義耶)益増美善惬心¶
<pb:KR4f0005_WYG_314-17b>¶
期¶
　　麥色¶
麥色漸添緑杏苞全放紅逺村烟靄外春景畫圖中空¶
宇遙聞雁溪稿徐歩驄寧因聞覔句為是驗農功¶
　　至烟郊日作¶
淡沲烟光郊趣深吉行六轡緩如琴却看絡繹迎夾路¶
稱賀連翩集盍簮(向遇謁䖏候陵廻鑾在京王公大臣/祇於近    駕兹以紅旗報捷大功)¶
(告成俱至/烟郊迎賀)一喜由來生萬喜人心因識即¶
<pb:KR4f0005_WYG_314-18a>¶
天心自維於此何脩遇䖍鞏持盈倍勵欽¶
　　展謁¶
東陵告功禮成旋蹕詣暢春園問¶
皇太后安兼賀紅旗之喜即於御園駐蹕翌日啟程祇¶
　　謁¶
西陵俟還蹕至南苑恭奉¶
慈輿巡幸山東即事成什¶
告功東返合趨西路便御園一宿稽未曙便行遵栁陌¶
<pb:KR4f0005_WYG_314-18b>¶
問¶
安縁切謁¶
萱閨紅旗至矣増¶
歡喜¶
黄髪康哉永福禔指日¶
鸞輿奉祝嘏¶
岱宗¶
夀算願同齊¶
<pb:KR4f0005_WYG_314-19a>¶
　　御園花朝即事¶
西發東還經御苑桃紅栁緑繪花朝羣芳爭凑仲春景¶
(北方花朝花率未開去嵗臘月十五日立春最/早加以冬春雪澤頻霑故今嵗花朝花事特盛)三白遑¶
稱六幕調恰值佳辰欣筆㸃正逢絶域報兵銷雖然敬¶
怠分一念泰亦難萌敢曰驕¶
　　題玉韘¶
和闐産玉土華浮何必端惟古玉求却我輸前頻注中¶
孤他依舊事雕鎪鵠侯乆置笑空佽馬射勉為藉引彄¶
<pb:KR4f0005_WYG_314-19b>¶
(自臂病不能屢中乆罷射鵠/獨行圍藉馬力尚能射獸)外暈紫雲中白月詰戎隨¶
處可忘不¶
　　趙昌杏花¶
嵗陳粉質褪紅裝設色猶然説趙昌不著遊蜂花側畔¶
似憐枝上本無香¶
　　永定河¶
　惠濟祠瞻禮¶
廟宇維新恒賴後¶
<pb:KR4f0005_WYG_314-20a>¶
神靈妥佑乆經前落成此日瞻苞茂肅拜一時致敬䖍¶
鞏固玉鱗堤䕶甸安恬金鏡浪歸川嘉名永定貽¶
皇祖惠濟畿封億萬年¶
　　過盧溝橋¶
冰解盧溝渾水披長橋虹亘復經之幸逢耆定告成日況¶
值清明拜埽時宿按東來那敢滯山遥西望已含悲慿¶
輿俯視洪波浩脩築宣防有所思¶
　　黄新莊行宫即景¶
<pb:KR4f0005_WYG_314-20b>¶
向逺行宫建以陳黄圖仍此駐輿新牆籠栁樹烟為暗¶
庭茁杏花大報春昔過今來何必較前題後什毎相鄰¶
郊臺十里縣城外指日重臨慶典循(平定兩金川大功/告蕆将軍等計日)¶
(凱旋因定於四月廿七日由/山東回鑾至此舉行郊勞禮)¶
　　麥色¶
麥色西來日日増菁菁蔚翠接畦塍春連冬雪膏為渥¶
秋播夏收豐祝登此際焉能萌滿望長年惟是惕難勝¶
不教蹂踏飭行騎資食均哉惜爾應¶
<pb:KR4f0005_WYG_314-21a>¶
　　見耕者¶
筞騎循長途夾路秋麥芊間(去/聲)亦有隙處叱犢農驅鞭¶
將云播春麥問知乃大田黍禾均可耕土潤地氣宣幸¶
矣有是乎早種根益堅因之憶往嵗望雨期毎愆孰謂¶
清明時秋苗墾以全然而秀實遥慰仍餘懼焉¶
　　題半壁店行館¶
璧壁本同音未知属誰是謂壁似稱山名璧君喻水依¶
山面水處兩義皆可爾村民弗識字安知有其理彼以¶
<pb:KR4f0005_WYG_314-21b>¶
不知呼已以知而揣忽然自失笑謂彼善於已¶
　　淶水道中作¶
清曉輕輿度古道慣經途弗問前郵逺村一縷炊烟起¶
便繾吾民衣食謀¶
畫屏北展峯髙下繩路西拖亭短長一再宿知將莅止¶
不言惟覺已神傷¶
拱把種來栁樹子喬柯今見緑隂連往來忽訝四十載¶
追憶能無意黯然¶
<pb:KR4f0005_WYG_314-22a>¶
志乗淶源紛已多并州浸自弗消磨因思耳食手謄者¶
豈免隨聲致錯訛¶
　　夜雨(二月十/八日)¶
今曉密布雲心希庶其雨無何風勢作堀堁揚塵土明¶
知地氣潤弗雨無害苦而我切籌農於澤那辭補行行¶
至秋瀾(村名有/行宫)風亦定卓午入夕總晴明紙窓月色吐¶
丙夜清夢迴問知絲棼宇淅瀝聲漸聞霏微象若覩失¶
望所得者縱細其欣巨晨征尚濛濛大沛斯延佇¶
<pb:KR4f0005_WYG_314-22b>¶
　　曉行即景¶
幾㸃雨絲輕肩輿破曉行麥均濯緑頴杏已綻紅英雲¶
嶺逺如失烟村近乃呈發生資潤澤吟惬五言城¶
　　永慕齋¶
自是終身慕到齋慕更諄忍言八月景又隔兩年春望¶
近¶
湖成鼎種來松作鱗告功叨¶
黙佑永此靖羌塵¶
<pb:KR4f0005_WYG_314-23a>¶
　　復雨疊近作夜雨詩韻(二月十/九夜)¶
昨風雲未散半夜翻微雨曉行仍霏絲膚寸是潤土然¶
予冀大霈慰望兼為苦春巡重省耕不足所應補借種¶
有明詔(前聞直𨽻種春麥者較少因勅周/元理核查酌借籽種以資耕作)軍書定旁午¶
民務莫要農山雲晚復吐初更達五更銀竹織空字弗¶
驟亦弗徐可聴還可覩允稱大霈哉較昨澤誠巨京師¶
均霑否佳音兹立佇¶
　　恭謁¶
<pb:KR4f0005_WYG_314-23b>¶
泰陵¶
兩年濶展¶
謁一旦冩悲呼難問¶
彼蒼者永沈吾痛乎金川除後患青海繼¶
前謨所願自兹往戢兵事更無(金川之兵本出於不得/已幸邀    黙佑掃蕩)¶
(成功從今更不願/有用兵之事矣)¶
　　易州道中作¶
曉雲初欲泮山雨未全收潤意深春仲詩情滿易州緑¶
<pb:KR4f0005_WYG_314-24a>¶
湔連野隴紅濯隠村陬覿面安河到無方小憩留¶
　　安河襍詠¶
安河本意重農功(此地經前督臣方觀承鑿渠引流為/溉田之用工成賜名安河有司於其)¶
(旁㸃綴亭臺每次經行輙為留詠/所重實在農工而不在㳺覽也)孰謂亭臺㸃綴工雖不¶
多何如總不毎來輒覺&KR0832;於衷¶
灌田本亦利郊原黍隴菜畦種植蕃何似春霖深四寸¶
王畿千里普霑恩¶
藥欄花榭列髙低綴玉穿珠帶潤齊本意欲為不言去¶
<pb:KR4f0005_WYG_314-24b>¶
奈他芳景待人題¶
　　聞京師得雨誌事¶
閣報例應隔曰至均稱二寸雨欣滋(留京辦事王大臣/及順天府俱奏稱)¶
(十九日寅時㣲雨飄灑漸次稠宻計入/土二寸此即秋瀾行在十八夜雨也)然斯乃謂十八¶
彼料彼未知旬九斯相較前遭為勝此(十八夜雨此間/僅盈寸而京師)¶
(幾倍之若十九夜易州之雨宻㴻通宵約四/寸許可稱深透未知京城亦如此優霑否)却思後畨¶
(去/聲)可霑其再來章奏當陳悉卜度心殷敢即怡¶
　　寄題石經山¶
<pb:KR4f0005_WYG_314-25a>¶
將謂石經始靜琬誰知更復有知苑又云慧思付其徒¶
(其徒即靜琬見帝京景物畧而㝠報記則稱沙門知苑冩/于隋大業中鑿巖為石室磨壁冩經又取方石别更磨)¶
(蔵諸室内每一室滿即以石塞/門鎔鐵固之云云究未知孰是)淆訛記載終難案(叶/)吾¶
意三乗十二部汗牛充棟多無限先後冩成歴蔵之事¶
有宜然理易顯雖然教在天地間天地不變教不變(叶/)¶
奚愁教有毁滅時石塞鐵鎔貯洞滿即今取之已弗易¶
教毁有誰取而衍一切執著佛所呵諸人被呵應不免¶
　　晴¶
<pb:KR4f0005_WYG_314-25b>¶
旣雨宜晴好野村厯歴過青苗含露遍緑樹帶烟多潤¶
隴扶犁出歸雲傍岫拖老翁蓽門倚其樂更如何¶
　　聞京師得雨誌事¶
正繾京師得雨乎報來四寸普霑濡(昨因易州十九夜/雨深透未知京城)¶
(曽否一律優霑正為繫念兹據留京辦事王大臣及順/天府奏報十九日夜宻雨霑渥入土四寸餘與行在得)¶
(雨情形/相仿)不惟麰隴資長助更幸黍疇滋甲莩已是馳驅¶
戒衛士無非辛苦念農夫去年三月曽因喜失麥依然¶
憶惕吾(十六日清明已入三月節氣十九夜時雨優霑/適叶麥收三月雨之諺但昨嵗三月亦曽得雨)¶
<pb:KR4f0005_WYG_314-26a>¶
(因四五月間稍缺夏霖麥收不免畧歉兹距麥秋為期/正逺惟望甘&KR1204;應時以期來牟豐穰此時尚不敢遽為)¶
(慰懐/耳)¶
　　大學士于敏中乞翎帽黄褂笑而俞之并成是什¶
　　　仍命和韻¶
儒服由來本稱身乞恩因以畫麒麟(漢文軄大臣由鼎/甲出身者無賞花)¶
(翎黄褂之例昨因金川功成詔同諸功臣/畫像紫光閣中敏中以是為請故賜之)詎圖章采榮¶
梓里亦謂勤勞同藎臣緇蓆寜如赤芾子鶯衣合著鷲¶
翎人木天從此増佳話黄絹原歸冠榜賓¶
<pb:KR4f0005_WYG_314-26b>¶
　　良鄉道中即事¶
迤邐房山入廣陽輕輿雨後釀晨涼須臾紅日照緑野¶
暄潤胥宜正不妨¶
麥苗已覺較前長又見新塍茁豆秧等度年來無此事¶
(徃年望雨或至夏初方種大田今日見有新秧問/知是豆苗盖縁冬雪春澤連被霑霈地氣甚潤也)慰而¶
生懼轉傍徨¶
高處麥長低處短問因地濕致生遲物情即是人情耳¶
過不及同中始宜¶
<pb:KR4f0005_WYG_314-27a>¶
遥看塔影似針懸忽值行宫緑栁前待到回鑾此郊勞¶
始稱一路事成全¶
　　陜西巡撫畢沅奏報得雨詩以誌慰¶
右壇祈值雨絲霏(初六日祭濡均社稷壇時/適微雨霑    可及寸)膚寸雖霑¶
略惜微誰謂秦郊剛翼日欣逄膏&KR0584;渥春圻(畢沅奏二/月初七八)¶
(等日連得透雨髙原下隰彌望青猗麥苗抽穎結日/穗益可資飽足計其得雨之期恰當祈  社後次)原髙¶
隰下都含潤穟結穎抽益致肥額手¶
天恩兹洊至凛惟䖍鞏勅惟幾¶
<pb:KR4f0005_WYG_314-27b>¶
　　春露¶
春露旣已濡上¶
陵言返駕怵暘心稍紓西顧懐難罷(一/解)露雖降於春實¶
乃資乎雨設使雨非渥露亦何由覩(二/解)雨渥地氣蒸潤¶
上而為露底必神其説文武分沈布(三/解)朝御肩輿行麥¶
坂蔚湛湛足占雨澤優此景誠希覽(四/解)下隰或積水此¶
際弗雨佳武成減厪念農務恒縈懐(五/解)¶
　　豐臺行¶
<pb:KR4f0005_WYG_314-28a>¶
廣甸&KR2535;迤臨豐臺豐臺村景殊他哉郭駞遺風襍樹種¶
殷七妙術繁花開花開樹種今復古(豐臺植花木自勝/朝已然見日下舊)¶
(聞/)村人世業如商賈何不治田為農夫惜矣懇植斯膏¶
土更思敷治在順民百萬億分斯一分(豐臺種花樹之/地在京縣内不)¶
(過億萬分/之一耳)所失或多得或少(如禁其種花樹而令種田/則失業者或反致多耳)¶
法令禁制徒紛紜冬雪春霖今嵗好嫣紅姹紫看夾道¶
黄筌畫中五里行李賀詩囊益不少勝朝酬唱多雅人¶
飲酒挾技遨遊頻百年來却鮮繼者亦足以見風俗淳¶
<pb:KR4f0005_WYG_314-28b>¶
　　小獵¶
行行路進海子門獵騎循例候平原一自臂病罷射鵠馬¶
射依然弗厭煩昨冬以來艱支屈兹並馬射亦覺難雖¶
云見獵心猶喜力不從心實赧然控弦不滿發矢弱斃¶
一孱兔増腆顔解之者徒虚譽武廿發十九中(去/聲)昔傳¶
髙齡罷射斯其可詰戎寧繫身為先顧而笑之我弗取¶
即今隨者多少年廿發十九中誰見百聞不如一見焉¶
甫經定功可耽逸昭烈致歎意應存¶
<pb:KR4f0005_WYG_314-29a>¶
　　駐蹕新衙門行宫作¶
小獵平原罷亦速重來古屋憩猶便盆花庭樹自今日¶
逝水過駒已昔年内聖外王均我責脩身理世愧前賢¶
撫牋遣暇吟七字付與虚齋傍舊篇¶
　　陶春室¶
書齋清逺塵來駐仲之春編簡都依舊栁桃已報新因¶
知化工妙更切體元仁蒐騎平原待偶為底事頻¶
　　澹思書屋口號¶
<pb:KR4f0005_WYG_314-29b>¶
少時恒此讀芸編思慮無紛誠澹然今日思艱那語澹¶
副名祇有别經年¶
　　古秀亭¶
突兀當亭峙古柯春來新葉未抽科箇中意趣秀無盡¶
豈在菁葱滿樹羅¶
　　題裕性軒¶
性近人生初能率斯稱道是軒額裕性命義誠云好有¶
餘之謂裕廓然祛急躁(叶/)虚受應物來靜守謝私擾所¶
<pb:KR4f0005_WYG_314-30a>¶
見實如斯全斯勉探討¶
　　裕性軒前玉蘭盛開未謝因而有詠¶
玉想丰姿蘭想芬留餘香色亦堪欣庭前觀象玩碩果¶
花下聨吟憶樂羣駒隙風光過稔冉蜂衙午晩尚殷勤¶
輸他木筆辛夷占(辛夷紫色號木筆接植則花/白為玉蘭而花朶原一様也)本是同¶
根品自文¶
　　詠缾梅¶
盆梅不計月遲早由花師庭梅資土植南早北開遲靜¶
<pb:KR4f0005_WYG_314-30b>¶
怡軒前花季春始逢之今嵗節氣早仲月即見斯而適¶
啓巡蹕略惜孤花期海子近京都簮缾呈數枝冬春雨¶
雪霑精神益革滋朶大乃異常逺聞香氣披苟嘗其一¶
臠鼎味都可知獨欠未倚樹親切全體窺幽韻則已探¶
斐然興吟詞¶
　　二月廿四日恭迎¶
皇太后駕至新衙門行宫喜而成什¶
撰吉並因俟候暖¶
<pb:KR4f0005_WYG_314-31a>¶
鳳輿兹日始迎來今年二月如三月¶
萬夀昌哉更熾哉陸輦水舟奉¶
體適衢歌巷舞博¶
顔開定知¶
益算綿綿者祝¶
嘏將遵¶
泰嶽迴¶
　　春曉¶
<pb:KR4f0005_WYG_314-31b>¶
東方漸昒昕緑野濛春露肩輿徐啟行草香聞布濩所¶
欣寧在草麥田及蔬圃一例潤氣蒸歴年所罕遇武定¶
奏軍功雨霑紓農慮幸逢諸事順吾心慰滋懼¶
　　寧佑廟瞻禮¶
海子居中地¶
靈祠奉祀䖍(是廟建於雍正已酉/年祀海子土地之神)來瞻春仲月建置卌¶
餘年松已龍鱗作碑新虬篆鐫(寺前碑亭刻辛夘海/子行詳叙南苑顛末)¶
安輿頻奉豫益¶
<pb:KR4f0005_WYG_314-32a>¶
夀祝綿綿¶
　　南紅門行宫¶
向南行館樸無文路近駐便(平/聲)亦可欣每以舊居生繾¶
綣便教新得驗尊聞盆芳朶綻盎春氣庭樹柯髙靜夕¶
曛經此率因東道主平原獵騎底須勤¶
　　暢逺襟軒口號¶
曲室迴廊四面圍循名軒額似相違暢懐近逺寧因此¶
笑属多言辨是非¶
<pb:KR4f0005_WYG_314-32b>¶
　　南紅門外作¶
南苑行宫逐頓移東巡今日信遵逵紅門外便烟村接¶
歴覽農桑兹始之¶
秋麥已長春麥萌不教獵騎躪縱横栁圍村識青雲店¶
憶我少年覔句行¶
鳳河一再渡橋搘蕩漾渾流毎藉兹(鳳河發源於海子/内之團河下流與)¶
(永定河滙蕩滌沙渾同由大清河入海是鳳河實永定/闗鍵向以年乆淤塞因出内府帑金飭加桃濬俾得暢)¶
(流邇年頗資其力又以舊河勢直恐其/一㵼無遺令作之字形使其曲新而下)設使不為之字¶
<pb:KR4f0005_WYG_314-33a>¶
繞清波直瀉慮無遺¶
大興縣境接東安儒士耆民載道歡絞縛綵棚由賀祝¶
(起程前原降㫖不令地方官陳備戯棚兹因紅旗報捷/紳士各於本境結小綵亭申賀喜祝    壽之意周元)¶
(理奏地方官並/亦不能禁也)得無程督地方官¶
　　駐桐柏村行宫即事¶
䇿馬無塵土潤街行宫當面樹圍皆到門展歩原熟¶
路據榻憇躬有雅齋幽韻鳥如歌奏管芳春花似笑¶
迎階循名設述導淮古清口淤方繫逺懐(近年黄水沙/淤停滯引河)¶
<pb:KR4f0005_WYG_314-33b>¶
(身漸高淮水不能暢出清口每有黄流倒漾之慮時為/厪懐此地村名桐柏與禹貢導淮之意偶合因及)¶
(之/)¶
　　題融春堂¶
春光信已融春蹕此巡東暖律¶
慈躬豫芳郊¶
懿賞充高低陌栁緑濃淡砌花紅允矣一遊樂吾民可¶
盡同¶
　　古芳書屋詠杏¶
<pb:KR4f0005_WYG_314-34a>¶
老杏峙堂陬春風花發稠因縁今適值種植昔誰留通¶
體雖非稺標姿終是柔如將潄六藝於古潤芳酬¶
　　降㫖加恩直𨽻各州縣詩以誌事¶
省耕祝¶
嘏告成功慶稡應敷恩普同賜復無論經及否(兹因平/定兩金)¶
(川集勲奏凱恭奉告功聖毋安輿廵幸山東延縣及禧/岱嶽並詣  闕里    凡蹕路所經直𨽻各州    别)¶
(曽承辦兵差之處所有緩征借欠共銀十萬五千六百/兩有竒米榖麥共九萬九千一百八十石有竒槩予蠲)¶
(免俾普/霑渥澤)蠲租畧别歉和豐(其災區而非廵蹕經行及非/軍行過往州縣所有因災緩)¶
<pb:KR4f0005_WYG_314-34b>¶
(帶銀八萬六千七百四十兩有竒災借欠項米/榖麥五萬六千七百三十石有竒亦予蠲免)民間總¶
令留餘力司庫何須計鮮充申命地方大小吏推行毋¶
俾向隅窮¶
　　過武清縣¶
古縣漢泉州經過長短郵桞蹊青向郭麥野緑盈疇儒¶
士藍衫列耆民黄褶稠(凡老民皆賜銀牌故多服黄褶/候賞盖以為榮非利其貲也)¶
徒觀尚温飽未見可同不(去嵗此處亦曽被災詢之周/元理稱所被災分較輕止列)¶
(於次重州縣賑䘏現在民情恬/適且素無積欠不在議蠲之列)¶
<pb:KR4f0005_WYG_314-35a>¶
　　至寶稼營作¶
暢春陸路祇三程(自暢春園至此陸程僅歴三頓/即奉    慈駕登舟益臻安豫)寳稼¶
今朝駐水營登舫¶
高年體益豫巡齊千里衆攄誠一人養合天下共¶
萬夀増如大海并設以循名期責實祈農惟是祝西成¶
　　題安福艫¶
預已發天津(御舟向在天津收/貯預日來此候行)水營艤㟁脣今朝莅止¶
宿明日啟行晨書室如入舊川途又溯新永維題額義¶
<pb:KR4f0005_WYG_314-35b>¶
安福願同民¶
　　楊村二首¶
初發鮑邱第一程風和日暖進舟平楊村夾岸東西列¶
便為(去/聲)廑思百室盈¶
跪瞻民悃已攄哉何必南腔搆戯臺瞥眼便過惜虚費¶
迎船新水漲潮來(海潮至楊村而止/不更往北見縣志)¶
　　北倉¶
建置縁分貯漕穀¶
<pb:KR4f0005_WYG_314-36a>¶
聖人恩濟制誠精(座截皇考命於天津北建倉四十八/    漕以備賑借自雍正二年至今)¶
(每遇賑恤貧民/得早霑實惠)請留部議常為格曲體民艱特許行(直/𨽻)¶
(遇有賑務督臣請截留漕粟備用每格/於部議念閭閻待哺孔亟特勅允之)上損益之方是¶
益劑虛盈乃得長盈萬年¶
家法應恒守天庾休因浮議更(謂天庾當留有餘此浮/議也百姓足君孰與不)¶
(足/乎)¶
　　賜直𨽻總督周元理¶
微職洊臻幕府開京畿最乆更長材事無巨細無弗悉¶
<pb:KR4f0005_WYG_314-36b>¶
民有艱難有賴培莫詡駕輕斯易耳可知責重益蘉哉¶
道塗供帳寧須亟夏諺猶慚為度來¶
　　風帆三首¶
順風張帆逆風落屢落屢張無定期之字川流原每轉¶
安能巽二致頻移¶
風常有定川無定曲折行舟逆順殊順則喜而逆則怫¶
人情一刻靜能乎¶
渤海常江浪拍天順風一日里行千始知江海量誠大¶
<pb:KR4f0005_WYG_314-37a>¶
不似渠河易轉還¶
　¶
　¶
　¶
　¶
　¶
　¶
　¶
<pb:KR4f0005_WYG_314-37b>¶
　¶
　¶
　¶
　¶
　¶
　¶
　¶
御製詩四集巻三十五¶
