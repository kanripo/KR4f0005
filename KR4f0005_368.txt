# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:18.364602
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷八十九
<pb:KR4f0005_WYG_368-1a>¶
欽定四庫全書¶
御製詩四集巻八十九¶
　古今體八十八首(壬寅五/)¶
雩祭進宫齋戒之作¶
辰見常¶
雩禮則那(安也非韓愈/石鼓歌意)還宫齋戒值清和慰言懶聽云¶
可待蒿目殷懐嘆若何憑輦已看穂吐麥亞阡亦有穎¶
抽禾苖而秀矣秀需實十日為期五又過¶
<pb:KR4f0005_WYG_368-1b>¶
　　題𢎞旿山水畫二幀¶
竹徑通幽萬个青豁然開朗有溪亭主人欲寫湖山趣¶
㑹以神非㑹以形¶
　　　右竹閣臨流¶
楓溪幾曲水瀠洄攬景沿流一棹開未肯秋風吹落葉¶
恐妨杜句渉重儓¶
　　　右楓溪縱葦¶
　　詠永樂雕漆祥花尊¶
<pb:KR4f0005_WYG_368-2a>¶
漆亦最稱古雕斯踵事華精工傅永樂尊器見祥花俛¶
朶仰葩簇翻枝覆葉斜三生認時卉一偈却無差¶
　　題宋端石嘘雲硯¶
噓氣成雲龍守池昌黎雜説善詮之懋勤什襲誠可耳¶
運筆寜無少慙(去/聲)斯¶
　　齋居¶
黄扉簡奏章(齋戒例不進/本照常辦事)略屏萬幾忙齋戒志守一清¶
和日正長望雲惟有嘆撫序切無遑何嵗不求雨固知¶
<pb:KR4f0005_WYG_368-2b>¶
吾徳涼¶
　　題補繪蕭雲從離騷全圖八韻¶
畫史老田野披憐長巻情(四庫全書館進呈蕭雲從所/著離騷圖始知其善畫侍郎)¶
(曹文埴因進所藏雲從山水長巻末自識云河陽李晞/古作大障為高宗所眷愛余草野中人無縁獻納雖衰)¶
(老極力勉為此巻藏之以俟知/我云云詞頰誠懇曾為題句)不縁四庫輯那識此人¶
名六法道由寓三閭蹟以呈因之為手繪足見用心精¶
嵗久惜佚闕西清命補成共圖得百五(雲從踵李公麟/九歌為離騷圖)¶
(頗合古人左圖右書之意但今書止存卜居漁父合繪/一圖九歌九圖天問五十四圖其餘或原本未畫或舊)¶
<pb:KR4f0005_WYG_368-3a>¶
(有今闕因命南書房翰休等逐一考訂令門應兆補繪/九十一圖合之原書六十四圖共一百五十五圖俾臻)¶
(完/善)若史表幽貞姓屈性無屈名平鳴不平遷云可以汲¶
披閲凛王明¶
常雩禮成述事¶
昨冬三白幸優滋春去夏來澤又遲十嵗率逢九嵗旱¶
常雩已是暵雩時堪憐二麥苖而秀亟待新禾耘以菑¶
肅叩為民䖍¶
請命庶幾雲湊雨霶施¶
<pb:KR4f0005_WYG_368-3b>¶
　　徹夜(四月十/一日)¶
徹夜問雲氣時厚時復薄亦偶稱細霏時止時微作曉¶
起看庭除土乾原自若昨從郊外觀秋麥穂結畧春麥¶
及禾苖出土率覺弱日甚不可待調幕増惕作况當望¶
合龍佳信朝暮度(昨阿桂等奏壩工口門尚存四丈約/初十日可以合龍十三四日奏報到)¶
(京等語是以/顒望尤切)佇俟尚未至中心益焦灼心焦懶吟句詩¶
本恧落寞把筆忘所云惟云愁所託¶
　　題宋陸佃端石什一硯¶
<pb:KR4f0005_WYG_368-4a>¶
窮經無火月光披什一賦猶硯誌之遂以青苖迕安石¶
受經誠未負其師¶
　　阿布(勒/)必斯¶
阿布(勒一急呼/為  字)必斯者哈薩(克為如上急/呼  一字)王之爵然不¶
過覊縻無俸逺部落適有竊馬盗將軍遣人索(伊犂将/軍伊勒)¶
(圖奏察哈爾官牧馬羣被哈薩克人竊馬二百餘匹随/遣察哈爾總管那彦偵緝阿布勒必斯聞知即查送竊)¶
(馬之孟克等五人照數賠遝馬匹並遣使至伊犁謝罪/當將孟克等審明正法示衆阿布勒必斯逺藩奉法如)¶
(此恭順因賜勅嘉諭並/加賞縀匹以示奨勵)彼盡獲五人並馬賠如約聞之¶
<pb:KR4f0005_WYG_368-4b>¶
頒奨諭厚徳懐來薄奉法逮殊域張騫勝空鑿¶
　　夜雨(四月十/二日)¶
終朝雲聚散徹夜雨亷纎雖未十分渥幸叨四寸霑麥¶
滋穂結實禾潤穎抽尖能不同民慰惟應敬畏添¶
冬培雪澤深缺雨幸能禁(上年冬三白優霑土膏滋潤/春來雖未得雨尚不致乾燥)¶
(然予己先/時而憂矣)然我先期懼(北方春夏間毎望雨今獲㴱于/夏至前猶将一月誠慶慰而益)¶
(深敬/畏耳)仍兹未獲欽林枝蘇緑意花朶沃芳心兩事縈懐¶
者今惟望喜音(邇日顒望雨澤與豫省壩工合龍兩事/縈心今幸得雨然盼豫工喜音遠奏其)¶
<pb:KR4f0005_WYG_368-5a>¶
(憂如/故也)¶
　　觀射¶
朝家重詰戎挽弓尤長技廵幸扈羽林路廪外仍賜(向/例)¶
(凡扈從侍衛官員均按日賞給路費至熱河随圍先期/於宮門較射能中鵠者於路費外分别等差復加優賞)¶
然必令較射視中(去/聲)為等次御門引輪班年年率成例¶
向未臂病時身先(去/聲)毎親試今乃坐而觀舍矢徒指示¶
昔見命中人晨星祗一二(戊辰秋九月於大西門集近/侍諸臣較射連發二十矢中)¶
(十有九彼時親見者今已稀有惟扎拉豐阿/福隆安皆年少命侍禁廷養育猶及經見云)其餘多新¶
<pb:KR4f0005_WYG_368-5b>¶
進後言那免致矍相宣尼為殿廷文皇𨽻觀徳實在兹¶
五字誌吾愧¶
　　進宫視朝之作¶
御殿視朝官謝恩雖云例事禮斯敦不疎不數惟時舉¶
既雨既晴應候論麥壠改觀曉涼合桞衢含潤逺烟昏¶
十朝前此心憂旱一雨濯之敬倍存¶
　　覺生寺謝雨即事成什¶
熟讀雲漢詩曰靡神不宗我毎值旱時用此申祈恭近¶
<pb:KR4f0005_WYG_368-6a>¶
年翻支那壇請載其中清浄設供養䖍求等寓龍然有¶
應弗應難云誠之通譬逢嚴君怒子職迫憂忡無方冀¶
其釋遑論禮異同昨適䝉膏澤因之謝梵宫解暵實改¶
觀續霈仍切衷¶
　　覺生寺精舍小憩¶
精舍花宫畔蕭閒小憩娱寜當誇玉食(毎於此路/便傅膳)聊可¶
試伊蒲目共夏雲朗心同階草蘓覺生生未覺祈嵗祗¶
殿吾¶
<pb:KR4f0005_WYG_368-6b>¶
　　題承光殿¶
更衣理事此為便曉視朝仍御苑旋黻冕何妨松栢入¶
清和如陟漢霄懸奏章雖報時膏被(據胡季堂鄭大進/西寜等陸續奏報)¶
(本月十二日夜雨/入土三四寸不等)田畝還希渥澤連獨是河工期又過¶
(前阿桂等奏約初十日合龍十三四日可奏/報到京今為期已過奏章未逹南頋彌殷耳)惕然南望¶
切憂煎¶
　　古籟堂口號¶
松檜古因籟成古叅天無礙佈陰森金元明已滄桑閲¶
<pb:KR4f0005_WYG_368-7a>¶
不改蕭蕭謖謖吟¶
　　自長河進舟至樂善園¶
行路亦非悠長河可進舟農功觀稼穡河務悉源流水¶
漲牐如瀑雨餘曉似秋沼宫近南㟁艤棹一言逰¶
　　藴真堂¶
真為主則假為賔無假如何知有真真假有無名設耳¶
蘊之堂不識其因¶
　　含清齋¶
<pb:KR4f0005_WYG_368-7b>¶
一年惟偶一來行几浄依然窻復明過雨林光都似沭¶
辭春鳥意尚留鳴心無塵處句因得思入精時趣自呈¶
欲問空空生白者邇来含得㡬多清¶
　　閲火器營兵因成六韻¶
火器誠要用營居築水濵(火器營建旬乾隆癸巳年此/地濵長河以其去城市逺不)¶
(致衣食侈費一/意習勞肄武也)欲因逺城市可以致精純萬礟齊聲發¶
千軍一志淳武成斯敢忘律在衆胥遵幼習義猶美(火/器)¶
(營兵紀律整齊技藝嫻熟其十歳子弟演放進步連環/鎗者亦能如法㓜童即能如是亦可嘉尚因命徧加賞)¶
<pb:KR4f0005_WYG_368-8a>¶
(賚以示/奨勵)勞思善亦真旌勤徧加賞教養總須均¶
　　舟過繡漪橋¶
繡漪以波稱無波漪那繡去嵗此無風句云名似負(叶/)¶
(去年繡漪橋詩有瀾/静無風名似負之句)今來實風作繡漪信名副其過猶¶
弗反黄頭窘力售念勞命艤岸輕輿陸可就素志喜不¶
波前言頗自咎(謂去嵗/詩句)¶
　　望鳳凰墩未至寄題¶
鳯凰墩據湖中間繡漪橋北舟路便過橋恰值有風作¶
<pb:KR4f0005_WYG_368-8b>¶
果然漪繡生波瀾榜人拮据齊邪許視其意中頗畏難¶
長堤咫尺命攏岸輕輿就陸如橋安樓墩遥望擬蓬閬¶
長歌題寄同憑欄却憶金陵名偶合七言古律貽青蓮¶
浮雲蔽日寓深意豈無似者吾惕然¶
　　盼信¶
盼信已過期惕思非善事寝食正不寜五百里奏至(十/三)¶
(四日盼阿桂等奏未至及十五日申刻始據五百里奏/到摺内稱於初十日挂䌫合龍金門㫁流水頭已入江)¶
(南境至十二日申刻西壩忽又陡蟄三十餘丈阿桂等/自請治罪並叅奏工員青龍岡壩工屢敗垂成深為慙)¶
<pb:KR4f0005_WYG_368-9a>¶
(懣此時實不忍治司事者之罪然理無坐視惟有督率/工員竭盡心力詳籌妥辧以祈    天祐為改而更絃)¶
(之計並傳諭薩載韓鑅等展寛下/㳺潘家屯六塘河等處以籌去路)事又敗垂成西壩兹¶
復潰措手衆乏䇿相與自請罪(叶/)罪之我何忍責己益¶
増愧然無坐視理上㳺命㝷計琴瑟之弗調更張有古議¶
君臣相慰籌天憐或宥賜南頋馳憂心成吟託五字¶
　　題宋徽宗倣唐人明皇訓子圖¶
開元訓子宣和倣䟦語過譽外史哉(見巻後張/羽䟦語)設使葩¶
經當面展不知何以解新臺¶
<pb:KR4f0005_WYG_368-9b>¶
　　應真渡海歌題宋緑端石硯¶
宋緑端石刻蘭亭題之不啻已三四兹硯别體圖應真¶
大海湯湯渡以戲騎鯨御虎各盡熊天龍修羅肅環侍¶
神通變現莫可窮諸上人漠如無意作者想逹聲聞乘¶
不然何以措神思迴視羲之臨墨池小矣悲夫寓文字¶
　　詠官窯碟子¶
鐡足氷紋火氣蠲口分六出體規圓較於缾斚猶多見¶
華者脆知樸者堅¶
<pb:KR4f0005_WYG_368-10a>¶
　　即事¶
昨近被甘膏入土四寸暨繼此日接奏近逺報次第三¶
輔率已遍齊鄭秦晉地少亦三寸餘多或尺澤被麥收¶
八九分大田普耕遂豈不為慰幸而更優霑冀願奢斯¶
愁夥那盡如己意然設無此愁忘民非美事¶
　　細雨(四月十/八日)¶
細雨落還止霏烟有若無灑庭土剛潤入地寸猶輸膏¶
澤何妨繼穎苖况始蘇得隴常笑彼望蜀却仍吾¶
<pb:KR4f0005_WYG_368-10b>¶
　　詠萬厯雕漆方盒¶
初政肅雝猶頋箴倦勤臨莅嵗年深視朝發奏徒充耳¶
鄭戚福藩特繋心漆器想緑分邸用莊田那靳别州侵¶
祗今方盒供清玩詠物思時惕不禁¶
　　首夏駐蹕香山静宜園之作¶
御苑静宜十里遥薄言命駕賞山寮光陰業已成隔嵗¶
憩駐無過以數朝景入清和峰色潤林鋪茷骪鳥音調¶
來遊本擬消煩慮南繾河工那釋焦¶
<pb:KR4f0005_WYG_368-11a>¶
　　松塢雲莊¶
静宜景亦夥先至必斯堂松徑為(去/聲)延塢雲峰不揜莊¶
簷端樹張盖階下水溶塘小憩憑何遣芸牕展縹緗¶
　　棲雲樓¶
設以林擬雲樓乃雲中低設曰山生雲雲恒樓内淒胥¶
有棲之意名實兩難稽白白緑緑間英英蔚蔚隮作雨¶
益為佳真幻原殊提¶
　　天池¶
<pb:KR4f0005_WYG_368-11b>¶
巖腰貯水號天池峰頂風來泛繡漪漫擬憑空驚創見¶
可知由一以生之¶
　　來青軒得句¶
香山最勝處來青乆標名巖軒迥凌虚到必一倚楹四¶
隣罨生翠八牖延閒情忽思弗因來安能識此青則知¶
青在我於軒無渉營復思非縁軒青豈我前呈縁固非¶
實有因胥藉幻成大士示六如蓮座無將迎¶
　　海棠院¶
<pb:KR4f0005_WYG_368-12a>¶
毎至多逢花謝時㕔如桞墅祗留詩(天津栁墅行館内/有海棠㕔亦每不)¶
(逢花時見/駐津舊作)吟成擲筆忽失笑豈不海棠恒在兹¶
　　妙髙堂¶
前嵗駐金山妙髙俯澄瀛今日逰香山妙髙仰崚嶒俯¶
仰得㑹心犁然今昔情而此方寸内夫豈稍變更八識¶
率幻因俯仰原虚名玉局囅然笑笑復多斯評¶
　　歡喜園¶
梵典有文言曰結縁歡喜精舍蓮宫側因即以名此歡¶
<pb:KR4f0005_WYG_368-12b>¶
喜樂之朋先憂實切已樂少憂恒多歡喜艱獲矣然一¶
憑軒望緑野農事起麥穂已含含禾苖更薿薿為之一¶
愜然或亦庶㡬耳¶
　　香嵒室¶
香山佛所都梵宫隨處有是處以幽稱弗事莊嚴富(叶/)¶
却合本來無而亦無不受欲諮調御夫此義或契否¶
　　題雨香館¶
既降山腰憩樸堂上方延得下方望寜云葉馥花馡處¶
<pb:KR4f0005_WYG_368-13a>¶
喜是村農遍雨香¶
　　緑雲舫¶
首夏緑雲稠巖軒可號舟菁葱都匝洽蓊蔚互沉浮自¶
有波瀾趣何妨汗漫逰如云濟川用慙愧畫中求¶
　　玉乳泉¶
&KR2428;濈淙雲竇泔淡浮玉乳試問勢何雄昨朝過山雨有¶
泉山故靈雀錯萬林青落下潤千畝其源一勺渟激石¶
變其聲映松幻其色如是摐摐地㑹心静中得無塵著¶
<pb:KR4f0005_WYG_368-13b>¶
功徳有泌詠棲遲我自先憂者那能恒樂兹¶
　　洗心亭二首¶
洗心亭學雲棲寺一例臨池四柱孤彼尚有僧心可洗¶
無僧此則並心無¶
身是菩提心似鏡洗如拂拭去塵埃和南六祖真傅法¶
無物由來一語該¶
　　試泉悦性山房¶
碧雲寺側屋三間蕭然獨據泉之上第一雖不及玉泉¶
<pb:KR4f0005_WYG_368-14a>¶
却喜石乳噴雲嶂曰色曰聲兩絶清宜視宜聽信無量¶
我逰香山此必至况復清和洽幽訪寜須伯仲辨勞勞¶
得貴其近餘應忘¶
　　題張宗蒼畫¶
每此試泉真悦性宗蒼重與晤精神吟成輒便肩輿去¶
佳境名圖自作隣¶
　　詠金蓮花有感¶
乍見金蓮放清和映砌新原来山裏種(上/聲)自占卉中珍¶
<pb:KR4f0005_WYG_368-14b>¶
雨後色娟浄風前韻雅真¶
暢春罷馳進對此黯傷神(昔駐香山金蓮花放必先馳/進    聖母今不可復得對)¶
(此祗増/悽感)¶
　　學古堂晩坐¶
名雖述説命義乃法山莊(避暑山莊學古堂為額之皇/祖御題兹堂敬倣此)¶
奎藻遵前訓新題額此堂沉潛期有獲宵旰每無遑晏¶
息恒於是勤求為治方¶
　　題錢維城山水畫¶
<pb:KR4f0005_WYG_368-15a>¶
曽因扈蹕寫山容不計倪黄古法蹤却是精神契宛宛¶
即看峰嶺列重重泉淙澗底調幽瑟寺矗松標聞梵鐘¶
掛壁斯人訝斯在西清何異重(去/聲)相逢¶
　　虚朗齋有㑹¶
山齋應有額向額曰虚朗此以其境言而予更繹想虚¶
則心能受朗乃物莫障(叶/)其朗實因虚物付由心養是¶
實闗道焉寜渠圖騁賞¶
　　畫禪室口號¶
<pb:KR4f0005_WYG_368-15b>¶
額借香光題昔年董收攜每印當前(香山畫禪室即用/董其昌額名石渠)¶
(寳笈所蔵香光畫禪室收頋愷之女史箴圖李公麟蜀/江圖九歌圖瀟湘卧逰圖四巻向每攜至貯此室中)¶
邇來懶墮不將至却覺空空契畫禪¶
　　題翠微山房¶
雨香館裏山房翠微深處搆堂昨朝已過則置(昨題雨/香館有)¶
(喜是村農徧雨香之句今日復至山房小/憇正逢隂雲宻布雨勢才濃恰符前句)今日方來未¶
央山雲四面正蔚膏澤一尺其霶特是祈年劼毖寜惟¶
玩景徜徉¶
<pb:KR4f0005_WYG_368-16a>¶
　　攬秀亭¶
縈青繚翠萬峰羅太古以來資益多設較攬其秀久暫¶
予斯那得不輸他¶
　　超然堂雨中騁望¶
山雲忽四起宻雨落巖㘭途半那中止烟衝冐急捎到¶
堂一騁望盈谷更誰教徐間(去/聲)諸縁静成章當(去/聲)解嘲¶
　　曠覽臺作歌¶
我登曠覽臺一度一章作興致每不同臺酬我豈薄今¶
<pb:KR4f0005_WYG_368-16b>¶
朝所得更勝常時雨時止幻山光雨則千林如濯沐止¶
則萬嶂開堂皇晦何為而隠明何為而彰其妙吾不知¶
所知者誠有益於農桑¶
　　碧峰館口號¶
書館蕭然倚碧峰千林秀色一牕供雲端杵臼何仙蹟¶
扵我殊途不擬逢¶
　　静室¶
雨坐超然堂片時雨畧止静室雖最髙斯已得半矣再¶
<pb:KR4f0005_WYG_368-17a>¶
進功則倍遂造巖齋裏至而雨復作&KR2622;雭更飄纚俯望¶
殊向觀一美無不美¶
　　題畫二首¶
巒迥致徑長古寺隠巖匡筆意開浄宇鐘聲落上方雲¶
為山氣韻風作水文章有客應非俗主人出草堂¶
　　　右層巒蕭寺¶
蘿壁臨無地布帆趂有風來蹤已莫辨去意亦何窮旅¶
客紛投處幽人一覽中清秋如畫裏謝句逈難同¶
<pb:KR4f0005_WYG_368-17b>¶
　　　右逺浦風㠶¶
　　竹鑪精舍¶
静室邊傍精舍存磁杯潔浄竹鑪温山泉也自堪煮茗¶
松籟缾笙荅不喧¶
　　雨中歸學古堂¶
静室坐逾時山雨殊未止肩與薄言旋衝烟降㟪壘沙¶
途已作濘僕人誠勞矣然實利於農一慮仍一喜行賞¶
有常例彼亦人之子寝室歸學古學古在明理¶
<pb:KR4f0005_WYG_368-18a>¶
　　曉¶
衾枕切微凉松牕透曙光聽簷禽送語步砌卉迎芳試¶
問昨朝澤都稱三寸強千山猶薈蔚再雨信何妨¶
　　過南嶺閲健鋭營肄武作¶
健鋭置營久逺奢俾習勤(香山初置健鋭營選八旗精/壯子弟列營聚處其地逺隔)¶
(城市奢華於習勤/肄武尤為有益)從來出桓赳屢藉建功勲(營中官兵/屢經調𣲖)¶
(出征最稱勇敢平定西/陲及兩金川均著勞績)是日觀操練果然超匹羣賞因¶
旌善布等第要明分(四月二十一日親閲健鋭營鳥鎗/弓箭及馬上四鎗四箭并各種技)¶
<pb:KR4f0005_WYG_368-18b>¶
(藝俱能嫻熟超羣因命頒賞其/超衆者加倍賞給以示優奬)¶
　　寳相寺瞻禮¶
寳相肖殊相今年憶去年(昔巡幸五臺殊像寺見文殊/相好因摹圖歸於香山南建)¶
(寳相寺肖之今對莊嚴恍/憶昨春五臺瞻禮時也)由來有為法那識不二禪大¶
士本無我繄予未歇肩徒教譯梵典(大聖文殊師利菩/薩讃佛法身禮經)¶
(載漢經中而畨蔵中乃無去嵗廵幸五臺遒中因以國/語譯出並令經館譯出西畨䝉古以金書四體經供奉)¶
(臺頂及/此寺)供養座蓮前¶
　　妙逹軒¶
<pb:KR4f0005_WYG_368-19a>¶
梵宫南首搆巖軒妙達楣間額兩言佛法由來通世法¶
妙何因達在心存¶
　　香林室¶
有室蓮宇傍不稱華稱樸緑樹罨重重青峰圍嶨嶨諸¶
天供目謀萬縁與心濯一雨無不香而林實先覺¶
　　題錢維城山水小冊¶
　　　疎軒環秀¶
硯左每教配畫冊詞臣供奉翰筵珍香山秀色環軒者¶
<pb:KR4f0005_WYG_368-19b>¶
偶展重如遇昔人¶
　　　峭巖松翠¶
盤山松石稱雙絶此地松蒼石遜之疑是峭巖還有語¶
捨予誰合友於斯¶
　　　桞溪閒泛¶
山中泉現出山隠輪頃滄波實則無知我常嫌此乏水¶
特教輕舫泛平湖¶
　　　筑泉虚閣¶
<pb:KR4f0005_WYG_368-20a>¶
泉流石上自成韻泉筑石如擊筑夫設以畫中詩相(入/聲)¶
擬東陽水樂可同無¶
　　　雲峰香界¶
峯雲藹藹封香界祗許鐘聲空外聞作雨恰逢今日好¶
始知畫筆擅靈氛¶
　　　荻浦秋聲¶
秋聲荻浦泛澄湖颯沓清泠有是乎不識閤閭傾聽者¶
可能於此悟交蘆¶
<pb:KR4f0005_WYG_368-20b>¶
　　　竹塢霜林¶
卜居喜得翠峰屏陋室由來早著銘竹徑宛然接楓嶺¶
意中原自有丹青¶
　　　烟浮逺岫¶
烟容峰熊兩糢糊髙下林光幻有無活脱今朝濕潤景¶
寫斯景者亦知乎¶
　　陣雨(四月二/十一日)¶
陣雨殷其雷嶺南閲武迴諸凡胥順矣一意益欽哉繼¶
<pb:KR4f0005_WYG_368-21a>¶
潤優而渥飛空徘且徊須㬰雲脚斂萬嶂翠蓮開¶
　　對瀑¶
香山橋下一泓水設法引來作瀑飛因悟有為都是幻¶
識其真者息其機¶
雨瀑較於泉瀑雄愛看合相渺雲空斯須雨止泉仍落¶
定(謂/泉)弗定(謂/雨)間究弗同¶
春月田盤池上居松泉仿彿此相如濯清究屬隣乎玩¶
樂矣頻哉畧慙(去/聲)予¶
<pb:KR4f0005_WYG_368-21b>¶
　　得一書屋¶
引水不一致有瀑斯有池書屋枕方塘得一久名之瀑¶
為弗定形池為有定時定乃得其一境與理相隨臨覽¶
偶會心勉欲學無私¶
　　山陽一曲精廬¶
山趣在環抱此陽彼則隂本來無定名大能槩小臨是¶
地大山陽降為溝壑深其前雖小山祗如餖飣斟精廬¶
一曲中窈窕稱幽尋泉響及松韻應荅成清音昔題遂¶
<pb:KR4f0005_WYG_368-22a>¶
為昔今詠豈誠今¶
　　浄涼亭口號¶
十笏之亭一畆塘千竒萬景納無央漫言小許勝大許¶
方寸贏他喜浄涼¶
　　琢情之閣¶
情者性之發性近情則逺兹為琢情閣固謂景雕纂然¶
吾有進焉理境殊絲管境或可尚竒理惟敦誠欵琢情¶
實近巧何如復性本¶
<pb:KR4f0005_WYG_368-22b>¶
　　懐風樓有警¶
君喻惟風民喻草草無不偃有何難雖然可近不可下¶
畏而不懐那久安¶
　　香山旋蹕御園之作¶
輕輿明發向朝暉背指雲林叠翠微頻喜蘭皋霑繼潤¶
即看麥壠較前肥薄寒颯颯知雨廣濃露瀼瀼見晛稀¶
四日逰山詩五十(是逰得詩五十/餘首舉成數耳)御園勤政合言歸¶
　　陕甘總督李侍堯奏報甘省雨澤情形詩以誌事¶
<pb:KR4f0005_WYG_368-23a>¶
甘省地瘠民本貧自昔無歳不報災去年勦賊頻阻雨¶
詢之乃悉弊所媒(甘省往歳每奏旱災上年因遣尚書/和珅大學士阿桂先後往勦撒拉爾)¶
(據奏省城四五月間連得雨澤有益民田而畧阻攻克/之進因諭問向何每年稱旱始悉王亶望等揑災冐賑)¶
(之弊相/習成風)懲貪示法逭民欠秋收多獲民氣培猶恐因噎¶
而廢食詩吟言志誠心開(甘省冐賑剥民積弊經阿桂/等徹底嚴查得實王亶望等)¶
(抵法本因剔除積弊使百姓得受實恵起見伹恐該督/等悞㑹此意因噎廢食致有靳恤災賑之事因明降諭)¶
(㫖再三申誡以積弊不可不去而災民不可不/恤並賦言志詩頒諭中外以示開誠布公之意)春末缺¶
雨為厪念今辰始報佳音來月初陸續得被澤各屬無¶
<pb:KR4f0005_WYG_368-23b>¶
不霑以該(四月二十二日據李侍堯奏蘭州於四月初/旬連次得雨又於十一日十二日省城得雨)¶
(深透四郊霑足並據各屬陸續其報得雨三四五寸及/深透不等通省普獲應時甘㴻逺近均霑等語覽奏為)¶
(之欣慰随復丁寜頒諭令李侍堯悉心查察各屬/如間有一二歉薄之處仍行據實奏聞母稍諱飾)額手¶
西望為慶幸更頒勅諭叮嚀哉莫因目前忘秋後一隅¶
豈無獨泣儕君臣之設為民耳慎之其善體予懐¶
　　無望¶
有望望惟焦無望望益綿青龍堵决口工敗垂成頻(叶/)¶
屢敗難收拾更張議改絃(青龍岡漫口堵築屢敗于垂/成昨四月初十日挂䌫合龍)¶
<pb:KR4f0005_WYG_368-24a>¶
(後至十二日復又塌蟄勢難收拾因命於/上㳺南岸履勘地勢為改絃更張之計)今日奏章至¶
欲將迤上遷南堤外更南築堤引流穿就下勢成順庶¶
得歸故川(據阿桂覆奏請於青龍岡迤上自蘭陽三堡/至商邱七堡一帯南堤外添築大堤一道内)¶
(就沿堤勢開挑引渠計長一百六十餘里渠成後於蘭/陽老堤挖深缺口𨗳水入渠下注商邱歸入正河大溜)¶
(勢必全掣下歸故道入海等語此雖無可如何之計/然舍此别無良䇿因勅大學士九卿詳議其事以行)決¶
口自易堵事半功倍焉引渠百餘里那成大汛前運河¶
事正多亟諭防於先(南岸蘭陽至啇邱一帯築堤改河/工成後青龍漫口自可堵閉并可)¶
(省北岸無數險工自屬事半功倍然今年大汛前㫁不/能竣事現在糧艘北上運河縴道正多繾念因亟傳諭)¶
<pb:KR4f0005_WYG_368-24b>¶
(韓鑅先事預籌加意防䕶并令巡漕/毓竒専司查察以期重運遄行無阻)底績愧無能救民¶
遑靳慳佇待新河成冬月合龍堅(築堤開渠兩項工大/費繁計合龍蔵功尚)¶
(需時日該處被水災黎至明/嵗始獲寜居益深軫念矣)哀哉昏墊民其寜應明年¶
　¶
　¶
　¶
　¶
御製詩四集巻八十九¶
