# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:21.349630
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷五十四
<pb:KR4f0005_WYG_446-1a>¶
欽定四庫全書¶
御製詩五集巻五十四¶
　古今體七十五首(庚戌四/)¶
　　黄新莊行宫即事¶
行館縣城北謁¶
陵所必經春秋閲三載¶
冠劒䕶千靈叩夀西瞻近(因八旬夀辰恭謁陵不東西/陵是處距    西    過兩)¶
(程/)按程一宿停憑輿適過處慰看麥苗青¶
<pb:KR4f0005_WYG_446-1b>¶
　　半壁店反丙申詩意¶
抑半壁乎半璧乎前畨曽論兩名呼(丙申過此以壁似/稱山璧若喻水因)¶
(有依山面水處兩/義皆可爾之句)壁璧音同其義異定論考諸志乘無¶
志乗既無俗稱任何必拘墟分别吾復思遼宋分疆際¶
限以半壁俾弗逾其稱或乃實由此爾時國計誠艱夫¶
　　兩江總督書麟奏報得雨詩以誌慰¶
上江以九下江八各府州均春雨霑(書麟奏據上江之/安慶寧國池州太)¶
(平廬州鳯陽潁州泗州滁州等九府州屬下江江寧蘇/州松江常州鎮江揚州太倉通州等八府州屬陸續禀)¶
<pb:KR4f0005_WYG_446-2a>¶
(報正月十二三及十九二十二十二三二十八九等日/先後均得雨澤現在麥苗出土五六寸得此春膏彌望)¶
(青葱堪/為農慶)前後不同渥時澤麥禾資潤惬農占蘇松自幸¶
屢豐慶(下江連嵗豐收而去嵗蘇松各府州屬更在九/分十分以上兹又得及時甘澤實慶屢豐之占)¶
鳯潁應舒洊歉阽(近年安徽省之鳯陽額州泗州各府/州屬附近淮安洪澤湖之處因黄湖)¶
(漫溢一時滙注低窪地畝間被水淹因即漸次消涸補/種雜糧並飭酌量撫卹而收成未免歉薄兹得同霑渥)¶
(澤麥稔可望民/氣自當漸復)閲奏豈能不生慰慰虞志滿惕猶兼¶
　　安河襍詠¶
山泉疏引□餘年灌溉恒資利大田(辛巳允前督臣方/觀承之請疏引此)¶
<pb:KR4f0005_WYG_446-2b>¶
(河溉田無算因賜名曰安河旁葺數椽畧綴亭臺以供/小憩每經此留詠所繾在重農田興氷利輙因憶舊臣)¶
(也/)側畔幾椽備小憩弗因此憶舊臣賢¶
假山渠水相環抱位置軒亭頗得宜脩葺謂他畺吏者¶
盡心民瘼可如斯¶
昨秋膏雨真優渥不藉引流種麥寛一晌顧名思義處¶
課耕惟冀萬民安¶
　　農事¶
農事第一要食乃民之天昨秋霪潦行轉豐為歉憐(去/嵗)¶
<pb:KR4f0005_WYG_446-3a>¶
(直隸秋禾芃茂可望豐收祇因霖雨過/甚以致低窪處所多被淹浸殊為可惜)自我啟程東途¶
潤無塵填却看麥苗少問稱待土乾(蹕途初經三河薊/州一帶頗怪種麥)¶
(者甚少詢之農民則猶以泥淖之故須/俟地土稍乾方可翻犁播種春麥耳)謂當不雨好興¶
犁宜大田邇來向西行麥苗頗芊芊而乃常作風堀堁¶
苗欲蔫却望雨為佳潤苗資實堅甫兹十日間心期互¶
變遷自咎失無恒尋思因農然¶
　　梁各莊行宫作¶
山陵將近隔雲岑三載春秋閲巳深為叩八旬誠實切¶
<pb:KR4f0005_WYG_446-3b>¶
猶遲一夕恨難禁巖齋數漏嫌晨慢瀑水當階擬淚淋¶
永福寺依隆福建(丙午重脩於此景陵西南之隆福寺/去嵗依例    建永福寺為祇謁)¶
　(橋山先期齋心之所其俱以福名者仰承錫昭皇祖/  皇考篤祜年躋八旬儲祥備祉恩以斂    繼䋲)¶
(之志/也)¶
兩朝斂錫繼繩欽¶
　　恭謁¶
泰陵¶
乙卯至今嵗五旬有五年倐開八十袠痛拜¶
<pb:KR4f0005_WYG_446-4a>¶
鼎湖天揚覲深増愧旰宵朂體乾孜孜待歸政屈指¶
佑希䖍¶
　　恭謁¶
泰東陵¶
承¶
歡&KR1852;二載不盡寸方心忽爾八旬到未邀¶
百嵗臨更無言可道祇有痛増深孰弗長年願可知恨¶
亦尋¶
<pb:KR4f0005_WYG_446-4b>¶
　　秋瀾村¶
上¶
陵迴必此停鑾慽慽於衷戀未安老矣復來定何日時¶
哉一去豈重看壁題過眼多累句庭景㑹心胥幻觀曲¶
繞門前流緑水春瀾入目亦秋瀾¶
　　降㫖免直隸緩徵積欠並賜大小官員等食¶
東西瞻謁¶
兩陵週畿輔觀民事豫逰雖值慶年陳衆樂却思潦地¶
<pb:KR4f0005_WYG_446-5a>¶
切先憂緩徵百萬全教逭(新正以朕八旬大慶已降㫖/将各省錢糧普行蠲免兹恭)¶
(謁戴允兩陵禮蕆将幸山左蹕路經臨童叟歡迎情殷/愛    宜廣敷愷澤加恵畿民所有直隸各屬節年因)¶
(災緩徵帶徴未完地糧銀一百四十二萬餘兩改折銀/二萬一千餘兩屯糧四萬二千九百餘石屯穀七百九)¶
(十餘石屯米三百餘石降㫖全行豁免俾窮簷得/免追呼共安耕鑿用副省方觀民行慶施恵至意)欠賦¶
山東待更諏(山左節年因災未完銀糧或亦有之俟長/麟迎鑾到日詢得實數自應一例豁免俾)¶
(令同被/渥恩)賜食門前勞(去/聲)執役眼饑餒者飽餐不¶
　　紫泉行宫十詠¶
　　　敞軒¶
<pb:KR4f0005_WYG_446-5b>¶
東幸南巡路必經行宫樸斲耐居停敞軒雅稱覲畺吏¶
民隠咨諏子細聽¶
　　　屏山¶
疊石為屏隔别區玲瓏詰屈趣清殊取材原自西山近¶
莫漫稱來自太湖¶
　　　鏡湖¶
盆湖一畝堪稱鏡朗照形容清絶塵可識世無大小界¶
各能有鑑漫欺人¶
<pb:KR4f0005_WYG_446-6a>¶
　　　舫室¶
幾間書室沼之濱春水初生漾碧淪却與濟寧遞消息¶
迴途真箇泛輕䑳(此時春水已盈計東巡迴蹕由濟/寧登舟抵津門水程自當輕利)¶
　　　㯶亭¶
笠子原供人戴之縛㯶何致肖真為笑他似解李白句¶
飯顆山逢杜甫時¶
　　　虹橋¶
呼橋從實呼虹幻幻實由來底是真嵗嵗山莊步虹慣¶
<pb:KR4f0005_WYG_446-6b>¶
(避暑山莊長虹飲練為三十六景之一文園/獅子林十六景亦有虹橋皆毎嵗慣經之處)饒他麋鹿¶
近親人¶
　　　魚罾¶
漁罾㸃綴置湖邊不動微風影漾鮮却是澄清直見底¶
無魚因悟理應然¶
　　　石徑¶
石徑能教近逺移居然咫尺異髙卑由來平易亦自好¶
却是人情好(去/聲)作竒¶
<pb:KR4f0005_WYG_446-7a>¶
　　　竹埭¶
閲時竹埭偶斯過月色風情静付他幾个亦饒淇澳意¶
自修可忘琢和磨¶
　　　箭㕔¶
庚寅題句憶斯曽步射艱能馬射能八袠即今稱耄矣¶
罷其矍鑠愧重増(幼嫻弓矢未嘗少廢壬午臂病後雖/每遇行圍馬射猶命中如常步射則)¶
(久不復為是以庚申駐此題詩有陸㳺同病每慙然之/句今年躋八秩愈當節勞自重而迴憶昔年惟増愧恧)¶
　　清明¶
<pb:KR4f0005_WYG_446-7b>¶
行館傍新城按程駐蹕旌景如凑吟詠花不讓清明雨¶
固非渇望風偏解妒生恐將符噩諺(農諺云清明風刮/土牽連四十五)¶
切切致心怦¶
　　經雄縣城南因命加賑有作¶
雄縣城南廿里餘大隄䕶淀滙波瀦途今一線左右水¶
堰外平湖髙下淤(淀之北堤所以禦水衞民也兹出雄/縣城南經二十餘里因去秋霖雨過)¶
(多旱路左右潦水尚未全消皆漫淀堤/所積不可播種目覩情形實堪心惻)昨潦甚㢤傷切¶
已吾民病矣嘆非魚曰蠲曰賑勤優恤一再加寧帑惜¶
<pb:KR4f0005_WYG_446-8a>¶
予(新正以上年順天及保定河間天津等府屬被淹州/縣雖已實力撫卹銀米兼賑猶恐今春正賑已畢青)¶
(黄不接民食不無拮据已加恩将成災七八分之極貧/並九分災之極次貧民俱展賑一個月今蹕途經覽念)¶
(距麥收為期尚逺災歉之餘元氣不能驟復仍即降㫖/将現在及回鑾經過之雄縣任邱河間獻縣阜城景州)¶
(滄州天津青縣静海武清等十一州縣照二/月展賑之例再加賑一月庶稍救飢民耳)¶
　　至趙北口作¶
幅員昔日那堪論(去/聲)趙北燕南此設闗直𨽻今司一總¶
督姬周古割幾區寰淀惟就下分左右(淀河居霸州文/安大城武清東)¶
(安静海境者為東淀自雄縣安州安肅髙陽諸水來者/為西淀而趙北口堤居其中有橋八座西水由此滙入)¶
<pb:KR4f0005_WYG_446-8b>¶
(東淀流歸/大清河)路所必經熟往還去嵗秋霖是間甚循堤厯¶
厯閲民艱¶
　　懐清樓口號¶
岸樓西向淀之池俯目清波萬頃披却語地方大小吏¶
予惟對景爾應思¶
　　湛持軒¶
湛固水之徳持則人所為二義不相涉何以軒名之憑¶
軒悦水湛入目㑹心持是豈非一乎誰能分别斯濂溪¶
<pb:KR4f0005_WYG_446-9a>¶
語取注主静無不宜¶
　　鄚州道中作¶
行堤就陸較前遲陸路兩旁水占之(過趙北口仍由堤/上行走盖縁陸路)¶
(兩旁積潦猶未盡退/時當舉趾深為繾念)昨嵗秋霖實過甚恐妨舉趾悞其¶
時¶
或稱去嵗此行舟賑恤申令(平/聲)恵被周(上年直𨽻因秋/間雨水過多河)¶
(淀並漲被澇成災者四十一州縣當飭酌給口/糧並按例賑恤今春加賑昨復命加賑一月)雖見吾¶
民鮮菜色逺鄉僻壤可同不¶
<pb:KR4f0005_WYG_446-9b>¶
輕輿遵路原非濘畺吏修治可謂勤未識勤民似兹否¶
乃誠盡力解憂分¶
　　微雨(二月廿/二日)¶
清明卓午風誠恐符噩諺(以農諺清明風刮土牽連/四十五之占頗為厪念)解¶
者曰非時(是日亥正一刻始交清明節氣卓/午起風尚在清明之前或云無礙)疑信吾猶¶
半設以斯地論潦水尚連淀久弗雨適可風多涸立現¶
於耕轉為宜無事多愁患行行過鄚州地漸髙改觀涸¶
出者種麥菁葱緑成片復為(去/聲)思雨佳情莫定屢變濃¶
<pb:KR4f0005_WYG_446-10a>¶
雲墮細雨忽被風敺散一惜澤不久一恐霪成漫更以¶
解噩論(微雨在清明三日内/或可解農諺所云)則斯固已善雜言不成章¶
慮紛鮮定見然莫非因農為君難自歎¶
　　思賢村行館四疊舊韻¶
繼前代學後人祠豈易得之應審宜太傅立身真是合¶
作君治世詎殊資受賁濶論還輕董授易精詮兼善詩¶
行館偶賡甲辰韻辭多欲笑此何為¶
　　河間道中詠古¶
<pb:KR4f0005_WYG_446-10b>¶
　　　獻王祠¶
相依祠墓梓和桑秦火那災經義長(謂天經/地義也)詩易至今¶
傳正學寧須竒秘詡三倉¶
　　　簡子城¶
屬燕何得簡城築尹鐸傳應訛晉陽(晉陽為簡子屬邑/此城在燕南趙北)¶
(之間自不應附㑹簡子當與聞鈞天/廣樂沿訛秦穆公事同一躗語耳)帝所重儓穆公事¶
史遷躗語太荒唐¶
　　　扁鵲宅¶
<pb:KR4f0005_WYG_446-11a>¶
自當生與自當死能死生人詎越人二語居然示君道¶
故當扁鵲號醫神¶
　　　亞夫城¶
嚴令軍門細栁營訛傳渤海亞夫城可知地下埋反獄¶
卓卓早招怏怏情¶
　　　董學村¶
三載下帷獨著書却言災異禍招諸擇交自是學人重¶
弟子何容吕步舒¶
<pb:KR4f0005_WYG_446-11b>¶
　　　閭邱臺¶
禁弓弩對實佳文寳鼎辯能周漢分口給力行殊碔玉¶
似忘明哲保身云¶
　　瀛州南樓八疊沈佺期韻¶
樓即可稱譙吟興緬干霄然而曽讓宋末句殊澀寥(用/昭)¶
(容品/詩事)獨此瀛州章逸韻同清飈壯構今何在烟村及野¶
橋疊詩見其人初唐原匪遥其人實熱中逐炎不厭囂¶
論世亦政方重賡五字謡¶
<pb:KR4f0005_WYG_446-12a>¶
　　命截留漕糧三十萬石於北倉以備直𨽻賑恤之¶
　　　用詩以誌事¶
畿南沴勢見經行日日憑輿切切情幸得山東資接濟¶
(直𨽻去秋被水淹浸處所正賑已畢疊加展賑尤幸山/東去歲上稔畿南接壤商販貿遷閭閻毫無菜色然予)¶
(軫念民生時切於懐矧連年全漕抵通天庾充盈現在/糧艘已入直𨽻境内因復降㫖令倉場侍郎蘇凌阿藩)¶
(司馮光熊㑹同前往截漕三十萬/石留貯北倉以示多方籌備至意)更宜天庾撥餘贏應¶
知此後時猶逺可謂目前價尚平(東作方始距麥收之/期猶逺雖目前糧價)¶
(尚平而早為儲蓄以待賑糶/之用庶有備可以無患耳)備以不虞早為計畺臣善¶
<pb:KR4f0005_WYG_446-12b>¶
體惻民生¶
　　題毛公祠¶
傳詩自是屬毛萇宋代方知有紫陽(漢唐以來於毛傳/詩序俱無異詞至)¶
(宋朱子作集傳於是/後儒方宗紫陽之説)幸得趙燕立博士便云遷就亦中¶
郎(朱子謂毛萇始引詩序入經自齊魯韓三家之傳絶/而毛説獨行讀者有所不通則為之委曲遷就云云)¶
(然朱子雖别自立説而亦有拘而過當之處如鄭風自/緇衣以下惟六篇與舊説相仿餘十五篇泥於鄭聲滛)¶
(一語悉以滛奔斥之而置實事於不問殊失誦詩尚論/之義且所謂鄭聲滛者以其聲近於滛靡非謂詩之以)¶
(人言者無不屬之滛奔也如風雨之思君子子衿之刺/學校廢揚之水之閔無臣將仲子之刺莊公山有扶蘇)¶
<pb:KR4f0005_WYG_446-13a>¶
(諸篇之刺忽此皆有實事可稽詎得概以滛奔目之乎/向題七十二候虹始見詩觸類及此辯之頗詳然自宋)¶
(以後雖皆宗朱子而毛説行之已久/尚有典型虎賁中郎之思誰則無之)二南原合不稱國¶
十什衹當獨號王(古有二南而無國風之名其不應稱/國已見向所著國風正譌至平王東)¶
(遷以後王號猶存孰從而降之為國以/是知朱子集傳為十五國之風者非是)行館祠旁供一¶
宿餘閒攷古遂成章¶
　古有二南無國風之名宋程大昌詩議首論之天下¶
　豈有周南之國召南之國亦豈有王統天下而謂之¶
　國之理(如詩云王國克生正謂文王尚/未王天下為周一國之義耳)至豳乃追王¶
<pb:KR4f0005_WYG_446-13b>¶
　之義或稱其先王之國尚可牽强然禮表記見國風¶
　之文乃漢儒所作其所引我躬不閲乃邶風非周召¶
　王豳也向曽為國風正譌闢其妄并詳稽古説加以¶
　論斷矣兹以東巡道經毛萇故里採風之餘三復詩¶
　教輙有所見不能已於言夫詩先春秋而刪者也春¶
　秋尊王故於每年之春首掲以王公羊傳云何言乎¶
　王正月大一統也詩之王即春秋之王也孔子作春¶
　秋尊王如此而於刪詩顧以王列於國且入於衛之¶
<pb:KR4f0005_WYG_446-14a>¶
　後鄭之前有是理乎孔子生於魯父母之邦故為頌¶
　魯非王之諸侯乎孰謂孔子尊魯而反卑王乎詩十¶
　餘國編比後先解經家多曲説孔頴達謂王爵仍存¶
　不可過於後諸侯故次於衛夫衛王臣也不可後他¶
　國獨可後衛乎名分所在可少抑不可過抑是五十¶
　步之笑百步耳歐陽修謂衛王以世爵比也王之爵¶
　受之天衛之爵受之王曷可比也張載謂若非以衛¶
　分之則王無異於正風也風之正變讀其詩者自知¶
<pb:KR4f0005_WYG_446-14b>¶
　之何待分且雅正變之間復以何者分之乎曹稡中¶
　謂天下無王而寄元於魯故曰王者之迹熄而詩亡¶
　孔子魯人春秋魯史魯人修魯史書魯元理也王詎¶
　可寄若如所言則是春秋繼詩乃曹魏九錫之文趙¶
　宋袖中之詔也侮聖言滋甚惟王應麟謂襄二十九¶
　年季札觀樂為之歌王孔子至哀十一年始自衛反¶
　魯降王於國風非孔子也差為有據盖孔子之刪詩¶
　因其舊次耳我¶
<pb:KR4f0005_WYG_446-15a>¶
皇祖欽定詩經傳説彚纂備引諸家之説而以朱子所¶
　言十五國風次序恐未必有意置於篇末¶
聖見超卓已微示折衷可以鑚仰闚測矣其時李光地¶
　親承¶
聖教亦有王號猶在誰則降之之説韙矣予以為王宜¶
　列於二南之後十一國之前周之興而南也格被徧¶
　於武夫女子其遷而東也憂思結於行役之大夫盛¶
　衰之介如此與夏書之由甘誓而五子之歌商書由¶
<pb:KR4f0005_WYG_446-15b>¶
　髙宗肜日而西伯戡黎周書由君牙冏命而吕刑文¶
　侯之命同一意俾讀者憬然而悟惕然而思在上者¶
　念政教之施當端本善源在下者凛風俗之化當則¶
　古稱先一序次間俯仰興廢致此之由兢兢慎守始¶
　以見詩教之大也中庸曰非天子不考文予見及此¶
　為毛鄭以來説經家所未有亦考文之一不難移置¶
　篇第頒諭學官改而行之顧經文傳習已久不可更¶
　易唐明皇躋月令為禮記篇首予素所深鄙即曩時¶
<pb:KR4f0005_WYG_446-16a>¶
　定麈角解改時憲而不改戴記之義也然誦聖言正¶
　大分所闗係非淺尠因於詩發其端而覼識於後以¶
　諗天下後世之説詩者¶
　　河南布政使景安報雨詩以誌慰¶
接境撫臣迎覲時承宣報雨驛應馳下旬澤已各屬遍¶
仲月膏欣四寸滋(前據撫臣梁肯堂奏河南省城於正/月二十九日得雨四寸兹梁肯堂前)¶
(來迎覲布政使景安奏稱該省復於二月十八日子時/起至午時宻雨㢘纎入土四寸現在濃隂逺布雲勢未)¶
(止霑被必廣二麥既資透發早穀秋糧/亦可次第翻犂糧價平減農民歡悦)麥欲浪翻苗潤¶
<pb:KR4f0005_WYG_446-16b>¶
普禾當犁起種(上/聲)生資郊畿是日亦雲作(是日隂/而未雨)旋霽¶
却非渇望期¶
　　紅杏園七疊前韻¶
吉行本不遙午前便駐輦門開舊熟路室匪新築館然¶
而已覺奢卑宫訓垂顯相傳梁王居舊蹟非拓展木架¶
弆芸編翻書餘暇遣汲古以為藩是亦足嘉善¶
　　日日六韻¶
日日覲光庶歡呼夾路行視今較昔篤落後繞前迎(每/日)¶
<pb:KR4f0005_WYG_446-17a>¶
(鑾輿經過之處黄童白叟夾道跽迎甚至有落後者復/繞至前途歡呼載道覺愛戴之情更倍往年盖予夀躋)¶
(八旬康强如昔猶舉時巡令典稽之史冊實所罕聞宜/乎羣黎瞻覲益深慶幸而予既仰邀    昊眷又何敢)¶
(遴惜恩膏是以直𨽻省疊次展賑之外復免災歉/銀糧一百四五十萬庶盡代    天子民之職耳)都為¶
(去/聲)康寧計不教呵叱驚身衣鮮須捷口食可充盈所見¶
誠堪幸向隅猶切怦殷殷憑顧處即我寸田情¶
　　景州行館八詠¶
　　　展義齋¶
税駕行宫有餘暇虚齋召見毎宣名席前用展勤民義¶
<pb:KR4f0005_WYG_446-17b>¶
咨爾直陳漫隱情¶
　　　頥志堂¶
堂名頥志述山莊(避署山莊有頥志堂以奉亦述慈寧/是處於乙酉年新築行館    斯名)¶
(恭奉今祇安輿駐此用博回憶/歡心    空瞻擔額不堪)本擬承¶
歡適¶
體康此日空瞻舊額在一悲傷惹兩悲傷¶
　　　通渌橋¶
絳河牆外瀉流泉引則成渠漾碧漣宛轉木橋通渌水¶
<pb:KR4f0005_WYG_446-18a>¶
其通不費鑿和穿¶
　　　澹懐室¶
敞則為軒温則室晝存宵養各供宜蜃窻臨水澹然暎¶
正復愜懐㸃筆時¶
　　　延月臺¶
下(馬韻/後同)為空洞上(漾/韻)為臺延月題名憶昔來下浣適逢¶
輪慢上(養/韻)豈能深夜待清陪¶
　　　涵虚舫¶
<pb:KR4f0005_WYG_446-18b>¶
室雖云舫原非舫祇以長廊近水邊號曰涵虚誠恰當¶
世間萬事率同然¶
　　　葆光洞¶
牡為峯必牝為穴石洞空空額葆光虚實中孚標至理¶
詎惟髙論述䝉莊¶
　　　四照亭¶
冕旒蔽目戒窮見視以無形在闢明照有公私言豈易¶
無魚應識水之清¶
<pb:KR4f0005_WYG_446-19a>¶
　　福建巡撫徐嗣曽奏報得雨詩以誌慰¶
迤南率霑雨惟欠浙和閩閩此稱兼雪浙何報闕春澤¶
均㳺上下(今春南北各省奏報雨澤普霑惟浙閩尚未/據奏到時切盼望兹始據徐嗣曽奏福建省)¶
(城自嵗底二十八九日起至正月初八九等日&KR0584;雨連/綿並於初三四日得雪五寸其上㳺之延平建寧邵武)¶
(汀州下㳺之興化省北之福寧等府屬均於初三四等/日得雪四五六寸不等餘日亦俱得有雨澤又近南之)¶
(泉州漳州二府及永春龍巖二州所屬亦俱普得膏雨/逺近均霑不惟麥收可期豐稔而東作方興即可乘時)¶
(播種早稲糧價有減/無増地方極為寧謐)市減價新陳宣諭琅玕問(閩省既/已得雨)¶
(浙省或亦均霑因即/馳諭詢問冀慰厪懐)期詳農况真¶
<pb:KR4f0005_WYG_446-19b>¶
　　䇿馬¶
䇿馬曉春晴輕寒輕暖程畿南接山左駕送更鑾迎不¶
覺八旬耄相闗一念情所欣入佳境稔後麥抽莖¶
　　過徳州浮橋作¶
不到齊疆漫五年浮橋過那不思前白駒瞥眼誠倐爾¶
赤子傾心益切然喜看林林温飽象祝祈嵗嵗屢綏連¶
(山東連嵗豐收去嵗麥收十/分秋收九分有餘更稱上稔)迴空早畢新漕接治運勞¶
神略慰旃(近年經理運河疏濬不遺餘力上年糧艘於/中秋前全數扺通旋即迴空南下據漕臣報)¶
<pb:KR4f0005_WYG_446-20a>¶
(於九月初八日俱過徳州/自此可符冬兌冬開舊制)¶
　　降㫖命倉場侍郎速收漕糧詩以誌事¶
適渡浮橋見漕(去/聲)船淮揚已過艤平川(本日駐蹕徳州/經過運河浮橋)¶
(因䇿騎閲視南糧幫船詢知頭進揚州二三等幫已過/徳州北上以後各幫亦俱銜尾前進本年漕運遄行較)¶
(之去年更早/㡬兩月矣)後來銜尾源源至預計到頭櫛櫛填催令¶
入倉勿留滯(昨河南糧道劉文徽押送重運到通州後/前赴白澗行在迎鑾迄今又半月餘知東)¶
(豫二省幫船當已全行抵壩且前據倉場侍郎蘇凌阿/等奏稱於二月十八日開斛而現在收兊若干未據續)¶
(行奏到自係起卸延緩致令漕船守候需時因即傳㫖/申飭並諭令督率嚴催趕緊收兑俾得及早回空以符)¶
<pb:KR4f0005_WYG_446-20b>¶
(定/制)庶㡬迴舶弗遲延笑他元素稱分任(行笈隨擕宋孝/宗賜曽覿書冊)¶
(内書唐太宗與張元素論隋主好専之事意在分任羣/臣而人君即可髙拱無為夫人君固不當親理細事而)¶
(亦必明察以専賞罰然後足以董正百官致治四海隋/主之失正在不能明察因慮其欺蔽而遂不免於自専)¶
(惜太宗與元素皆見不及此近因懲處直𨽻滯獄一事/曽為詳申其説若連嵗漕運迅速亦因年來經理運河)¶
(不遺餘力始能水勢充盈遄行無阻竞復冬兊冬開舊/制倘亦如元素分任之説又安能力救漕運遲滯之弊)¶
(耶/)試看通漕(平/聲)速往年¶
　　駐蹕徳州行宫¶
行行疆界分齊趙厯厯民情殊彼兹彼嘆昨秋潦為沴¶
<pb:KR4f0005_WYG_446-21a>¶
兹欣終嵗稔逢時(直𨽻上年秋雨略過大田多被淹浸/若東省徳州以南晴雨應時夏秋俱)¶
(獲豐/收)相通隣境聽其運弗致傷農慰自知(直𨽻雖有被/水成災之處)¶
(所幸東省連疆嵗報屢豐商販可以通/運而東省亦不致有穀賤傷農之慮)駐輦庭軒宛似¶
舊又因餘暇引清思(計前次駐蹕此間相距五載遂已/夀躋八旬吏治民生農功暘雨日)¶
(厪於懐不覺光/隂迅如是也)¶
　　十依¶
皇祖徳州即事詩韻¶
民艱恒在目豈論入疆初然而籌有慶亦按子輿書¶
<pb:KR4f0005_WYG_446-21b>¶
八徵耄以念方寸敢忘肅(予因今嵗夀躋八旬鐫八徵/耄念之寳盖距歸政之期尚)¶
(有六年未形智衰範之庶徵敢不在念惟是時雨之徵/曰肅而五事以肅主貌予以為肅不在貌而在於心予)¶
(之髦而敬念庶徵惟此/寅畏之心不敢少懈耳)¶
奎章賡十全(向於疊韻詩如中秋帖子涿鹿行諸作例/以十全為度兹敬賡    皇祖元韻已值)¶
(十全自後有作/當更拈别韻)應時二月燠(蔡傳於庶徵曰燠句引小/明詩首章二月初吉及三)¶
(章日月方燠二語以見燠之為春為木/兹以二月東巡天氣漸和正協詩語)¶
　　題箑頭墨梅七疊前韻¶
撫梅嵗隔五對時春未三重巡山之左罷幸江以南¶
<pb:KR4f0005_WYG_446-22a>¶
　　降㫖豁免山東緩徵積欠詩以誌事¶
山左幸逢稔屢年因災之欠在其前(山東自丁未戊申/己酉連年以来春)¶
(夏雨暘時若冬雪優霑各屬二麥秋禾收成豐稔均獲/九分有餘其前此數年間偶有水旱不齊因災緩徵之)¶
(處現在所有民欠/均非近年之項也)入疆悉故恵應施(去/聲)三載緩徵豁以¶
全(此次巡幸山左鑾輿所莅童叟歡迎倍形愛戴兹入/疆伊始允宜普沛恩膏因思各屬從前積欠尚多若)¶
(一律徵輸恐民力不無拮据即降㫖將四十九五十五/十一年未完銀一百七十餘萬兩全行豁免俾閭閻益)¶
(臻樂利以副行/慶展義之意)足食更加免追呼(去/聲)安居可以恣興眠¶
即看麥壠芃苗緑設雨應收餅餌駢(連日經過地方麥/苗芃蔚盈望菁葱)¶
<pb:KR4f0005_WYG_446-22b>¶
(地方官雖稱土脉含潤不至望雨然春/澤惟期優渥又為之生望雨之念矣)¶
　　曲陸店行館作¶
野店名曲陸命名義莫稽無從攷舊乘却以念羣黎或¶
有難申屈應教與雪齊載咨大小吏觸目敬堪躋¶
　　再題曲陸店¶
不解感思道不求殊淵明命取縣志覽八景堪笑生(曲/陸)¶
(店在平原縣境按志載舊傳八景有曲陸耕雲名目一/曰鳩埜春耕注云以地逺城市而近河民之力作者衆)¶
(故云盖郡邑志乗多附㑹以標名勝類/皆可笑所有八景諸詠亦無可觀者)漁洋號博雅亦¶
<pb:KR4f0005_WYG_446-23a>¶
未詳其名(王士禎新城人康熈年間曽任刑部尚書為/山左詩家有漁洋詩稿其戯題曲陸店詩云)¶
(曲陸店接黄河厓/亦未言命名之故)因思河九曲其尾在齊坰是地馬頬¶
北徒駭於南横中間得平陸合以曲陸稱既古允相副¶
循責不費争五字為紀實沃壤觀新耕¶
　　徒駭河¶
禹時徒駭今無用無用辛丑仍資疏(辛丑嵗青龍岡河/口漫溢其始分為)¶
(二支南一支由南陽昭陽微山三湖南下仍歸運河北/一支自趙王河張秋穿運由大清河歸海其分洩不及)¶
(者由徒駭馬頬等河疏洩/入海亦一時權宜之計耳)偶一資之出無奈欲返其舊¶
<pb:KR4f0005_WYG_446-23b>¶
那能乎辛丑雖然幸復故其後衝決還頻書古難今更¶
難於古(古人言治河無善䇿今之治河非古地廣人稀/之比欲其順軌安流不為民田廬舍之患較古)¶
(人為更/難矣)駕言閲古深慙予¶
　　醇和堂四疊舊作韻(平原縣行/館堂名)¶
有實方當可曰名貴名鮮實率常情欲祛此習審難矣¶
返已亦惟先致誠¶
　　晏眠¶
晏眠人謂樂晏眠我謂苦豈其性異人聽我陳覼縷寐¶
<pb:KR4f0005_WYG_446-24a>¶
賴神之全年老神短阻是以寐弗長每每醒四鼓設如¶
即求衣東方刺應覩侍御實亦勞(侍御之人每日先一/時早起祇候若四鼓)¶
(求衣彼當三鼔而起/是終夜不能休息矣)彼非人子否(叶/)無奈攬衾眠其晏¶
翻為楚消煩或句成欹枕仍延佇質明乃夙興斯苦向¶
誰語問不早朝人(用白居/易語)其樂誠何取¶
　　雨(二月廿/八日)¶
入晚興雲宻中宵落雨甘唘行猶霔細沿路或時酣濯¶
麥隴烟接拂花村靄含有欣共民慶無暇問程覃駐輦¶
<pb:KR4f0005_WYG_446-24b>¶
&KR0584;逾午潤庭寸過三尺盈應更美於澤豈辭貪¶
　　齊河縣行宫六疊前韻¶
五年閲復此來居萬姓如前歡擁輿論政㡬曽化及彼¶
修身祇愧貌仍予思將何事消餘暇亦曰新吟疊舊書¶
却是隔牆¶
雲館在愴然有泚敢瞻諸¶
　　賜山東巡撫長麟¶
山左羣黎一何幸屢綏更值撫臣賢所嘉執敬以無事¶
<pb:KR4f0005_WYG_446-25a>¶
不敢放心於有年須識安民在察吏漫勤扈蹕務増妍¶
持盈朂爾休稱泰謙鞏惟予亦勵䖍¶
　　賦得野含時雨潤¶
宜雨宜暘候輕寒輕暖天平途塵氣净東宇曉曦鮮因¶
憶宋家句稱居沈氏先(用昭容/評詩意)微嫌殊夏令(時雨當用/之於春方)¶
(為切當若夏日稱時雨/當知其春必經旱矣)正值利春田緑野麥如濯紅村¶
花欲然露珠滃錯落風綺颺芊眠渇意解方寸沃心同¶
億千咄㢤言過慰惟切戒盈䖍¶
<pb:KR4f0005_WYG_446-25b>¶
　　九依¶
皇祖過濟南韻¶
即今九過濟南城¶
奎韻十全太熟生(向作疊韻詩至九疊則為十全不/復賡韻繼更有作即拈他韻用之)厯¶
下¶
逝仙恨豈忘(去/聲)八旬偕老意難平(得孝賢皇后於濟南/  病遂不起故每及)¶
(之/)更憐未得元孫見那免迴思諸慮盈自笑塵縁排未¶
盡倩他遮莫逺雲横¶
<pb:KR4f0005_WYG_446-26a>¶
　　宿長清縣示地方吏¶
長清標縣名難考義所取築館備¶
慈頥由來亦已久巡方每憩躬憶昔惟俛首不能捨之¶
過恐衆勞奔走長途藉徙倚清齋逺塵垢然意豈在兹¶
觸緒摛吟口試問大小吏兩字守諸否¶
　　小憩崮山疊甲辰韻四首¶
齊郊行不見燕山曠野輕與目為閒今曉一峯忽入望¶
巖巖遥示岱宗顔(兹山在長清縣東南三十里山脉由/岱岳迤邐而來上有古柏數株蒼翠)¶
<pb:KR4f0005_WYG_446-26b>¶
(崖谷/間)¶
數嵗兹山復一過雖云嶺小亦嵯峨翠微處有傳餐室¶
(山下有屋數楹辛卯年地/方官所備以為傳餐之所)不説由來愧已多¶
巖頂精藍有佛樓隆崇入望曉雲收頻經曽未一拾級¶
付與闍黎自浄修¶
小駐輕輿復就途迎鑾老幼總歡娛屢豐見爾足衣食¶
此景熈熈信悦吾¶
御製詩五集巻五十四¶
