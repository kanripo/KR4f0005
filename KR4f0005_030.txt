# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:08.254457
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 初集卷三十
<pb:KR4f0005_WYG_030-1a>¶
欽定四庫全書¶
御製詩初集巻三十¶
　古今體九十二首(丙寅二/)¶
　　春日南苑行圍即事襍詠¶
田馬調惟佶春暉麗載陽平明出雲闕迤邐度烟荘南¶
苑三宫近材官七萃良武功伊古重時舉豈禽荒¶
小大從民願蒐苗以暇脩土膏猶未動毛氄尚多柔松¶
籟紛笳吹氷澌襍玉流晴明直北望瑞擁五雲樓¶
<pb:KR4f0005_WYG_030-1b>¶
堪詠車惟好難方囿是靈村煙遥帶白苑柳遲(去/聲)拖青¶
迥野揚旌過平疇問稼停獲来新射鴨中使進¶
慈寜¶
曠景夙所恱春光聊自評有無参草色上下遞禽聲藉¶
以明三作兼之暢六情何須詡他藉嗟彼亦生生¶
　　老杏¶
去年我已負花期(舊嵗未/至南苑)今嵗花期遇閏遲未許胭脂¶
勻嫩蕊還教氷雪壓枯枝覩兹寂寞誠無頼擷彼芳華¶
<pb:KR4f0005_WYG_030-2a>¶
知㡬時最是前春吟賞地重經搦管有餘思¶
　　蔭榆書屋叠舊韻¶
樹以古益竒有如詩客懐老榆經百年扶踈髙且佳松¶
柏堪友朋藤蘿失梯階徘徊蒼榦隂詎似仲堪槐新月¶
届上弦流光寒以皚照眼芸編青啅影春禽喈因欲問¶
素娥盈匡曾㡬皆¶
　　春曉¶
離宫奏鐃吹古樹哢幽禽其鳴雖不同物物皆春音披¶
<pb:KR4f0005_WYG_030-2b>¶
衣曉氣清義府堪玩尋豈以豫逰故而弛乾惕心朝暉¶
上我窓花櫺迅流隂稽古且匪且勤政今斯今¶
　　題元靈宫後静室¶
紫府蕭䑓太上家松篁擁作碧雲霞豈因訪道来丹地¶
聊爾怡神凭緑紗妙契何須問嬰姹虚皇猶自護龜蛇¶
雙楸恰似倪迂景(静室前有雙楸/樹蒼古可愛)只少翩飛三兩鴉¶
　　咏盆中水仙¶
斜臨文石笑依梅一室居然漢水隈窗影新蟾姿更好¶
<pb:KR4f0005_WYG_030-3a>¶
却疑叢下素姝来¶
雪肌玉質只如然漫道傳神頼孟堅設使女夷容借問¶
誰於卉裏合稱仙¶
難辨江南江北春信風一度一畨新維摩室裏無堪著¶
朶朶天花自著身¶
色香浄處合天倪恰喜清風瀟灑之留得前年春意在¶
緑忩銀燭覓吟時¶
　　對月¶
<pb:KR4f0005_WYG_030-3b>¶
育魄始西宇流輝届中天弓輪漸引滿倐忽踰上弦懸¶
琮白榆側耀錦銀河邊雖過燈事佳却盻花朝妍行宫¶
多古樹漏影蒼茫然忩紙氷(去/聲)虚皎罏篆縈纎穿青編¶
将素席一室儼昔年¶
　　南紅門池上作¶
沍凌纔解春水生水靣魚兒試冷行楊栁倒影梳風輕¶
乍似藻荇紛交横我来池上消清暇静觀飛躍参元化¶
猶憐皸瘃罷水虞藏罟置革兩無藉¶
<pb:KR4f0005_WYG_030-4a>¶
　　南苑行宫題仇英黄鶴樓圗用崔顥韻兼效其體¶
兩箇地仙誰跨鶴(世傳仙人子安乘黄鶴過此又云/費文偉登仙駕黄鶴返憩扵此)千¶
秋佳話空傳樓髙樓江夏今好在我欲尋之歎路悠莫¶
謂昔人傳昔事試㸔春水生春洲依然别館拈吟處不¶
知何事惹閒愁¶
　　裕性軒題壁(南苑行宫内/舊書室也)¶
宿解讀書樂時復與静宜幽軒搆離宫憶昔曽下帷几¶
清無俗氛樹古多喬枝春風此駐蹕芸編一再披鳥語¶
<pb:KR4f0005_WYG_030-4b>¶
如相訴駒影不肯移欲去重徘徊長歌有所思¶
　　題徳夀寺禪房¶
花宫松逕偶相過一脈曺溪問若何首座真成粥飯罐¶
半庭徒負芙蓉窩鳥来梵網啣天果籟入香林振玉柯¶
不悟燈籠将露柱阿難空祗夜伽陀¶
　　南苑雙栁樹復枯其一叠韻誌感¶
種栁補成雙雙雙期未久經年此一過獨樹臨蕪畆昔¶
為舊者伴今待新為友停鞭契菀枯真似獅子吼彭殤¶
<pb:KR4f0005_WYG_030-5a>¶
本齊年賔主亦其偶大椿過八千朝槿榮其後底事重¶
歡悲強兮新與舊靈和儻悟此是謂無量夀¶
　　萬吉驦惜辭¶
我有十駿駿皆良孰居首者萬吉驦天閑十二盡騕褭¶
此馬徳勝最所臧豈無籋雲躡星材或失之柔或失剛¶
惟我萬吉安且閑恰如房杜弗見長今来老矣難服御¶
雄心向我猶昂藏星纓月題不忍加權適其性而徜徉¶
爾驦爾驦善適其性而徜徉我亦因之悟幻常¶
<pb:KR4f0005_WYG_030-5b>¶
　　春夜¶
春夜漏仍永離宫月色披鐘聲来逺寺樹影散踈枝蕊¶
結燈垂燄芬餘篆裊絲山房翠雲静恰似去年時¶
　　題錢舜舉花卉巻即用其韻¶
　　　碧桃¶
穠纎洗盡餘清嘉源中洞口均空華只有鶯羽翩翻集¶
占却一樹春風花¶
　　　牡丹¶
<pb:KR4f0005_WYG_030-6a>¶
豓酣每值好春殘行雨流風莫妒歡破頬䑕姑常笑日¶
始知藝苑有還丹¶
　　　玉梅¶
鄧尉村前春已廻玉梅嬝嬝融粉汗一種天然林下風¶
詎作妖嬈桃李靣千載逋仙是知己雪壓氷摧夫豈怨¶
霅溪一幅貎炎凉寓意有在不言見¶
　　王蒙蘭亭脩禊圗¶
二難四美盡堪圗枉渚浮觴作静娛未識東牀坦腹者¶
<pb:KR4f0005_WYG_030-6b>¶
却稱自詡配齊奴¶
　　漢玉屏風歌¶
君子無事不離玉琚瑀佩左珩璜右豈伊玩物重竒淫¶
五徳咸備堪為友嶷嶷逾尺漢玉屏直方大與坤為偶¶
産之必在方之流剖之應自和之手天球𢎞璧想同時¶
結緑垂棘望而走入土出土千餘年閱㡬滄桑静以夀¶
藉紫檀架襲錦囊内府流傳嵗已久從無題什豈有待¶
我欲吟之恧詩醜温潤宻栗無玷瑕特達孚尹匪紺黝¶
<pb:KR4f0005_WYG_030-7a>¶
色得元黄之正中質具圭璋之素守如在鬱羅蕭臺畔¶
俯視日月數星斗(玉有白章/如麟星)不為斯篆之秦璽抑埴徒¶
汚方空綬不為増碎之漢巵承漿更濫如澠酒但為宣¶
室之外屛義合扵古納自牖所期有賢汝不蔽何慮有¶
諫吾不受人惟求舊噐豈不徒貴異物斯物誘刓真未¶
肯命齅人附題權令揮顔栁(是詩未曽勒之玉屛上虞/壊其質也乃命張若靄倣)¶
(顔碑書之鐫扵/玉屛之架云)¶
　　御花園花朝¶
<pb:KR4f0005_WYG_030-7b>¶
堆秀山前景物芳更逢晴日靄烟光負氷錦鬛游文沼¶
試暖文禽遶畫堂綵燕繽紛先社日青旛摇曳引韶陽¶
莫嫌花事遲追賞通閏應知春倍長¶
　　仲春經筵¶
晴旭曈曨散曙寒文華廣殿㑹衣冠從来聖道通参賛¶
况復予衷企治安(是日講中庸致中和天地位焉萬物/育焉一節虞書闢四門明四目達四)¶
(聦三/句)心所㑹時原自易學惟行處始知難寄言魚雅談¶
經侣漫作崇儒故事觀¶
<pb:KR4f0005_WYG_030-8a>¶
　　命董邦達倣李唐寒谷先春圗叠舊題唐岱孫祜¶
　　　畫韻¶
不登山則已登山當振衣太華不求仙則已求仙當叱¶
龍飾駕從来藝圃有淵源王杜風流溯鮑謝詞臣家法¶
夙擅長背臨爰命花甎暇試比岱祜所合作孔氏之徒¶
羞五伯縱教李唐重渲染生動未遽能凌架妙㢤結搆¶
本天成無須借助資侯亞我昔題詩亦偶然漸入佳境¶
如食蔗閒花落水文自成春蠺作繭尋無罅自合烟雲¶
<pb:KR4f0005_WYG_030-8b>¶
為供養何虞溪壑非親婭素壁髙張滿意寒谷神精氣¶
全輸瀉石磴盤盤小閣幽文筵雅㑹兮茶罷相於責有¶
課虚無硯田净土堪耕稼鶴閒矯矯立雪坡梅香馥馥¶
来風榭設求牝牡驪黄間紛争繪苑聲應嗄繄余好古¶
非好物六法静對生清訝安得是人與共逰因之可識¶
羲皇化雖然刻鵠亦如鶩(謂唐岱孫/祜所倣)要識陸来張减價¶
吁嗟乎今古何曽異冬夏古風原在讀書人日月西行¶
河東下(末三句反/前詩意)¶
<pb:KR4f0005_WYG_030-9a>¶
　　即事¶
朝暮輕雲似縷披倚楹瞻望每依遲何堪破臘縈懐後¶
更值當春舉趾時自古重民農並重於今宜雨雪仍宜¶
韶光遇閏還能待漫慮香山少傅詩¶
　　仲春瀛臺¶
彌月遲臨幸林亭已載陽氷溶開玉鏡鳥哢按銀簧莎¶
阪輕添色梅叢漸怯香池邊人字栁放眼盼韶光¶
欲向芳春問春從何處来貞而元復始生以息為胎水¶
<pb:KR4f0005_WYG_030-9b>¶
態緗紋動山容黛影開㳤清枉渚畔上已待浮杯¶
勝地隨縁賞新詩即景敲㸔松無改色撫竹有含勹廻¶
雁翔靈沼芻尼賀故巢輕雲将作雨属念在青郊¶
　　春雪和白居易韻¶
放勲命羲和定時以閏月今嵗閏在春二月不妨雪宻¶
雲連宵旦庭樹踈隂歇時而散氷花時而灑瓊屑但覺¶
春融盎不苦寒栗冽縱賞意固佳倚吟興堪結被井乳¶
欲酥壓梅腰豈折分茶潄芳潤展帖挹清絶破臘懸望¶
<pb:KR4f0005_WYG_030-10a>¶
餘素景慰心别已疾氣昭蘇宜麥月单閼白詩遣㡬暇¶
事同異其說堪方雨有靈漫比霜不殺孫賦亦熟讀詎¶
厭聞妖孽農語有明徵未至清明節(農占清明斷/雪穀雨斷霜)¶
　　菊泉歌題鄒一桂所畫¶
清泉白石相&KR1766;閜延年嘉草叢生夥異哉此境塵世無¶
靈源疑在荆州左源旁隩側厥土芳流溢甘津澄澹沱¶
金英玉節紛葳蕤莖短葩緐偏婀娜對之清逺香可裛¶
掇之輕盈露欲堕上夀百二只徒傳嘉時九月今猶頗¶
<pb:KR4f0005_WYG_030-10b>¶
我欲求仙仙不可我欲為佛佛無我伯始飲之但増羞¶
不如泉明花下坐¶
　　偶倣沈周寫生散牛巻并題二絶句¶
喘乖丞相問耳濕牧人来何似無拘束烟莎濶歩廻¶
在腰傳白綬鳴窌應黄鍾腹果休教懶東郊好力農¶
　　上巳日作¶
浴沂每慕吾與㸃展帖不殊亭是蘭烟縷露珠遲薄暖¶
杏腮桃靨羞輕寒短長詩稿閒中檢来往年華静裏觀¶
<pb:KR4f0005_WYG_030-11a>¶
漫道淑清孤勝約幾多逰興待春闌¶
　　閒詠¶
蕩蕩喧皆寂憧憧静亦紛寸田参要道大塊是真文學¶
字不知倦耽書豈為勤春臺方駘蕩與物共含欣¶
　　題陸治髙士聽泉圗¶
飛泉界崇山逺籟蕩平楚其鳴雖不同一一中琴譜幽¶
人黙而識㑹在㤀言所借問達者誰應是黄綺侣¶
　　題文伯仁新水晴嵐圗¶
<pb:KR4f0005_WYG_030-11b>¶
春波暖霧相氤氲逺黛㣲皴斧劈紋新水活時思濯耳¶
亂山深處已霑裠一川淡蕩吟無盡滿谷迷茫望莫分¶
底事天風吹不散畫家家法是停雲¶
　　山東河南撫臣各奏報得雨¶
北地春雨艱雨足必収麥青豫麥為秋更復賴甘澤所¶
欣數年来如膏每盈尺至於畿輔地春旱例自昔十年¶
九不雨雲漢賦何益惟待夏霖沛可兾苗之碩去年夏¶
苦暵如焚日憂廹三冬雪未足舉趾伊朝夕安得及兹¶
<pb:KR4f0005_WYG_030-12a>¶
晨優渥遍廣陌嗟嗟我農夫多勞而鮮獲休徵致未能¶
返已深自責¶
　　三月初八日幸圎明園¶
秉時御氣暮春初靈沼靈䑓豓裔舒似毯綠茵承歩輦¶
含胎紅杏倚玫除下空廻雁無憂弋畫水文鱗底用漁¶
滿眼韶光如有待東風著意為吹嘘¶
　　春水泛舟¶
春流活可臨春舟輕可刺川雲供嘯咏草樹参幽思舞¶
<pb:KR4f0005_WYG_030-12b>¶
雩達士風脩禊騷人致我雖髙居者不可無此意時惟¶
㡬務閒况復春景媚如油波蘸綠似黛山含翆筌㤀魚¶
自樂機冺鷗不避任行止亦佳興在空澄際¶
　　詠缾中蠟梅¶
臘月舒芳號臘梅誰教金瓣鬪春臺菀枯省識偶然耳¶
名實相符鮮矣哉縱勝温花資暖室已輸氷蕊傍寒隈¶
從今擬改嵇含疏不及韓湘火裏栽¶
　　香山春望¶
<pb:KR4f0005_WYG_030-13a>¶
烟景不勝賞春山漸可登誰知初試歩即是最髙層花¶
意寒猶怯苔痕嫩欲蒸東郊舉趾者歴歴入吟馮¶
名擬白家社境追王氏川捫蘿厜㕒側尋逕松杉邊畫¶
意兼詩景今時與昔年㑹心何處是仰首眄青蓮¶
　　棲雲樓聴瀑布水擬杜牧三韻體¶
我愛棲雲樓頻来有句留兩山當户闢一水遶階流如¶
如色裏智者樂㶁㶁聲中太古秋¶
　　山桃欲開¶
<pb:KR4f0005_WYG_030-13b>¶
遇閏春信遲花事徒延佇今朝試尋春原在桃花隖向¶
陽低欲綻迎風半将吐似含脉脉情如作娑娑舞左招¶
杏作弟廻顧梅為侣武陵想髙躅元都惹緐緒莫嫌爛¶
漫遥㑹㸔霏紅雨¶
　　北逺山村¶
山村水郭近清明改火風光賣酪聲畫意行行無近逺¶
詩題處䖏有逢迎¶
栁色鵞黄蘸碧流村稱罎醸熟春篘澷言新水弱無力¶
<pb:KR4f0005_WYG_030-14a>¶
半醉漁家任拍浮¶
不必尋春春可憐可憐春色自年年西山烟景虚無際¶
北郭溪村阿那邊¶
麥半抽鍼穀種纔甘膏眄望㡬徘徊催花不比催耕急¶
為倩東風送雨来¶
　　題錢選紅白蓮花巻¶
夜来傳得曉霞粧一種先施縞素裳對擘玉奩閒照處¶
淡濃雖異却同香¶
<pb:KR4f0005_WYG_030-14b>¶
　　沈周墨牡丹¶
姚魏應嫌太豓春别裁老筆冩花真洛陽日暖風和候¶
比似劉家未足倫¶
　　對花有感¶
緋桃破蕚李含胎冉冉韶光入眼来兩度花開人不見¶
百年人㸔花㡬廻澷言徐氏供渲染豈數陳家㑹剪裁¶
春半東郊方待澤欄邉誰復命樽罍¶
　　清明¶
<pb:KR4f0005_WYG_030-15a>¶
數時過百六撫景到清明栁愛烟絲罥花含笑臉迎紙¶
鳶空際色杏酪寂時聲爾許風光好忘言入静評¶
花氣纔醺蝶逰絲未網天東風剛拂栁春水恰勝船和¶
景誰教麗流隂若為遷晴明堪縱目郭外颺榆煙¶
　　承光殿古栝行¶
五鍼為松三鍼栝名雖稍異皆其儕牙槎數株倚睥睨¶
嵗古不識何人栽夭矯落落吟萬籟盤拏鬱欝排千釵¶
徒聞金元飾棟宇兩人並坐傳齊諧甕城久閉殿閣寂¶
<pb:KR4f0005_WYG_030-15b>¶
綺榱落色風筝摧珊瑚反掛珠簾㫁喬柯雪夜烏鳴哀¶
嗟嗟偃蹇凌雲姿難辭根榦纒蒿莱往来或有尋題者¶
弔古感慨多徘徊瓊華遺蹟惜就圮况近紫禁城西隈¶
爰葺爰築命匠人事殊經始攻靈臺時向重基駐行蹕¶
金鼇蜿蜒空明皆盤桓嘉䕃撫夀客真堪弟視竹與梅¶
春朝緑雲参天青秋夕碧月流隂皚靈和之栁非倫比¶
滄桑閱盡依然佳滄桒閱盡依然佳嗚呼種樹之人安¶
在哉¶
<pb:KR4f0005_WYG_030-16a>¶
　　三月二十一日耕耤十二韻¶
良辰惟吉亥農禮事親耕嵗舉遵¶
先典晨開出禁城和鈴鳴噦噦葆羽曜晶晶至止方壇¶
近趨蹌列陛平佑¶
神依古制嘉樂協元聲夙辨粢粱種(豫日中和殿/視穀種犁鞭)言觀¶
耒耜呈禾詞三十六田父陌阡行濕濕服蔥犗齊齊覆¶
綵棚三推勤已諭加一¶
訓尤明(加一之禮盖自我/    皇考始行之)甸者青箱播疇人玉漏傾不¶
<pb:KR4f0005_WYG_030-16b>¶
寜倡穡事端以奉¶
齊盛安得如膏潤寬予望嵗情¶
　　題王翬仿曺知白小景¶
竹木周遭茅屋低逺山澹澹草萋萋長日閉關惟掃榻¶
清齋㸑鼎或蒸藜君如有意開牖北我亦無端識雲西¶
梳翎雙鶴松隂静弹舌一聲今古齊¶
　　文徵明仿李成寒林軸¶
山樹不知名山泉處䖏清葉丹飄復止石白凸兼平疎¶
<pb:KR4f0005_WYG_030-17a>¶
宻擅風伯精神是李成騷人工寄興椘誦緬幽情¶
　　静宜園二十八景詩¶
　　　勤政殿¶
皇祖就西苑趯臺之陂為瀛臺以避暑視事之所顔曰¶
　　勤政¶
皇考圎明園視事之殿亦以勤政名之予既以静宜名¶
　　是園復建殿山麓延見公卿百僚取其自外来者¶
　　近而無登陟之勞也晨披既勤晝接靡倦所行之¶
<pb:KR4f0005_WYG_030-17b>¶
　　政即¶
皇祖¶
皇考之政因寓意兹名昭繼述之志用自朂焉¶
恱心期有養好樂勵無荒漫擬靈稱囿偏宜山號香問¶
農頻駐蹕咨采喜同堂¶
家法傳勤政孜孜敢暫㤀¶
　　　麗矚樓¶
　　勤政殿依山為屏取徑扵屏之南折而東平岡數¶
<pb:KR4f0005_WYG_030-18a>¶
　　百歩繚以周垣奥室數楹顔曰静寄縁石磴左右¶
　　上華表桀峙岑樓隐峯審曲面勢時惟朝陽因山¶
　　為基斯樓最其勝處¶
重基百尺聳萬象四鄰通嵐靄變朝暮山川無始終㑹¶
心堪致逺撫景念居崇春色皇州好都歸一覽中¶
　　　綠雲舫¶
　　園中水皆涓涓細流不任舟楫因仿避暑山荘内¶
　　雲㠶月舫為齋室而以舫名之葢自歐陽氏畫舫¶
<pb:KR4f0005_WYG_030-18b>¶
　　而後人多慕俲之者夫舟之用以水居無異陸處¶
　　為利而陸處者又以入室如在舟中為適然則山¶
　　居水宿無事強生分别况載舟覆舟為鑒又豈獨¶
　　在水哉¶
是處綠隂稠㡬餘静憇留烟霞常薈蔚魚鳥任飛浮不¶
繋喬松畔将尋古渡頭周禆歸妙契天地一虚舟¶
　　　虚朗齋¶
　　由麗矚樓而南度石橋為北宫門沿澗東行折而¶
<pb:KR4f0005_WYG_030-19a>¶
　　南為東宫門中為廣宇廻軒曲廊洞房宻者宜燠¶
　　敞者宜凉杗梲不雕楹檻不飾礱石周廡之壁書¶
　　兹山舊作與摹古帖参半南為曲水藤花垂蔓覆¶
　　其上嚮南一齋曰虚朗虚則公公則明朗之為義¶
　　髙明有融異夫昭昭察察之為者要非致虚極不¶
　　足語此¶
澹泊志乃虚寜静視斯朗川雲供嘯咏天地任俯仰隐¶
几極目清披襟滿意爽惟其無一物是故含萬象¶
<pb:KR4f0005_WYG_030-19b>¶
　　　瓔珞巖¶
　　横雲館之東有泉側出巖穴中叠石如扆泉漫流¶
　　其間傾者如注散者如滴如連珠如綴旒汎灑如¶
　　雨飛濺如雹縈委翆壁潨潨衆響如奏水樂顔其¶
　　亭曰清音巖曰瓔珞亭之勝以耳受巖之勝與目¶
　　謀澡濯神明斯為最矣¶
滴滴更潺潺琴音大地間東陽原有樂月面却無山忘¶
耳聴雲梵栖心揖黛鬟飲光如悟此不復破㣲顔¶
<pb:KR4f0005_WYG_030-20a>¶
　　　翠㣲亭¶
　　宫門之南古木森列山麓稍北為小亭入夏千章¶
　　綠隂禽聲上下秋冬木葉盡脫寒柯蕭槭天然倪¶
　　迂小景¶
須彌與一芥大小豈爭差亭子不嫌窄翠㣲良復賒入¶
詩惟罨畫沐雨欲蒸霞莫羡癡黄派倪迂各擅家¶
　　　青未了¶
　　南山别嶂為宫門右臂羣峰蒼翆滿目阡陌村墟¶
<pb:KR4f0005_WYG_030-20b>¶
　　極望無際玉泉一山蔚若㸃黛都城烟樹隐隐可¶
　　辨政不必登泰岱俯青齊方得杜陵詩意¶
拳石堪稱岱来青况復同川原𣺌何極雲木望無窮社¶
尚懐居易價疑招逺公升髙應絶頂不必畏蠺叢¶
　　　馴鹿坡¶
　　東海有使鹿之部産馴鹿勝負戴被鞍服箱兼牛¶
　　馬之用而性尤馴擾用則呼之使前用畢散走山¶
　　澤其地習為固然弗之異也寜古塔将軍以之入¶
<pb:KR4f0005_WYG_030-21a>¶
　　貢中國服牛乘馬不假為用因放諸長林豐草俾¶
　　適其性其母以不見用自感耶¶
鹿馬原常有甡甡㸔兩三器車渾可駕緑耳底須驂豐¶
草羣惟適嘉苹性所躭輞川傳鹿柴視此定増慙¶
　　　蟾蜍峯¶
　　香山寺西岡巨石側立如蟾蜍哆口張頥睅目皤¶
　　腹昻首而東望嘗謂宇宙間石為最頑而肖物象¶
　　形往往出人意表况木變松化造物固無所不有¶
<pb:KR4f0005_WYG_030-21b>¶
　　麻源山石中有螺蚌兹石得無東坡詩中青猿醉¶
　　道士類歟¶
久竹生青寜洪罏善委形試㸔蹲海物将欲補山經腹¶
尚礧礧果聲疑閤閤聼空懐玉川子咄咄筆無停¶
　　　栖雲樓¶
　　予初逰香山建此於永安寺西麓適當山之半右¶
　　倚層巖左瞰逺岫亭榭畧具雖逼處西偏未盡兹¶
　　山之勝而堂宻薈蔚致頗幽秀¶
<pb:KR4f0005_WYG_030-22a>¶
過去心難得未来亦復然以此例現在畢竟誰火傳髙¶
樓號栖雲題句憶昔年階畔砕瓊聲報我無留遷¶
　　　知樂濠¶
　　山澗曲流湍急停蓄處苔藻摇曳輕儵游泳如行¶
　　空中生物以得所為樂澗溪沼沚與江湖等耳知¶
　　其樂随在可作濠梁觀¶
潨潨鳴曲注然否是濠梁得趣知魚樂忘機狎鳥翔噞¶
喁雲霧上潑剌柏松傍寄語拘墟者来兹悟達荘¶
<pb:KR4f0005_WYG_030-22b>¶
　　　香山寺¶
　　寺建於金世宗大定間依巖架壑為殿五層金碧¶
　　輝映自下望之層級可數舊名永安亦曰甘露予¶
　　謂香山在洛中龍門白居易取以自號山名既同¶
　　即以山名寺奚為不可¶
雁堂傳寳界鹿苑本仙區結夏参摩詰和南禮曼殊分¶
茶馳調水清饌飽伊蒲欲擬題新句尋思色相無¶
　　　聽法松¶
<pb:KR4f0005_WYG_030-23a>¶
　　山多檜柏惟香山寺殿前有松數株虬枝秀挺山¶
　　門内一松尤竒古百尺喬聳側立廻嚮自殿中視¶
　　之如偏袒階下生公石不得専美矣¶
㸃頭曽有石聼法詎無松籟響疑酬偈枝拏學擾龍佛¶
張蒼翆盖僧倚水雲笻比似靈巖寺何勞摩頂重¶
　　　来青軒¶
　　由香山寺正殿歴級東行過廻廊而東為来青軒¶
　　帝京景物畧為明神宗所題今額已不存矣逺眺¶
<pb:KR4f0005_WYG_030-23b>¶
　　絶曠盡挹山川之秀故為西山最著名處因仍其¶
　　名而重為書額¶
聖祖御題普照乾坤四大字瞻仰之次想見函盖一切¶
　　氣象¶
山齋懸樹杪曠若發塵蒙探蹟思今昔逰神冺異同烟¶
容空外合黛影牖間通敬仰留題¶
意乾坤方寸中¶
　　　唳霜臯¶
<pb:KR4f0005_WYG_030-24a>¶
　　山中晨禽時鳥隨候哢聲與梵唄魚鼓相應飼海¶
　　鶴一羣月夜澄霽霜天曉晴戞然送響嘹亮雲外¶
胎仙志雲水詎可羈塵俗霜臯逼青冥差當寄髙躅華¶
表事匪幻赤壁夢誰續婆羅門呌音逺勝絲竹肉¶
　　　香嵓室¶
　　據香山東嶺有古刹名洪光明成化中中官鄭同¶
　　重脩同髙麗人相傳寺毘盧圎殿即仿其國金剛¶
　　山為之者未知信否也因迥為髙臨虚標秀予舊¶
<pb:KR4f0005_WYG_030-24b>¶
　　題曰香嵓净域¶
突夏據横巒天忩納虚宇樹分功徳林身在逍遥所始¶
静恰宜聼既逺猶堪覩天女参維摩時時下花雨¶
　　　霞標磴¶
　　香嵓室前累石為磴凡九曲歴十八盤而上彷彿¶
　　李思訓王維畫蜀山棧道山勢聳㧞取徑以紆而¶
　　得夷非五廻之嶺九折之坂嶄絶而不可上者比¶
　　也¶
<pb:KR4f0005_WYG_030-25a>¶
築山嗤簣力結宇喜天成踏磴㸔霞起披林納月行惟¶
因紆作直却化險為平九折何須比因之見物情¶
　　　玉乳泉¶
　　行宫之西循仄徑而上有泉從山腹中出清泚可¶
　　鑒因其髙下鑿三沼蓄之盈科而進各滿其量不¶
　　溢不竭長安可逰記謂山有乳峯時嘘雲霧類匡¶
　　廬香罏峯不知玉液流甘峯自以泉得名耳¶
乍可㣲風拂偏宜皎月涵西湖不千里當境即三潭演¶
<pb:KR4f0005_WYG_030-25b>¶
漾岡巒影巻舒晴雨嵐靈源何處是一脉試尋探¶
　　　絢秋林¶
　　山中之樹嘉者有松有檜有柏有槐有榆㝡大者¶
　　有銀杏有楓深秋霜老丹黄朱翆幻色炫采朝旭¶
　　初射夕陽返照綺纈不足擬其麗巧匠設色不能¶
　　窮其工¶
嶂葉經霜染迎暉紫翆紛絢秋堪入畫開錦恰過雲晻¶
藹峯容變迷茫界道分金官鬪青帝果足張吾軍¶
<pb:KR4f0005_WYG_030-26a>¶
　　　雨香館¶
　　緑雲舫稍西歩平岡而南為雨香館山中晴雨朝¶
　　暮各有其勝而雨景尤竒油雲四起滃欝棟牖長¶
　　風飄灑倐近倐逺苔石藥苗芬馨郁烈沉水龍涎¶
　　不免烟火氣¶
出雲峰更秀醸雨地斯靈景寫一空白膏蘓萬隴青恱¶
心惟樂嵗養志奉¶
慈寜何必劉賔客端稱以徳馨¶
<pb:KR4f0005_WYG_030-26b>¶
　　　晞陽阿¶
　　逾麗矚樓而北過小嶺有石砑立虚其中為厂可¶
　　敷蒲團晏坐望香嵓来青縹緲雲外其南數十歩¶
　　復有巨石卓立如偉丈夫俗呼朝陽洞日下舊聞¶
　　不之載葢無僧寮亭榭為逰人所忽耳命掃石壁¶
　　煙煤芟除灌穢取椘詞為之名¶
我初未来此霧壑爾許深掃石坐中唐一暢平生心仰¶
接天花落俯視飛鳥沉自惟昔豈昔乃知今匪今¶
<pb:KR4f0005_WYG_030-27a>¶
　　　芙蓉坪¶
　　㝡北一嶂迤邐曲注宛宛如逰龍廻繞園後昔人¶
　　有云巖嶺髙則雲霞之氣鮮林藪深則蕭瑟之音¶
　　清兩言得園中之槩¶
足底生雲霞臂左招星辰振衣千仭岡此語誠可人到¶
来每徘徊欲去重逡廵翹首眺青蓮堪以静六塵¶
　　　香霧窟¶
　　歴玉華岫而上西南行陟山巔是園中㝡髙處就¶
<pb:KR4f0005_WYG_030-27b>¶
　　廻峯之側為麗譙睥睨如嚴關由石磴拾級而上¶
　　則山外復有羣山屏障其外境之不易窮如此人¶
　　以足所至為髙目所際為逺至此可自悟矣¶
夤縁蘿薜烟攀陟楓杉嶺樽俎千里遥衣裳九夏冷澷¶
嫌歩屧勞堪令心神屏将謂㝡髙䖏更有無窮境¶
　　　栖月崖¶
　　玉華岫之北宛而中隆清曠衍夷綴以閒館酈道¶
　　元謂嶺紆曦軒峰駐月駕斯崖有焉¶
<pb:KR4f0005_WYG_030-28a>¶
秋夕溶溶際春宵淡淡時亭虚全約白崖迥半含規隐¶
與環中契懸應静裏知嫦娥餘結習到此㡬栖遲¶
　　　重翠崦¶
　　度栖月崖而北稍西邃宇閒敞嵐青樹碧烟浮翠¶
　　重近拂几案間崦字字書所略而唐宋人詩多用¶
　　之者疑巖岫複叠處如所謂一重一掩耳¶
掩映山變態既狹歘開豁巻㡢風聲颯寫檻雲容活馴¶
鹿守翆㣲幽禽下古栝素志託清曠遐矚極空濶¶
<pb:KR4f0005_WYG_030-28b>¶
　　　玉華岫¶
　　玉華亦古刹而規制差隘其髙乃不減来青闢其¶
　　南為小軒俯瞰羣岫霞舉雲廻若拱若抱昌黎詩¶
　　前低劃開濶爛澷堆衆皺洵工於體物¶
嵌隟淙甘脈精藍瞰迥墟棼絲成桂酒月地本雲居(是/處)¶
(有洞出泉清泠芳潤帝京桂子入冬則収/育於此他處率不能活亦西山一竒云)激越来階下¶
芬馨過雨餘逺皴将近黛次第入紗疏¶
　　　森玉笏¶
<pb:KR4f0005_WYG_030-29a>¶
　　山勢横峯側嶺牝谷層岡欹澗曲徑不以巉削峻¶
　　峭為竒而遥睇諸嶺廻合交互若宫若霍若岌若¶
　　峘若嶠若巋若厜㕒若重甗嵯峨嶔崟負異角立¶
　　積雪映之山骨逼露羣玉峯當不是過也¶
廻岡紛合沓峻嶺鬰嵯峨儼若千夫立森然萬玉羅色¶
無需藻繪堅不受礱磨山伯朝天闕圭璋列㡬多¶
　　　隔雲鐘¶
　　園内外幢刹交望鈴鐸梵唄之聲相聞近者卧佛¶
<pb:KR4f0005_WYG_030-29b>¶
　　法海𢎞教逺者華嚴慈恩覺生㝡逺鐘最大即永¶
　　樂中鑄華嚴經其上者每静夜未闌曉星欲上雲¶
　　扄尚掩霜籟先流忽斷忽續如應如和致足警聴¶
不問髙低寺鐘聲處處同耳根初静後禪恱小参中底¶
厭筝琶響應知水乳融蒲牢寂亦得大地是乘風¶
　　黄子久山居圗¶
大癡道人黄子久詩中元白書顔栁富春大嶺稱絶作¶
膾炙都人士之口金題玉躞標山居然疑即是富春否¶
<pb:KR4f0005_WYG_030-30a>¶
展巻一室饒古香華亭妙筆存圗右品評精確書法髙¶
以書例畫珎瓊玖江山萬里無足竒萬里以外箇中有¶
平沙逺渚隔重林水郭烟村帶層阜耕者讀者襍漁樵¶
天髙地下適飛走渾噩全無意匠營都来量物随所受¶
宜令香光拜下風倪迂范緩誰妍醜不必什襲誇鑒藏¶
丁甲呵持自能夀¶
　　題趙伯駒後赤壁賦圗¶
月白風清千古心巉巖一嘯響留今相從二客伊誰氏¶
<pb:KR4f0005_WYG_030-30b>¶
應是小任與大任¶
魚酒若無逰可止江山非昔興堪陶臨臯道士亡何有¶
應笑先生口腹饕¶
　¶
　¶
　¶
　¶
御製詩初集巻三十¶
