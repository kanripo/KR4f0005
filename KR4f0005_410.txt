# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:19.968066
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷十九
<pb:KR4f0005_WYG_410-1a>¶
欽定四庫全書¶
御製詩五集巻十九¶
　古今體八十二首(丙午一/)¶
　　丙午元旦¶
踐阼已周大衍數得年七十六身康敢因莅久忘無逸¶
惟是體乾朂自強百嵗休和致豈易萬民衣食計猶長¶
以茲日慎日増惕肯作虚言襲慶當¶
　　元旦試筆¶
<pb:KR4f0005_WYG_410-1b>¶
丙午而逢朔丙午元辰弗集女元辰(欽天監奏元旦日/食躔女宿自一度)¶
(至三/度)雖云日至致千嵗實凛¶
天心警一身規避忍為辭政事(昔宋髙宗以五十六孝/宗以四十八即倦勤稱)¶
(太上皇此皆圖一已之逸不顧宗社大計也予今七十/有六律以人臣懸車之義歸政亦當矣然宿願必至六)¶
(十年而後歸政且今年元旦及後十年乙夘元旦胥值/剥蝕之災予應當之亦不忍以貽嗣子也若䝉    天)¶
(佑過乙夘則次嵗丙辰為嗣/皇帝改元新祉慶何如之)支持尚覺有精神當之以¶
已祈¶
乾祐猶日孜孜待滿旬¶
<pb:KR4f0005_WYG_410-2a>¶
太和朝賀例湏停交儆同欽朂在庭詎肯諉之為氣數¶
無非¶
教也慎聲形六街喜爆原無禁(禮不下庶人京都比/户慶正原所弗禁也)萬¶
户屠蘓自可聴漏報正中羣仰照(是日午初/三刻復圎)寸心餘惕¶
未遑寧¶
　　詠白玉如意¶
意實𤼵扵心以應(去/聲)理與事是即𫠦為如扵我原皆備¶
而何曲瓊者乃亦名如意莫識其所始(如意之名不見/扵六經盖始自)¶
<pb:KR4f0005_WYG_410-2b>¶
(内典而勝製/自六朝耳)以為代語製吉語徵新春無非祝農瑞温¶
樹積甘玉把映色同粹憶彼上農夫安從知此器¶
　　題金廷標嵗朝圗¶
庭院羣孩集嵗朝共作嬉呵寒堆梵像帶雪纈瓊枝擊¶
鼓不成調謳歌那識詞少懐寓繪事觸目切深思¶
　　大學士嵇璜毎有致仕之意作此什示之¶
願老何湏以老悲(向作金剛夀者相詩有幾多願老/還悲老云此非愚愚竟誰之句)古¶
稀猶此日孜孜(余年七十有六勤政習勞一切如/昔較之從前實有過之無不及也)旰宵¶
<pb:KR4f0005_WYG_410-3a>¶
未倦依然亹爾我同庚可不思(嵇璜亦辛夘年生自云/精力比前稍減然應念)¶
(與朕同庚不當/遽為歸計也)一去已憐一為甚(昨嵗夏初大學士蔡/新以年近八旬予告)¶
(還/里)再隨應識再非宜漢家災異三公免君合臣綱我弗¶
為(漢朝毎日食災異輙罷免三公諉過臣下最堪嗤鄙/今嵗丙午正月朔適逢日食此乃𨇠次度數相值可)¶
(推算而得朕亦惟益加脩省以期感召三公天和豈/肯扵此時令大學士告歸如漢家策免    之事乎)¶
　　降㫖加賑湖北去嵗被災州縣詩以誌事¶
去嵗豫齊旱由北漸向南豫齊後稍救(上年河南山東/春間被旱由北)¶
(及南江南之淮徐海一帶及安徽湖北均殷望澤至六/月初旬河南山東節次普𫉬甘膏民田得以救濟晩秋)¶
<pb:KR4f0005_WYG_410-3b>¶
(有穫轉/歉為豐)荆襄災遂覃本屬魚米地隣省資惠霑(諺曰湖/廣熟天)¶
(下/足)而乃艱粒食吾民其何堪賑恤不遺力西蜀馳日驂¶
𤼵倉更通商庶以濟閭閻(昨嵗湖北被旱米價昂貴因/馳諭川督李世傑如湖北商)¶
(人赴川採買毋得居竒遏糴以川省之有餘濟湖北之/不足據李世傑覆奏先將附近水次各州縣常平義倉)¶
(榖碾動三十萬石收貯俟楚販到境即按照市集時價/𤼵糶俾商人得以迅速運回接濟湖北米糧源源滙集)¶
(民食有資免予南/顧之憂為之稍慰)新正應布惠斯邦厪危阽加賑首當¶
及十行頒諭函四十七州縣次第施恩咸(湖北因旱成/災節經降㫖)¶
(糶賑兼施第念今春青黄不接民食不無拮据因再加/恩将成災七八九十分之江夏武昌等二十六州縣及)¶
<pb:KR4f0005_WYG_410-4a>¶
(衛所極次貧軍民扵正賑畢後再展賑一月其成災五/六七八分之興國大冶等二十一州縣及勘不成災之)¶
(通城等三縣分别賞借/籽種口糧以資耕作)昨聞川米至市價畧平覘(先後/據吴)¶
(垣特成額奏到過四川米船六百餘隻湖南米船八百/餘隻計米三十五萬餘石市米充裕價漸平減等語)¶
南望興咨嗟慰不抵深慙¶
　　降㫖加賑去嵗安徽省被災州縣詩以誌事¶
去嵗旱行自北南由荆及歙重難堪蠲租雖已綢繆計¶
展賑仍湏次第覃(去嵗安徽因與湖北毗連被旱自五/六月間即預籌截留漕米賞給籽種)¶
(口糧又屢經加截漕糧儲備賑䘏並令上㳺之四川湖/廣江西等省督撫飭属勸諭商民毋得遏糴居竒俾米)¶
<pb:KR4f0005_WYG_410-4b>¶
(穀流通得資口食兹届新正因思春賑将畢青黄不接/恐民食不無拮据因再降㫖加恩将被災九分十分之)¶
(亳州䝉城等十九縣被災極次貧民并積歉之八分極/貧均再加賑一月其衛所饑口及貧生兵属並一體加)¶
(賑其餘應行酌借口糧籽種並減/價平糶之處著該撫酌量辦理)撥帑更籌炊無米(該/省)¶
(散賑需銀甚多除鳳陽蕪湖兩闗本年應解稅銀准其/留用外著戸部再扵就近酌撥銀一百萬兩解往以備)¶
(賑卹/之用)通商聊濟食洮泔(前已屢經傳諭四川湖廣江西/督撫勸諭商民令米穀流通接)¶
(濟安徽等處民食兹復降㫖将安省應行移解江西截/漕米價銀二十二萬餘兩命留貯安省備賑毋庸移解)¶
(俾經費益/資充裕)憐他桑梓敦任恤議叙應加部例諳(據書麟/奏安省)¶
(桐城廬江等處紳士或出餘米減糶或請票前赴江西/販米減糶誼敦桑梓甚属可嘉並令該撫查明奏聞照)¶
<pb:KR4f0005_WYG_410-5a>¶
(例賞給議叙/以示優奨)¶
　　降㫖加賑江南去嵗被災州縣詩以誌事¶
淮徐接齊豫被澤更踰時(去嵗淮徐海所屬至夏末秋/初始得雨較山東河南更遲)¶
(雖種蕎豆而大田/已趕種不及矣)晚稼全無穫優恩可復遲賑期増一¶
再(淮徐各所属及江寧揚州等州縣前因夏秋二熟失/收業經分别賑給並截漕平糶但今春正賑畢後民)¶
(食尚艱再加恩将被灾較重之蕭縣碭山二縣展賑兩/月其淮海徐揚江寧等五属展賑一月至各府七分災)¶
(以下及勘不成灾地方酌借口/糧籽種俾民食有資不至失所)災况切嗟咨冬雪雖聞¶
渥春霖仍籲施¶
<pb:KR4f0005_WYG_410-5b>¶
　　詠木椀¶
木椀来西藏草根成樹皮(西藏名此木為札卜札牙盖/年久草根成木質者又云能)¶
(避/毒)或云能辟惡藉用祝春禧枝葉痕猶隠琳瑯貨匪竒¶
陡思荆歙地二物用充饑(因用草根樹皮字忽憶湖北/安徽去嵗被旱嗟我窮黎必)¶
(有以此物/充饑者矣)¶
　　致仕大學士蔡新至閩謝恩信至詩以賜之¶
康徤還鄉路八千披章既喜復生憐喜卿桑梓堪娱老¶
憐我旰宵未歇肩緑野堂開圍子姓鰲峯山映教英賢¶
<pb:KR4f0005_WYG_410-6a>¶
申誠庚戌重来祝(蔡新謝恩摺内稱道路安穏身體強/健惟當謹慎調攝冀於庚戌年八旬)¶
(萬夀時重来祝釐并云不敢不仰體聖慈知所自愛因/批諭自然    天加錫佑我君臣共祝之用以慰其依)¶
(戀之誠俾懃加頤/養得果此願耳)願共期然或信然¶
　　題王䝉雪景¶
萬嶂皚然一玉如髙人騁望黙吟餘披蓑恰見歸漁舫¶
便欲呼来貰凍魚¶
　　詠漢玉合卺觥¶
雙觥連底裏三喜䕶蜿蜒(觥外刻三螭升降䕶/之世謂螭寓喜也)出土黄¶
<pb:KR4f0005_WYG_410-6b>¶
浸滿近銅緑漬堅(此觥在土中或近青綠/器置之故銅銹尚存)器超一切物¶
世閲幾千年陽氣純之象故應斯睟然¶
　　詠歙石龍象硯¶
直方大坤上爻占呵似堯年寳露霑匠者無端鑿龍象¶
祗宜釋氏寫楞嚴¶
　　降㫖議叙江蘓安徽蠲貲賑糶紳士詩以誌事¶
南方客嵗旱災臻義舉封章奏達頻(上年自夏秋間上/下江等處缺雨即)¶
(預籌截漕賑卹事宜節次降㫖凡蠲賑銀米以千百萬/計兹據該撫等奏地方紳士或出米減糶或蠲貲煮賑)¶
<pb:KR4f0005_WYG_410-7a>¶
(雖其所蠲不及發帑千百分中之一然紳士等念切桑/梓誼敦任卹猶有古風殊可嘉尚因命該撫等列名其)¶
(奏交部照例議/叙以示優奨)帑發漕留渠(去/聲)此藉族周隣恤悦其淳¶
麥舟(范仲淹遣子純仁至姑蘓取麥五百斛見石曼卿/滯舟謀𦵏即以付之到家仲淹曰見東吴故舊乎)¶
(曰曼卿方滯舟丹陽仲淹曰何/不以麥舟與之日已付之矣)米舫(三國吴志全琮父/柔守桂陽使琮賫)¶
(米數百斛到吴市易琮皆散用空船而還柔怒琮日所/市非急而士大夫方有倒懸之患故便振瞻不及唘報)¶
(柔更以/竒之)竟今贍駱統(吴志駱統傳時饑荒鄉里及逺方/客多有困乏統為之飲食其姊問)¶
(故統曰士大夫糟糠不足我何心獨飽姊以私粟/與統又以告母母亦賢之遂使分施由是顯名)徐陵¶
(陳書徐陵性清簡所食邑户送米至陵親戚有貧匱者/皆令取之數日便盡陵家尋至乏絶府僚恠問陵云我)¶
<pb:KR4f0005_WYG_410-7b>¶
(有牛車衣裳可/賣餘家可賣不)寧古人視等次胥加議叙道行三代喜¶
斯民¶
　　命緩徵浙江去嵗被旱州縣詩以誌事¶
浙雖一省分東西去嵗迤東頗報稔(上年浙東之金衢/嚴寧紹温台處八)¶
(府秋收均/獲豐稔)迤西數府近歙徽城門殃及逢旱審(浙西之/杭嘉湖)¶
(三府地近歙徽因得/雨較遲收成致歉)災雖弗重民食貴緩徵借種寧可¶
寢(杭嘉湖三府属之仁和錢塘等十七州縣及杭嚴嘉/湖二衞昨嵗已降㫖将應徵地丁漕項緩至次年分)¶
(别帶徵以紓民力兹命再行緩至秋收後徵收/並查明實在貧民酌借口糧籽種俾得接濟)亦欲實¶
<pb:KR4f0005_WYG_410-8a>¶
惠被饑民申命有司其懃恁¶
　　命各省徹現任官生祠及徳政碑詩以誌事(有序/)¶
　　為政以實不以文漢唐以来名臣循吏載在史册¶
　　者不可屈指數何待立祠勒碑始傳後世乎棄實¶
　　政而務虚文韓愈尚不免諛墓其他烏足道哉因¶
　　降㫖令各督撫詳查各省現任官生祠及徳政碑¶
　　已盈千累百名臣循吏果如此之多乎是皆出於¶
　　畏勢力獻諂媚之為及其人去而被唾罵者不知¶
<pb:KR4f0005_WYG_410-8b>¶
　　凡幾矣因命并徹去之以彰直道之公存春秋之¶
　　義並系以詩¶
韓愈且諛墓其他奚足云躗言泛觴濫徳政立碑紛果¶
有龔黄蹟寧愁陵谷分生祠幷宜徹實政勉教慇大吏¶
應端表属貟斥效勤春秋書法在知罪任儒羣(既思是/舉或非)¶
(善善欲長之義然而袪詐偽敦實政扵風俗/不無小補知我罪我亦任俗儒横議而已耳)¶
　　詠明宣徳雕漆燕山五桂圗盒¶
諫者十人器誰見果園近更事雕幾休稱漆已永樂遜¶
<pb:KR4f0005_WYG_410-9a>¶
且勝磁如修内稀(官汝窰為宋時修内司所造今已稀/見若永樂宣徳雕漆器時或有之究)¶
(以代近且漆/堅於瓷也)格物通乎堅脆理論時可識廢興機喜他¶
道古不隣俗五桂燕山是也非¶
　　新正重華宫¶
青宫吉語例新春萬㝢顒希福輳轃大衍數周開嵗袠¶
(今為五/十一年)同堂代五荷¶
天申東朝頥彼待一九(寧夀宫在乾清宫之左待歸政/頤老尚餘九嵗亦可稱東朝矣)¶
(雖戯談/誠佳話)此室居之閲六旬(予自十二嵗入居毓慶宫十/七娶皇后始居此重華宫逮)¶
<pb:KR4f0005_WYG_410-9b>¶
(今六十/年矣)設曰重華顧名義瞠乎後矣愧惟真¶
　　楊寧載花鳥¶
&KR1431;朶稜稜誇傲雪水仙落落自依巖野禽獨選梅枝立¶
寓意知其迥不凡¶
　　詠官窰椀托子宣窰茗椀¶
托子成扵宋嵗陳椀莫尋宣窰尚堪配春茗雅宜斟青¶
擬天藍蔚(謂托/子)紅洵霞赤侵(謂茗/椀)陶君如有識謝我善¶
知音¶
<pb:KR4f0005_WYG_410-10a>¶
　　新正樂夀堂¶
開韶俶祉盎芸筵歸政居斯數(去/聲)待乾(由明年丁未數/至六十年乙夘)¶
(歸政尚湏九年適符乾爻之數予惟自/强不息益勵乾乾以冀    昊貺耳)十載期惟餘九¶
載減年喜得是増年(待以九年減一/年是増一嵗也)假山松柏當春翠¶
列缶梅蘭暎雪鮮夀矣尚廑艱致樂幸占氾勝兩教全¶
(雪既優霑春方條鬯/今嵗樂夀誠樂夀矣)¶
　　矩亭口號¶
屧步折旋雖中矣從心為度豈能乎問今踐履何為要¶
<pb:KR4f0005_WYG_410-10b>¶
仍在存誠不敢踰¶
　　頥和軒題句¶
老年祗覺光隂速少者偏嫌嵗月遲瞥眼昔今信衮衮¶
因心宵旰尚孜孜王之敬奉天地日子所雅言書禮詩¶
設使¶
天庥符素望亶其然此享和頥¶
　　得閒室口號¶
偷閒於此蹔徘徊雪色春情萃盎梅十嵗之期餘九嵗¶
<pb:KR4f0005_WYG_410-11a>¶
自欣漸近得閒哉¶
　　閲是樓有㑹¶
閲是閲何是吾有二説焉今時閲世理佛我是仔肩他¶
年閲老景流隂是逝川他年之閲易今時之閲難去難¶
而就易順事恩待¶
天¶
祈榖齋居¶
遷坐臨齋日¶
<pb:KR4f0005_WYG_410-11b>¶
祈年值上正(月令廣義引田家五行云上正三節初三/日也尊嵗首故稱上或曰彼中呼為夏正)¶
(三盖夏建寅正也新嵗令日祈/年扵初三日致齋適逢)民天實惟食國本莫如¶
氓臘雪¶
恩雖被(上年冬臘月近畿及各省均得雪優渥感/  天膏普被為近年来所罕覯實深欣)南方¶
意每縈(上年湖北安徽江蘓各属秋成偶歉雖截漕蠲/緩拯濟再三春前雨雪可兾麥收而春耕尚早)¶
(南顧仍/深繾念)麥誠三白渥顒冀稻田耕¶
　　降㫖加賑河南山東去嵗被災州縣詩以誌事¶
齊豫昨春被旱同幸當季夏渥恩䝉雖然晚稼畧救急¶
<pb:KR4f0005_WYG_410-12a>¶
終是大田已失豐展賑按災分次第(去嵗河南山東被/旱六月中雖已得)¶
(雨田禾收成究属歉薄節經賑恤蠲緩仍恐民食不無/拮据兹再加恩将河南被旱較重之汲縣新鄉等五縣)¶
(極貧賞給兩月口糧其被旱稍輕之延津封邱等九縣/極貧賞給一月口糧其歸徳府秋災較重之永城虞城)¶
(等四属極次貧民俱展賑兩月秋災稍輕之商邱寧陵/等八縣極次貧民俱展賑一月其牧成五分之開封陳)¶
(州各属之拮据貧民並令酌借口糧接濟至山東兖曹/濟寧等属嶧縣定陶等九州縣並衛地極次貧民扵例)¶
(賑外再展賑一月其六分災及勘不成災之徳州長清/等二十九州縣並衛地查明無力貧民酌借一月口糧)¶
(至該省散賑需用米石甚多除截留南漕二十萬餘石/外再将本年東省應行運通米豆儘數截留並飭該撫)¶
(等率属實力妥辦以副軫/念災黎有加無已之至意)借糧一例濟貧窮稍紓心幸¶
<pb:KR4f0005_WYG_410-12b>¶
逢三白(去嵗各省冬雪普遍河南山東各據報得雪/自六七寸至盈尺不等於麥苖大有禆益)兩¶
省都叨麥穎芃¶
　　降㫖優恤直𨽻南府詩以誌事¶
京畿昨嵗幸逢秋南府歉因隣豫州(直𨽻迤南之大名/順徳等三府與豫)¶
(省連界上年被旱/成災收成歉薄)艱食可教忽隅向春膏合與沛恩流¶
借糧莫誤耕種候摘賑應資衣食謀(前因大名等三府/旱災又滹沱等河)¶
(盛漲正定所属亦有田禾被淹者業經降㫖分别蠲緩/賑借兹再加恩将大名廣平開州冀州趙州所属十六)¶
(州縣無力貧民借給籽種並一月口糧其正定晉州等/七州縣酌借籽種口糧并扵停賑後再行摘賑一月所)¶
<pb:KR4f0005_WYG_410-13a>¶
(有本年應徵新舊錢糧俱/緩至秋後開徵以紓民力)施惠先遥後其近(新正加恩/例由逺及)¶
(近兹初三日以後湖北浙西江蘓河南山東/直𨽻以次降㫖俾閭閻均沾實恵以普春祺)無非民瘼¶
一心求¶
　　閲摺¶
題章黄閣票簽呈閲摺硃批手自評(每日部院及各省/督撫照例題本事)¶
(件俱由閣臣票簽進呈覽畢批發其各省及新疆/闗係𦂳要事件俱用奏摺封函呈進手自批閲)宵旰¶
一心奉¶
天理饑寒萬姓念民情大都奏請思施處無不辰聞午¶
<pb:KR4f0005_WYG_410-13b>¶
即行(凡有闗民瘼加恩之事或扵奏摺批凖或/特降諭㫖無不即日辦理不令稍稽時刻)底更刋¶
頒示中外(諸臣或有以刋刻上諭及硃批諭㫖為請者/念    皇考所頒訓諭臣工之㫖足以昭垂)¶
(萬禩不必/更頒發矣)¶
聖人垂訓久光明¶
　　惲夀平萬横香雪¶
鼻識為香目識色根塵各以兩標之便稱曰雪寧非雪¶
待欲言竒轉復竒偶借南田為合相不妨清暇詠新詩¶
昨曽鄧尉山房坐飽領其間静賞怡¶
<pb:KR4f0005_WYG_410-14a>¶
　　題木根南極老人鶴鹿圗¶
千年古木根六星鶴鹿宛自有畫圗意而無斧鑿痕¶
　　詠和闐玉龍尾觥¶
龍尾觥自三代有稱之曰漢傳人口開闢来即有和闐¶
較之炎漢誠更久和闐雖無觥之名玉自遥年土氣受¶
留其土華鑿為觥何異商尊及周卣五升七升奚必拘¶
刻木詎如刻瓊玖俗工時様不可窮入目翻憐為玉咎¶
欲引之古返厥初居然老工製精琇宋綠楚白乃雲仍¶
<pb:KR4f0005_WYG_410-14b>¶
赤刀大訓堪朋友對斯穆然既憮然器易反古世能否¶
　　丙午春帖子¶
置閏春當兩(今嵗閏七月/兩度立春)祈辛日先(去/聲)庚(初六日上辛/    祈穀初)¶
(五日庚戌/立春節)旉恩¶
天浩蕩識節物句萌¶
寅月立春日(正月建庚寅初五日立春又/值庚日庚庚相叶允為吉兆)庚庚吉兆申¶
奉時應布令實政及吾民¶
土牛例備有司官(立春日順天府尹等例率所属扵乾/清宫進春山寳座陳芒神春牛圗按)¶
<pb:KR4f0005_WYG_410-15a>¶
(本年太嵗干支分配牛色幷芒神服飾及所立之次又/内廷奏進農諺即以是年牛芒卜所宜蠶穀以兆春秋)¶
(豐/稔)一嵗農功仔細看敬以致齋應變食不教尚膳進辛¶
盤(凡大齋之期膳中例不進葱薤等味今立/春日值    祈穀齋居是以不進辛盤)¶
　　詣齋宫即事三首¶
路由黄道人迎丙節入新春物得庚(是日庚/戌立春)玉輦威蕤¶
鳳城出百年熈皥此都京¶
瞻拜¶
皇乾禮孔昭秉誠肅步不知遥(自西垣門外降輦步詣/    皇乾殿祇誠将事)¶
<pb:KR4f0005_WYG_410-15b>¶
(進止從容雖年逾古/稀不覺步履為勞也)昨年冬臘¶
恩駢被額慶松隂雪未消¶
複道東廂接省牲十餘年並遣官行(向每詣後即皇乾/殿拈香    恭閲)¶
(請以壇位籩豆及省牲自壬辰年從諸臣所/    年越六旬應節勞步履並遣官代行)詰朝承¶
祀縁息體未六旬原躬竭誠(向遇門外祈年大典均於/南垣    降輦步入嗣以)¶
(年逾六旬於壬辰年俞禮臣所請於西垣門外降輦步/入拈香少省步趋以次日行禮得從容将事也若我子)¶
(孫年未至六旬者原應照㑹典儀注遵行儻䝉節勞上/蒼慈恩踐阼至六七十嵗則照朕今所行亦可    盡)¶
(禮然總俟而歸上蒼眷佑綿國家/萬年之慶    本於必誠必敬耳)¶
<pb:KR4f0005_WYG_410-16a>¶
祈榖禮成述事¶
蓍策重看紀數新辛穰¶
祈榖舉初禋重農切切申誠篤省嵗孜孜抱愧頻西北¶
中豐幸逢昨(昨嵗河南山東始雖缺雨嗣扵夏秋連/霈甘膏仍獲有收其餘北省均各中稔)東¶
南亟歉劇憐民(湖北安徽及江蘓淮徐等属上年因旱/歉收屢經降㫖截漕蠲緩撥餉賑濟每)¶
(一念及為/之惻然)繼雖冬雪稱滋麥顒企春霖種稲勻(昨嵗各/省冬雪)¶
(優霑南省亦稱普被麥苗滋潤惟望春/膏早霈播種稲田南方究以稲田為要)¶
　　詠和闐梅鵲玉瓘¶
<pb:KR4f0005_WYG_410-16b>¶
俗匠最嫌時様新不妨示稿琢瓊珍寒梅枝上立乾鵲¶
意寓陽陽喜報春(鵲亦謂/之喜鵲)¶
　　陶成嵗朝圗¶
支逢申酉酒漿多(圗中識嘉靖壬申/雲湖仙人漫筆)罏火缾花聴演儺¶
嵗美人和恒所願轉思艱致嘆如何¶
　　新正雍和宫瞻禮¶
例以新正禮那能¶
舊邸㤀¶
<pb:KR4f0005_WYG_410-17a>¶
聖蹤餘想像佛道合宣揚臘雪資田潤春風與物昌於¶
斯蕃五代¶
五福肇名堂(昔敬摹皇祖御書五福堂以賜繁衍皇考/因        奎文以顔楣額今    五代)¶
(皆是堂有/以肇慶也)¶
　　如意室¶
總角讀詩書樂羣識字初(予與和親王/從幼即居此)詎知有如許斯¶
豈意能諸俶景新芸閣明光舊綺疏拈鬚七旬六故我¶
也慚與¶
<pb:KR4f0005_WYG_410-17b>¶
　　進陟山北門逰雲岫軒諸勝¶
瞻禮¶
躍龍迴苑門倚巘開(西苑圍墻自北而/南此為陟山北門)新正有餘暇勝¶
地暢清陪池面凝氷潔樹根積雪皚春雲設出岫曡霈¶
益佳哉¶
　　抱素書屋¶
夤緣曲廊上(上/聲)樸築據巖巔似此最幽迥允宜味簡編¶
却嫌少清暇小憩便言旋抱素付書屋今年與昔年¶
<pb:KR4f0005_WYG_410-18a>¶
　　題畫舫齋¶
畫舫因宜水宜氷亦復然總無岸為轉例有鏡如懸動¶
静胥含照圗書永與便莫湏舉張米活趣較勝前¶
　　古柯庭¶
嫩葉休嗤遲發春突然貞榦有精神元明興廢都消盡¶
刼外留斯不老身¶
　　奥曠室¶
曠斯艱致奥奥復曠尤竒繚矣步非險坦然心與怡隨¶
<pb:KR4f0005_WYG_410-18b>¶
時堪悟理即境亦成詩詩興於何契宻藏放則彌¶
　　福佑寺瞻禮有作¶
皇祖於斯邸第傳因之¶
皇考奉金仙宏資¶
福佑千百禩久建時經六十年(寺於雍正/元年建)未免榱題殊¶
舊觀爰教龍象煥新筵落成是日䖍瞻謁何事弗殷繩¶
繼綿¶
　　姚公綬雪溪棲鷺¶
<pb:KR4f0005_WYG_410-19a>¶
帶雪楊枝垂白絲棲来三鷺色同宜(鷺鷥之鷥音與思/同畫三鷺為三思)¶
(九鷺為九思取/音以寓義耳)魯論却似未熟讀可矣一時忘再思¶
　　詠和闐玉龍尾觥¶
玉壠(和闐别/城名)河中産玉英絳雲千載暈含精土華宛可¶
就本質血浸知非有定評(玉本具五色如赤玉為璊非/因血浸也向題玉韘有本来)¶
(五色備血浸/祗虚言之句)傅說言惟在師古相如智謾擬存城雲龍¶
北斗韓文後誰不云然是漢觥¶
　　題漢玉章四方¶
<pb:KR4f0005_WYG_410-19b>¶
譜翻印統樹滋堂片羽合兹虞(大/中)與梁(珂虞漢玉章一/刻  大中印一)¶
(刻梁珂又二方一刻子孫一刻子孫保之質理/温潤鐫刻工雅考之秦漢印統所載悉與脗合)問孰期¶
恒子孫寳具今四美箧中藏¶
　　新正淑清院即景¶
外藩曲宴例新正待備恒因憩淑清泉澀石幽清作韻¶
苔烘陽淺淑含情¶
聖人體物雙文示(淑清院扁額也皇/祖御筆書)御苑行時百世亨¶
即景偶然成七字亦廑保泰與持盈¶
<pb:KR4f0005_WYG_410-20a>¶
　　韻古堂¶
古鐘十一西江獲(乾隆已夘嵗江西臨江得古鐘十一/大吏以聞致闕下辨其為周時鎛鐘)¶
(命補鑄以足十二律之數置此堂/中而以韻古顔之詳見昔所作記)補一因顔韻古堂可¶
笑時人習工尺引之欲令識宫商(時俗止知五六工尺/上等字為音不知即)¶
(古樂之工商角徵羽也昨秋閲張照奏論樂劄子辨析/甚詳因諭綜理樂部諸臣等将所奏樂章每字駢注宫)¶
(商角徵羽及五六工尺上字令/樂工肄之亦引俗入雅之意也)¶
　　素尚齋¶
湖石曡峥嶸攀躋數(去/聲)武争樹皆古所種(松柏皆明季/舊植翠色㕘)¶
<pb:KR4f0005_WYG_410-20b>¶
(天/)齋據畆之平不合陳長(去/聲)物惟堪怡静情山荘緬¶
昔額(避署山莊素尚齋名此皇/祖所題額予敬仿    齋)¶
敦樸教垂精¶
　　千尺雪¶
瀑雪由来是假名藉兹真者助精明初冬盼望仲冬渥¶
(客嵗入冬後無雪雖時尚可待而盼望已殷扵十一月/卄一日辰末起至五更止輕飄宻灑積厚四寸臘前得)¶
(此渥澤麥田/受益尤多)幸此七言即景成¶
弗止春前更臘前石凹猶積玉磌磌評量名實生欣處¶
<pb:KR4f0005_WYG_410-21a>¶
不在扵斯在麥田¶
　　同豫軒口號¶
同豫寓因同樂意羲經順動亦甄心希之刑罰清民服¶
挈要應惟一字欽¶
　　春及軒¶
一氣轉貞元萬物欣春及舒曡遍垓埏憑生逮卵濕無¶
不意盎然鴻濛運嘘翕䕫爾意不寧思到荆與歙災餘¶
仰賑民豈遍饘粥給¶
<pb:KR4f0005_WYG_410-21b>¶
　　寳月樓即景¶
三陽初嵗景百世帝王都恰合登樓望不孤寳月呼新¶
蟾銀漢灑積玉液池鋪撫序勅幾處惟懐慎永圗¶
　　題遐矚樓¶
遐矚不登逮十年澄懐堂北液池邊每當冬令陳冰隊¶
常以暄朝侍¶
懿筵施惠詰戎法示後(毎嵗液池冰堅令八旗與内府/三旗簡習冰嬉之技分棚擲毬)¶
(互程便捷並於冰上設旌門懸的演射以習步伐之節/輪畨親閲按等行賞此我國家    祖宗以来定制弗)¶
<pb:KR4f0005_WYG_410-22a>¶
(肯以寒沍/憚行也)衝寒破臘事繩¶
前七言成更弗拾級擲筆仍増意愴然¶
　　紫光閣曲宴外藩即席得句¶
行慶新正例紹¶
前承筐兼以渥恩宣(自雍正年間禮例皇考始行新正/筵宴外藩典    於豐澤園張大)¶
(幄次設宴/余敬紹)　(前賜賚乾隆初年/  典依例舉行)初猶黄道張氊幄今率¶
紫光肆綺筵(自乾隆二十五年平定伊犁回部/鼎新紫光閣後遂移宴扵閣下)共迓春¶
禧占榖日更欣雪色積瓊田昇平曲讌聨中外周覽壁¶
<pb:KR4f0005_WYG_410-22b>¶
圗尚惕然¶
　　紫光閣宴罷小憩悦心殿作¶
賚筵有餘暇瓊島便途臨(悦心殿即眀瓊島春隂處也/為燕山八景之一見春眀夢)¶
(餘録及日/下舊聞)即此期名副無他可悦心厯觀題與詠倐閲¶
昔和今仿彿松杉杪英英欲作隂¶
　　酣古堂口號¶
芸編隨展率堪娱鑒戒千秋治亂鋪酣古要湏不泥古¶
井田封建可行乎¶
<pb:KR4f0005_WYG_410-23a>¶
　　鏡清齋¶
溪齋澄可鑑遂以額檐楹底論氷和水一般朗且眀詎¶
惟怡俯睇更以絜深情自問勅幾處能乎似鏡清¶
　　鏡清齋四詠¶
水則為虚氷則堅雖同一照致殊然虚隣無定堅隣定¶
月旦評當貴不遷¶
　　　右冰鏡¶
藴古箴中曽舉譬物形不示露妍媸毎因憑檻得心㑹¶
<pb:KR4f0005_WYG_410-23b>¶
𦸼鑑無為勝有為¶
　　　右水鏡¶
池鏡中含月鏡臨鏡光畢竟向誰尋不禁扵是為一笑¶
訝似其間有二心¶
　　　右月鏡¶
三鑑微殊唐帝評(按唐書魏徵傳太宗曰以銅為鑑可/正衣冠以古為鑑可知興替以人為)¶
(鑑可眀得失朕嘗保此三鑑今魏徵逝一鑑亡矣茲/氷水月三鏡特於沼榭寓情非唐太宗所稱三鑑也)特¶
扵沼榭寓閒情倩他池面風来拂拂去虚(謂/水)堅(謂/冰)及彼¶
<pb:KR4f0005_WYG_410-24a>¶
眀¶
　　　右風鏡¶
　　賜大學士伍彌泰¶
少長余一嵗看如長我年依然可綸賛何必説車懸步¶
履昨稱蹇(伍彌泰昨嵗因染微疴艱於步/履今調養數月精神已復舊矣)精神今復痊¶
願留二三老作伴廟堂賢¶
　　山西巡撫伊桑阿奏報得雪詩以誌喜¶
冬臘頻霑澤北南省普慶今朝接章奏翼日值嘉祥(山/西)¶
<pb:KR4f0005_WYG_410-24b>¶
(上年冬至前後連次得雪優渥兹復據伊桑阿奏新正/初二日自夘至已省城得雪三寸並稱去冬之雪現尚)¶
(積地未消今復扵立春前獲此甘雪麥田益資培䕶等/語晉省續報得雪可為欣慰惟近畿尚未普被仍殷顒)¶
(望/耳)積地三寸見先春四日强略嫌兹未逮増喜復増望¶
　　沈瑞子猷訪戴圗¶
返棹由来屬偶然雪溪數典太頻焉子猷若識斯饒舌¶
定不開其訪戴船¶
　　題陳書畫冊¶
謾議託根草(謂水/仙)木(謂/梅)差凌波踈影共横斜月眀林下¶
<pb:KR4f0005_WYG_410-25a>¶
青邱句早識丰標是一家¶
　　　右水仙梅花¶
外直中通性本空逺香輕度鯉魚風女夷賦色初無意¶
此白終湏勝彼紅¶
　　　右白蓮¶
一片秋江澄不波蘆花沙渚颯婆娑扁舟浮去止亦可¶
莫認漁名張志和¶
　　　右蘆洲漁艇¶
<pb:KR4f0005_WYG_410-25b>¶
竹梧清籟石流泉唱和無心出自然傾耳宫商以外聽¶
小哉屬詠頴師絃¶
　　　右坐弄流泉¶
木芙蓉繼水芙蓉一片秋蟾印晚風蘆荻飄蕭下水鳥¶
来㕘異異與同同¶
　　　右芙蓉水禽¶
吉祥草綠臘梅黄蔬(百/合)果(霜/柿)憑占百事昌香樹軒中家¶
慶藹嵗朝圗出好韶光¶
<pb:KR4f0005_WYG_410-26a>¶
　　　右嵗朝圗¶
　　重華宫茶宴廷臣及内廷翰林用五福五代堂聨¶
　　　句復得詩二首¶
重華復此試茶筵共迓春禧¶
恩沐駢憶昔室家賦琴瑟(雍正五年於此/娶  孝賢皇后)至今襁褓逮¶
曽元一身¶
上下見七世(朕曽侍孫是皇祖承七世恩訓/今得元    一身見    矣)百嵗光隂¶
餘廿年未免定安略迴惜(元孫載錫為皇長子定安親/王永璜之曽孫惜其未得見)¶
<pb:KR4f0005_WYG_410-26b>¶
(也/)尋思萬事那兼全¶
門前雙象峙峥嶸十二重樓積玉霙瑞色春膏誠罕遇¶
聫吟接席敬逾生諸臣蹡濟數合宿(聨句諸臣共/二十八人)五代¶
賡揚韻用庚茗椀文房頒有例浮香真不負三清(重華/宫茶)¶
(宴以梅花松子佛手用雪水烹/之即以御製三清詩茶椀并賜)¶
　　五福五代堂聨句(有序/)¶
　　箕疇次九曰五福未及太人之占華祝惟三曰多¶
　　男徒紀堯民之頌荷¶
<pb:KR4f0005_WYG_410-27a>¶
天地¶
祖宗之篤眷欲至萬年慶来晜仍雲之開先其量百世¶
　　堂承五代爰即¶
舊額以増題宴錫重華用啟新韶而聫詠夫其位居左¶
　　禁¶
典奉¶
東朝閣道旁通地發生而出震文峯對峙山静夀以安¶
　　頤都合宫而夀考且寧開别宇則福介爾景璇題¶
<pb:KR4f0005_WYG_410-27b>¶
賜邸兩言光¶
雲日之躔銀牓分楹一例¶
掲宫園之殿厪肯構肯堂而重葺他年預卜塗裘值而¶
　　昌而熾之曡轃昨嵗擕来文褓衍瓞曰曽孫之慶¶
　　占熊維男子之祥時舉春巡章馳日騎達佳音扵¶
　　蹕路騰喜氣扵江乗驩聲繞豹仗之民額手集鴻¶
　　臣之使古来有幾傳宣繙四庫之書唐後方聞希¶
　　濶臚六家之事先教晉爵有加禮而恩誌抱孫且¶
<pb:KR4f0005_WYG_410-28a>¶
　　予錫名取諸詩而文聨篤慶結佩叶宜孫之吉語¶
　　捧觴待就傳之初齡薌盛事以顔堂抒予懐而作¶
　　記敬䝉¶
昊蒼之貺念符¶
祖考之心既沿地以宜名况書屏之有頌俾純嘏爾常¶
　　矣古實所希攸好徳則錫之皇其有極矧復潢源¶
　　上溯戸版廣稽仰¶
興運之綿長逮奉福夀而十有一世計齊民之長養有¶
<pb:KR4f0005_WYG_410-28b>¶
　　見曽元者百九四家斯則襲冠帶於天宗萬葉皆¶
　　由一本繁丁黄之生齒四海不啻同堂者矣屬者¶
　　入冬告三白之祥獻嵗兆八蠶之盛暘而暘復雨¶
　　而雨氾勝占之大有年子生子又孫生孫爾雅釋¶
　　云引無極排籖入座授簡言堂拈吉韻之庚庚抽¶
　　𦸼思之乙乙予一人敬以作所福維千億恒益凛¶
　　保右命之自申爾諸臣詩以永言賡乃再三其毋¶
　　忘風雅頌之各正也哉¶
<pb:KR4f0005_WYG_410-29a>¶
(御/製)帝王無不䝉¶
天眷¶
天眷由来萃大清上¶
五世承下五世(我朝仰䝉共有天眷𤓰瓞蕃昌自/太祖至今    十一世朕躬以上)¶
(太祖以下太宗皇孫世祖孫皇皇祖又命皇考凡五世/朕躬    皇子    皇曽    元孫    宗人府查出)¶
(字輩太祖長子禇英支派下得皇元孫載/    下又一輩賜名奉福奉夀亦凡五世)¶
　　今初生溯¶
昔初生(生民兩見扵雅厥初生民舉后稷而言民之初/生舉太王而言周家奕世相承文王所以極本)¶
<pb:KR4f0005_WYG_410-29b>¶
　　(支百世/之盛)之基之致福斯備攸芋攸寧¶
　堂以名朱果祥貽支萬葉(長白山之東有布庫哩山/其下有池曰布勒瑚里相)¶
　　(傳有三天女浴扵池有神鵲銜朱果置季女衣女/含口中忽已入腹遂有身産一男生而能言體貎)¶
　　(竒異及長母告之故因錫姓為愛新覺羅名之曰/布庫哩雍順與小舠乗之毋遂凌空而去此  本)¶
　　(朝發祥之始/也  臣阿桂)白山源衍海重瀛(長白山為鴨本朝/發祥之地  淥混)¶
　　(同愛滹三江出焉源逺流長形/家以為億萬年衍派延洪之象)武姬&KR1800;子祥長發¶
　　雅瓞風麟兆早呈¶
四祖全光開似續(臣嵇/璜)¶
<pb:KR4f0005_WYG_410-30a>¶
五朝駿業大宗祊禩周百八昌厥後(由乾隆五十一年/上溯      太祖)¶
　　(髙皇帝天命元年紀元一百七十有九年/    廸      光衍慶      垂裕無疆)人越二¶
　　千盛莫京(我已朝宗室繁衍合十一世現/在  逾二千人實前古所未有)¶
詠發瑶舟深意示(祖陵皇上四巡祀盛京恭謁迎/    奉        諸宗室来)¶
　　(駕者有法/祖宗家)　(御製詩朂以水源木本無忘伍彌泰/  教養成全無微不至  臣)¶
　　旬修¶
玉牒巨編成(向例毎十年恭修期編帙玉牒一次/本年正屆應修之      較前愈盛)延禧¶
　　垂裕¶
<pb:KR4f0005_WYG_410-30b>¶
先一揆履順凝庥¶
御八紘繼繼繩繩斯揖揖(臣梁/國治)¶
(御/製)兢兢業業久怦怦紀元大衍重開袠(今嵗五十一年/符大衍重開之)¶
(數/)有六古稀賴¶
賜禎佇待九年幸歸政(自明年丁未至乾隆六十年乙/夘歸政之期尚有九年予惟日)¶
(益孜孜以待/  昊蒼純估)¶
　　猶欽一日¶
慎提衡¶
<pb:KR4f0005_WYG_410-31a>¶
天容春睟龍為表(稽古聖夀古稀有六每日萬幾之暇/    讀書無間寒署    吟詠日十)¶
　　(數篇臨池則擘窠蠅頭各臻神妙心力目力因應/有餘實由自强不息積中形外自宜    天日之)¶
　　(表益彰/  睟盎)¶
神武秋髙虎亦驚(上年九月初一日涖行駕行圍阿濟/格鳩獵罷已        營虞人報西)¶
　　(山有虎/指其處)　　(上復䇿騎前往虎伏叢薄中左右約/上親御      聖祖所遺虎神鎗一)¶
　　(發中其要害立殪隨圍内/外臣僕無不驚服歡悦)夀叟¶
恩聨排席燕(康熙壬寅年曽舉千叟宴上年復扵皇上/御極五十年仰繩      祖武      乾)¶
　　(清宫舉千叟宴耆耉盈廷多至三千人視康熈年/間入宴人數更逾三倍    錫福之隆蕃禧之厚)¶
<pb:KR4f0005_WYG_410-31b>¶
　　(伊古未有/  臣和珅)耆臣朝¶
許待宫鶯　(垂皇上宵旰勤勞五十年常如一日而凌/  念三品以上大臣年逾七旬者免其)¶
　　(寒早起入朝凡在有/位靡不感激加勉)¶
躬耕勸穡南東畝(上年皇上御極以来常舉耕耤之典/        聖夀七十有五復履畝)¶
　　(耒親耕從容成禮不惟隨侍耆臣所不能及即挾/  掌牛之耆老亦皆六十以上之人並無年逾七)¶
　　(旬/者)¶
親講圜橋大小黌(京師自元太祖建立大學以来五百/餘年辟雍之規未備    皇上詳稽)¶
　　(典制酌古凖今肇立橋門圜水扵上年二月上丁/  釋奠之後    親臨講學多士圜橋觀聴踴躍)¶
<pb:KR4f0005_WYG_410-32a>¶
　　(歡欣其時瑞雪繽紛自晨入夜盈尺有餘畿輔廣/霑麥苖因之渥潤遂以有秋不惟    文治光昌)¶
　　(因時大備抑且来/牟率育道合陳常)¶
　閣滿琅函峙吴越(文源皇上右文典學於閣文淵全/      文津  文溯四  四庫)¶
　　(書既成之後復之/三部分弆揚州)　(命發帑雇募書手繕録全書/文滙閣金山之  文宗閣杭)¶
　　(州之觀文瀾閣嘉惠東南士子俾得/抄録  摩廣敷    文教  臣劉墉)義存金鑑括¶
　　周明(扵上欽定古今儲貳金鑑/    年冬告成    頒賜)吉祥梵印玉螭糾¶
　　(乾隆壬寅春得玉印二方鐫大西天草書一曰薩/爾瓦漢語普也一曰莽噶拉穆漢語吉祥也獻嵗)¶
　　(徵祥實為萬/民禔福之兆)妙應塔尖銀練横(日下舊聞載白塔/寺遼夀昌二年建)¶
<pb:KR4f0005_WYG_410-32b>¶
　　(元至元八年世祖發視石函銅瓶香水盈滿舍利/堅圎瓶底獲一銅錢文曰至元通寳逮明天順二)¶
　　(年改名妙應寺上年新正初六日䝉古恩賜千叟/宴時是塔頂輪上懸哈達哈達者    語奉佛吉)¶
　　(祥製帛也塔髙二十餘丈瑞帛飄綴非人所/能升陟佛力神通吉祥善應益信而有徵也)律吕¶
　　聲更九宫譜(客秋樂劄皇上披閲四庫全書内張/照論    子云世所傳五六工尺上)¶
　　(等字即宫商角徵羽五音因五六命典司樂部諸/臣將現習各樂章譜内駢注    工尺上及宫商)¶
　　(角徵羽字俾樂工肄習通曉引俗入/雅彌昭天地同和之盛  臣曹文埴)介僎禮肄六¶
　　篇笙(首善御製補笙詩六篇久譜宫商以京師為/    之地    命順天府招選佾生肄習嫻)¶
　　(熟扵鄉飲酒禮用之/以廣化民成俗之治)大雲臺麓金瞻象(本年二月/中    聖)¶
<pb:KR4f0005_WYG_410-33a>¶
　　(駕五次巡/幸五臺)曉月盧溝石補鯨(盧溝橋剏建金明昌/時元明迄今幾經重)¶
　　(葺而輪蹄雜還石面漸致敝壊洞門亦間有鼓裂/者爰    發帑重葺司事之人有欲拆洞門而改)¶
　　(築者鐵釘上命先拆石面以觀洞門皆石工鱗砌/錮以    堅固莫比因祗    令重葺石西並橋)¶
　　(之兩垂取坡就長以便重運車行不致遥震洞門/扵是成功不毁人力不勞自能杜侵冐而復舊觀)¶
　　(去之御製記中申明重葺非重修之故以揚舊過/    善而防新將来之弊即一事而    皇上行)¶
　　(政之權衡扵/斯畢具矣)勝事頻年登瑞牒(臣徳/保)¶
(御/製)吉音昨嵗迓巡旌(甲辰閏三月南巡江寧迴蹕駐龍/潭行館是日留京王大臣飛報得)¶
(五代元/孫之喜)迎鑾喜氣騰鳬藻扈駕歡聲逮鹿苹(時扈從王/公大臣及)¶
<pb:KR4f0005_WYG_410-33b>¶
(外藩䝉古王公等下逮地方官吏老/幼黎民無不額手歡忭同聲頌慶)因命儒臣翻四庫¶
(馳諭内廷翰林彭元瑞曹文埴檢查四/庫全書古来見元孫者有幾詳悉奏聞)¶
　　稀聞古史溯三正(禹湯文武三代聖王考其/年代世次俱未及見元孫)嬴劉¶
　　来尠天家胄唐宋下徵編戸氓(徧翻四庫全書自/秦漢至明帝王從)¶
　　(未有得見元孫者編氓中雖間/有之然自唐以来亦止六家)朗教眀經仕州縣¶
　　(山堂肆考載唐錢朗南昌人年一百七十餘/嵗元孫數人皆以明經為縣宰  臣福長安)燾官¶
　　執政出簮纓(周必大平園續藁載宋張燾饒州人/孝宗時官參知政事年七十五見元)¶
　　(孫一/人)延陵仙眷巵為夀(元吴宗元紹興人年八十/八見元孫舉觴為夀抱置)¶
<pb:KR4f0005_WYG_410-34a>¶
　　(膝上望者謂神仙中/人見宋濂潛溪集)國博儒風金滿籯(明羅恢吉/安人永樂)¶
　　(時官國子監博士年八十二見元/孫一人事載程敏政選明文衡中)嘉慶璿因作記¶
　　顯(明歸璿崑山人即歸有光之髙祖有光集文中/載璿有髙元嘉慶堂顧九和為之記  臣王杰)¶
　　元春璧本以詩鳴(明文徵明甫田集載戊午元旦/詩有百嵗幾人登耄耋一身五)¶
　　(世見曽元之句考徵明/年九十有元孫二人)遼哉六氏人閲世美矣¶
兩章辭見¶
情(内廷皇上喜得元孫有/    翰林查奏後復有)　　(御製誌意詩一章據/御製誌事詩一章)忍¶
　　弗民之愛是亟(心愛御製誌事詩中有忍不勅幾/    民之句仰見    皇上絜矩)¶
<pb:KR4f0005_WYG_410-34b>¶
　　(引申誠求保/赤  臣金簡)凛兹¶
天所貺非輕　(天御製誌意詩中有獲兹惟益凛事一/  思之句仰見    皇上凝承昭)¶
　　(氣感/通)古来亦有薌其事時至應知候不争(上葺皇/)¶
　　(寧夀宫内之名景福宫曽而未御製五福頌書屏/而未以五福  堂者盖引    發今    五代一)¶
　　(堂/期)　　(累天庥熈國慶允恊昌/  洽重  斯為極盛)五福語從洪範演¶
　　(臣紀/昀)¶
(御/製)重修宫憶考工營(丙申年寧夀宫/落成及今十載)前寧夀寫廟堂制¶
(寧夀宫之制仿坤寧宫為歸政後祀所神之所其/前為皇極殿則朝堂規制將来受朝  臨御也)後景¶
<pb:KR4f0005_WYG_410-35a>¶
福圗¶
燕寢亨¶
聖祖當年奉¶
孝惠(景福宫為所居皇祖恭奉頌序孝/惠皇太后    詳見五福)¶
皇王作宇養¶
　昇平庭披都福東分戺(景寧夀宫在/  運門之東)室邃頥和左接¶
　　楹(景宫制分中東西三路而/  福宫為  寧夀宫東路)　象取日升滄澥上¶
　　(臣彭/元瑞)宿臨星夀角亢瑩(角亢為東七宿之首/爾雅夀星角亢也)翠鬟¶
<pb:KR4f0005_WYG_410-35b>¶
　　雲竇盤㞳峭(又景福宫相近有翠鬟亭/  有石洞鐫雲竇二字)佛日梵華¶
　　垂珞瓔(佛日梵華二樓俱/在  景福宫後)保泰門開横雉堞(保泰/門東)¶
　　(出正對臣紫禁/左垣    董誥)暢音閣迥面雕甍(閣在上景福宫/前以  皆  寧)¶
　　(夀宫東路與/景福宫宻邇)　年長者石文而質(文峯石在外/景福門之)春¶
　　盎有梅元起貞(櫺景福宫西/  外植梅)内外福連楣藻麗(景/)¶
　　(福宫額懸門外前簷堂内懸/五福五代堂扁  臣莊存與)詩書典引帖芝榮(堂/)¶
　　(内徵篤御筆聫云燕翼仰貽謀斂時五福𤓰/綿    祜至于萬年句述詩書義蘊廣大)不華¶
　　不樸居惟適即舊即新役豈更¶
<pb:KR4f0005_WYG_410-36a>¶
寳示諸有典有則(子寳皇上七旬萬夀鐫鐫/    甲辰既額斯堂又)　(古稀天/五福五)¶
　　(代堂寳又連其文鐫皆五福五代堂古稀天/子寳    奎章寳帙  鈐用之  臣陸費墀)¶
(御/製)記言之為法為程(前年既掲堂額因/作記以述事垂訓)御園藩邸恒欽¶
仰(五福堂額乃雍和皇祖御書以賜之以皇考者自少/皇考敬摹扵    宫圓明園皆用    顔堂予)¶
(至扵今朝夕/每深欽仰)斂巳錫民永惠行有待額斯竟如願(予臨/御五)¶
(十年未循五福之名遽以顔堂者盖有待國家天庥而/邀    祖貺今竟得古今希有吉瑞實我    萬世子)¶
(孫申錫無/疆之慶也)¶
　　欲傳¶
<pb:KR4f0005_WYG_410-36b>¶
心本自先盟(以下恭繹堂記御製/五福五代    中語)徳攸予好泉旁達¶
　　(記云獲福必/歸扵好徳)善與人同木鬯萌(在好記云好徳尤/    其善以斂錫)¶
　　(厥庶/民)敬曰明而敬曰旦　(天記云敬初/    臣沈)　安其鑿¶
　　與安其耕(云愛記/    民)幾惟萬政法行健(云勤記/    政)經次¶
　　二賢占彚征(云親記/    賢)由厥舊章欽自昔(毋忘記云/    舊章)¶
　　(臣以粤撫入敷天覲䝉臣向恩預宴欽惟機司聖/學    聖政    共仰    以中書為軍    員)¶
　　(親見徵/事愈)　(勅幾典學今更得讀本/  行健之功致福之)　(睿文而賡盛/臣孫士毅)¶
　　所其無逸語詳精(不敢記云/    暇逸)¶
<pb:KR4f0005_WYG_410-37a>¶
曰三致意¶
親書扆(製五記云五章之中三致意焉盖/    福頌久經    宸翰書屏掲)　(堂御/  中)於萬¶
　　斯年¶
厪見羮(祖/)　(記云於萬斯年恒保此福盖體見羹見聖/    世宗朝乾夕惕之心以致      牆)¶
　　(之/慕)論採蘓文洵具備(景福語出周雅既醉之章所/謂既醉備五福也蘓軾有論)¶
　　(朱臣/  珪)詞卑何賦但譻&KR1585;(何晏景福殿賦駢/儷華藻無闗大義)物浮大¶
　　小水為氣(韓愈云氣水也言浮物也/舉以示為文之法伏讀)　(御皇上每/  製文鴻)¶
　　(鈞黙運元氣充周非/取喻扵水所能盡也)中判危微¶
<pb:KR4f0005_WYG_410-37b>¶
言乃聲(法契御製記推本獲福之由上溯心聲矣心/    精一危微之㫖著為文言乃)子¶
　　梓孫蓀徳金玉(皇皇子/  元孫)　　(命名皆從玉旁今胡/命名從金旁  臣)¶
　　(髙/望)¶
(御/製)祥詳珮佩器瑶瓊(近詠古玉宜子孫珮詩有是珮誠/堪佩言祥試可詳之句余既辨珮)¶
(佩二字從玉為器從人為事因以祥詳亦韻同而義别/連類及之聫句詳紀祥徵於宜子孫之珮恰相叶吉也)¶
晉封識喜含飴合(甲辰新正以皇長孫公綿徳將有抱/孫之喜先晉封貝子以為迓喜延祥)¶
(之兆既而果如所願一堂五代祖/孫共慶含飴洵天家希有之瑞也)戴錫命名置膝并¶
(皇祖親見曽孫四五人嘉名肇錫則自最長之永琛始/是以予之子姪輩用永字胥    皇祖所賜也乾隆丙)¶
<pb:KR4f0005_WYG_410-38a>¶
(寅宴宗室扵惇叙殿其時綿徳尚未生而近支宗室中/已有與皇孫同輩者衍派以綿則予所命也後一年而)¶
(綿徳生又二十一年而綿徳生子命名奕純至戊子新正/題皇六子永瑢所畫嵗朝圖恭進    慈寧因有永綿)¶
(奕載奉為後慈娱之句首三字既以慶源三世排序成/文意更    来似續按字開支引之勿替是以皇元孫)¶
(以載錫命名並查宗室中載字下一輩二人賜名奉福/奉夀計予歸政後年至九十則載錫年當十七或可見)¶
(奉字輩来孫増六代同堂之慶雖此願未敢預必而上/年千叟宴中九十以上親為賜巵者且十數人可知夀)¶
(世長齡亦屬尋常之事予惟顒祈/    天佑以為召祥迓福之本耳)麟角峥嶸能仰笑(甲/辰)¶
(初冬予親臨綿徳邸第閲視元孫抱置膝/上見其頭角峥嶸依依仰笑實深欣慰)¶
　　龍珠的皪見髙擎生三月解瞻¶
<pb:KR4f0005_WYG_410-38b>¶
　仙仗¶
天一笑看擕錦綳¶
曲賚¶
優恩數亦異　　(皇上愛篤賚元孫凡年例節/慶    賞  有加  臣阿肅)¶
重熈屢洽祉加贏(后慈慶聖祖躬承輩凡/      下至永字)　(孝莊文皇/    親見)¶
　　(六世巳為世所希覯我既/祖今又慶得  元孫現)　(皇上逮事世衍祥聖/  親見七      未)¶
　　(艾備祉/彌隆)歸餘值閏桐枝長(八皇元孫扵閏三月初/  日生桐孫叶瑞知閏)¶
　　(春/長)獻夀維南¶
<pb:KR4f0005_WYG_410-39a>¶
華盖迎(報正聖駕南巡喜聞吉/    合維南獻夀之占)佇教方名臻總角(臣童/鳳三)¶
　　即陪¶
　家宴預稱¶
觥(向例上元前一日筵宴製皇子以下凡授室者方得/侍    座上年    御  小宴詩有編展書房待預)¶
　　(元之句盖預宴聖意待五皇元孫六齡入學/之年即令    以實副  代同堂之慶也)寅秋¶
　惇叙¶
膏流葉(乾隆丙寅扵宗惇叙/殿    賜宴  室)卯嵗¶
　乾清¶
<pb:KR4f0005_WYG_410-39b>¶
露挹莖(乾隆癸夘新正於俱乾清宫普宴宗室凡/年已及嵗之閑散      賞給四品頂戴)視奉¶
　　字行尚猶子(現在/輩於)　(宗室中倫序最小者為奉字/  皇上系屬来孫  皇元孫)¶
　　(雖在繡褓已居季父/行矣  臣吉夢熊)在¶
　元孫輩總為兄　(皇皇上福履所綏椒蕃瓞衍將来/  元孫輩鴈序衆多皆肩隨踵接)¶
　　(之弟/也)周男則百世非衍(有周御製得元孫誌意詩/    室百男非五代之句)¶
　　唐院計千慶未宏(唐有千孫院亦/非五代一堂)詎數磐宗系著¶
　　表(臣季/學錦)¶
(御/製)爰咨畺吏奏馳伻(前因慶得元孫隨傳詢各督撫将/民間得元孫者查明咨報彚奏)¶
<pb:KR4f0005_WYG_410-40a>¶
六家見者期頥逮(據直𨽻江西山東四川廣西各督撫/奏報百嵗夀民五世同堂者現有六)¶
(家/)五代同將二百盈(據各督撫先後奏報五世同堂者/共得一百九十四家計其數巳將)¶
(盈二/百矣)夀世共民沐¶
天佑¶
　　泰朝有¶
詔荷¶
恩令(乾隆五十年正月初一日/凡民間得元孫者均加)　(賞恩詔/  賜)蜀中翼己儕¶
　　期羡(四川達州夀民張子翼年百嵗有子/三人孫八人曽孫六人元孫三人)江右爵¶
<pb:KR4f0005_WYG_410-40b>¶
　　還倫偓鏗(江西龍泉縣夀民古朝爵年/百嵗子孫曾元並萃一堂)若粤若齊¶
　　若郊甸(廣西桂平縣生員鍾君寵山東聊城縣張/羽厯城縣劉湘直𨽻順義縣郭有英四人)¶
　　(皆夀登百嵗曽元/五世  臣黄軒)汝張汝李汝月英(直𨽻張璧湖/北李進也貴)¶
　　(州孫月英各得元孫自八人至四人/不等在一百九十四家中尤為繁衍)門烏卓楔標¶
　　人瑞(㑹典載凡民間夀至百嵗以上者給與/建坊銀三十兩表其門曰昇平人瑞)竹馬¶
　　照盆圗戯嬰(嬰圗皇上安懐厪念寓意翰墨如戯/    照盆孩兒圗屢見    吟詠今)¶
　　(蕃昌大化翔洽閭閻生齒/    驂篠嬉逰天然活畫)皆際¶
辰昌蕃以殖(臣吴/夀昌)彼因文顯炳而弸(四庫全書中唐後/僅有錢朗等六家)¶
<pb:KR4f0005_WYG_410-41a>¶
　　(均以仕籍得存記載齊氓御製詩比之馬遷青雲/之羡若今日之編户    亦得以  國慶附彰家)¶
　　(慶名列奏章事登邅逢御/集真曠古未有之    也)¶
榜書四字妙八法(古朝御筆賜張子翼扁曰衍慶頥齡/    爵曰繁頥餘慶鍾君寵曰養庠)¶
　　(衍福張羽曰引年鍾盛劉湘曰/延齡餘慶郭有英曰期瑞繁昌)¶
賜句叠章諧五韺(子翼御製祥字韻詩一首朝爵賜張/    叠韻一首    賜古    再叠)¶
　　(韻一首世一賜鍾君寵等四家乂之盛詩二首記/各省五    堂得一百九十四家    先後共成)¶
　　(五章數叶元音/宣播    五韺)民子¶
君親衣臮食(伏讀可憐御製黔黎滋盛寧非喜衣食謀/艱廑    之句仰見我    皇上愛民如)¶
<pb:KR4f0005_WYG_410-41b>¶
　　(子授衣謀食無日不厪仁夀宸懐是以如洋徳/洋恩漙舉一世而胥登    也  臣汪)夫¶
　　耕婦織襏兼荆(織一御製賜古朝爵詩有夫耕婦/    家昌之句扵歛時敷錫之中)¶
　　(即具方之訓/俗型    義)¶
大生之宇¶
皇春啿中午當陽榖日晴宴以承¶
歡效¶
堯祝(臣鄭/際唐)¶
(御/製)詩毋侈頌慕臯賡嘉祥允矣超前古負荷艱哉凛後¶
<pb:KR4f0005_WYG_410-42a>¶
庚堂構克昌百世永箴辭惟朂一心誠¶
　¶
　¶
　¶
　¶
　¶
　¶
　¶
<pb:KR4f0005_WYG_410-42b>¶
　¶
　¶
　¶
　¶
　¶
　¶
　¶
御製詩五集巻十九¶
