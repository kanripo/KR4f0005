# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:15.489410
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷八
<pb:KR4f0005_WYG_287-1a>¶
欽定四庫全書¶
御製詩四集巷八¶
　古今體一百四首(壬辰八/)¶
　　雨(七月初/四日)¶
秋月逾三日均晴恊農占昨宵塞雨霏侵曉猶亷纎織¶
空幻煙羅度林疑朝嵐早植及晩種一例優澤霑既霑¶
晴斯佳望嵗心難恬西北眺逺宇雲斂青山尖¶
　　宛轉詞¶
<pb:KR4f0005_WYG_287-1b>¶
宛宛轉轉石澗流三三兩兩野塘鷗颯颯灑灑惟新秋¶
遥遥切切軍務籌¶
　　題趙孟籲芙蓉睡鴨圗¶
秋浦芙蓉照水晴細莎孤鴨睡初成傳神無意飛鳴䖏¶
精到真堪繼阿兄¶
　　偶倣陳琳溪鳬圖因叠舊題陳畫韻¶
不喜萍茵喜沙阪翠衿丹臆素纓昂秋風獨立慮誰妬¶
那學鷦鷯假羽翔¶
<pb:KR4f0005_WYG_287-2a>¶
　　鑷白¶
鬢髪星星不勝鑷髭鬚㸃㸃尚堪鑷兩歧之物應暗笑¶
何厚於鬚薄於髪好少惡老人情然亦有不同為變遷¶
昨近慶典賜舉業頗有履厯增其年(庚寅辛夘兩鄉闈/凡七十以上者均)¶
(特賜舉人辛夘㑹試舉子之耄耋觀光者視其年齒/給學正檢討司業職銜有差因有臨場增改年嵗者)好¶
惡惡好非顛倒世間古道今應少對隆王昌非所知(齊書載/高帝令)¶
(左右抜白髪隆王昌時五嵗帝曰兒言我是誰答曰太翁也/帝曰豈有為人曾祖拔白髪即擲去鑷云云余雖早見曾孫)¶
(幸當歡奉則鑷慈闈凖以恒言不/稱老之義    白又理所宜然也)但知坊記不言老¶
<pb:KR4f0005_WYG_287-2b>¶
　　雨(七月初/五日)¶
昨夜復細雨平明弗放晴今嵗未作霖候况值時行然¶
總非滂沱踈聽霏微聲既無礙行旅更益利農耕即以¶
此應(去/聲)候幸何如之情過午秋雲徂喜看秋陽晶¶
　　敞晴齋¶
石棧過雨弗作泥筍輿欵欵為攀躋四鄰雲斂樹姿現¶
一徑煙開花氣迷山荘駐久兹始到一到適然得吾好¶
誰云不得平則鳴試聽蟬吟與鵲噪¶
<pb:KR4f0005_WYG_287-3a>¶
　　清綺書屋¶
几有琴樽架有書獨無多暇此幽居辴然笑謂林間鹿¶
替我尋常守碧䟽¶
　　繪韻楼¶
一天霽景朗新秋山若清掦林若流繪事由来稱氣韻¶
韻生繪特在斯楼¶
　　肩輿過谷復至含青齋¶
兩齋(敞晴/含青)隔一谷東西近相望謂近行乃遥陟降厯巖¶
<pb:KR4f0005_WYG_287-3b>¶
嶂今朝趂爽凉徐歩肩輿向過谷入窈窕造堂得朗曠面¶
北峙嶢峯屏風開緑障含青信含青萬林猶張王(二皆/去聲)¶
亟来豈無意秋光漸已傍¶
　　七夕詠事¶
巧固不須乞筵斯随䖏呈有無扵此事今古致多評天¶
上猶餘恨人間那免情絳河瞻益近疑聽歩橋聲¶
　　兩頭纎纎¶
兩頭纎纎新秋月半踈半宻山頭樾竒竒㓜幻人情忽¶
<pb:KR4f0005_WYG_287-4a>¶
劼劼矻矻肩未歇¶
　　山行¶
山行㝡是曉行宜谷口朝嵐逐歩披露草香無煙火氣¶
風花秀有&KR0008;瑶姿東岡日隔騰騰上西嶺隂消漸漸垂¶
詎祇人心具平旦由来造物本如斯¶
　　野田¶
野田髙下總芃青樂國今朝昔塞庭灘外即看墾秫隴¶
舎傍還復藝蔬町幸兹晴雨逄時若庶冀倉箱賚我寧¶
<pb:KR4f0005_WYG_287-4b>¶
何䖏不因民繫念民天惟食寸心銘¶
　　馬逺秋江漁隠¶
月落江天罷釣魚倚榔坐睡夢華胥蘆叢何必扁舟繫¶
波漾風吹任所如¶
　　立秋日作(七月初/九日)¶
已識山中早晩凉今朝况復立秋當如何午熱為孤¶
注疑是金官讓末光桐葉庭邉想影落(山荘諸樹皆/有惟無桐竹)草¶
蟲砌下覺聲掦農占晴雨紛如訟厯騐原来亦鮮償(或/稱)¶
<pb:KR4f0005_WYG_287-5a>¶
(立秋日雨則秋月雨少謂之秋弔立秋日不雨則秋雨/反多謂之秋□㦯稱立秋前三日雨謂之騎秋主嵗豐)¶
(又謂立秋日雨不止必致秋霖又有謂立/秋日雨而晴為上嵗然厯試之率皆不騐)¶
　　秋湖泛月¶
常年望後遲𠦑魄今嵗望前将滿匡載月蘭舟詎躭玩¶
未宜孤負好秋光¶
影摇金塔漾漣淪可望誰能拾級頻千百年前塞湖裏¶
朗吟清賞屬何人¶
盪橈芝逕過雲隄(芝逕雲隄乃山荘/三十六景中之一)輪印東湖復印西¶
<pb:KR4f0005_WYG_287-5b>¶
一月千江堪例此半提原即是全提¶
不見荷花見荷葉箇中别解有誰徴洛神驀遇月天子¶
廻避霞車自合應¶
　　山行遇雨¶
昨午忽炎蒸識為釀雨意朝来灑細霔半時旋開霽凉¶
風拂樹梢趂爽聊逰出西南雲復吐片刻挟雨至情知¶
弗致久喬林下堪避巖風吹雨過雲散青天翠秋田待¶
熟候宜暘實稱(去/聲)意稱意則易驕即慰以為惴¶
<pb:KR4f0005_WYG_287-6a>¶
　　趙孟頫畫馬¶
一白一驪礧肉騣弗鞍雙立屹秋風&KR0758;弓珥箭人閒語¶
(圖中景/若此)無所之施斫陣雄¶
　　秋光¶
春光麗艶冶夏光炎赫煌冬光實𡨜寞㝡好惟秋光青¶
天浄寥沉白日縣清掦弗寒却弗熱非短亦非長照池¶
波已澄拂林葉未蒼孟子稱皜皜不可尚誰方而功特¶
著者萬寳晅登穰秋光無比佳况此逢山荘¶
<pb:KR4f0005_WYG_287-6b>¶
　　烏沙爾噐¶
前日全緑葉今朝紅果垂木難羞錯落火齊頓然疑夏¶
後庭松側塞中天竺竒秋光劇滿眼不肯讓惟時¶
　　閲稼¶
清曉筞輕騎山田出閲稼深居豈弗佳宴安夙所吒都¶
来無半月吐穂堪欣訝蔚雲間(去/聲)緑黄吹風齊䆉稏千¶
頃連山川一律茂髙下不惟塞外然京畿米減價時暘¶
定暄晝時雨毎零夜由近以及逺各省報非詐率稱可¶
<pb:KR4f0005_WYG_287-7a>¶
望豐常平不須借何修遇是哉額手¶
天恩謝築塲期尚遥戒滿心猶怕¶
　　雨(七月十/四日)¶
今年總未逢霖雨是日淊淊勢覺長始遇情知不為害¶
求全又致意徬徨¶
聖母登舎利塔恭紀¶
永佑寺中舎利塔¶
聖慈每到必躬登¶
<pb:KR4f0005_WYG_287-7b>¶
八旬有一如常健¶
億萬斯年信可徴¶
天與夀因¶
徳與夀歡無勝更愛無勝九層窣堵夫何幸視¶
履恒瞻¶
福履増¶
　　中元夕放河鐙即事有作¶
終日盼天晴亦無踈雨行詎寜廑莭事惟切較農情既¶
<pb:KR4f0005_WYG_287-8a>¶
美更求善少欣多致怦秋雲韜月魄蓮炬益光明¶
　　喜晴¶
昨夜雖無雨今晨似作霖彌空雲浩浩蔵嶺霧沈沈澤¶
渥斯憂過農登實未諶午晴豁碧宇慰矣倍生欽¶
　　題有真意軒¶
經年曽未到今日偶偷閒却對山林䖏原如昨近間衣¶
凉天籟落屋潤嶺雲還那是饒真意視民每憶艱¶
　　對畫亭¶
<pb:KR4f0005_WYG_287-8b>¶
暮靄朝嵐無定態秋来夏去有恒期欲贏般礴儃儃者¶
那便丹青能爾為¶
　　空翠書樓¶
書樓向空翠空翠額書樓㝡契静虚趣乃兼名實收曦¶
閒常欲閃風處又如流底事微紅㸃尋思節報秋¶
　　濬溪¶
塞溪流無定過雨即泥淤小淤惟致淺大淤遂成塗淺¶
或可姑息塗必資濬䟽成塗則有因率以嵗久需兹不¶
<pb:KR4f0005_WYG_287-9a>¶
宜復緩浚深一律如力役本無征出值僱人夫合衆事¶
鍬鍤剷削沙石鋪亦藉濟貧者得錢都歡娱工作十餘¶
日原為半月湖(半月湖/舊有詩)静影受風月樂意同鳶魚雖然¶
永逸艱數年當一圖¶
　　静寄山房¶
向浦碧波臨循隄防逕尋静専玩周易寄勝仰¶
堯襟釋躁藴醇粹含虚悦湛深田盤此數典肯構永銘心¶
　　瑩心堂¶
<pb:KR4f0005_WYG_287-9b>¶
水心搆書堂即以名瑩心堂瑩斯誠易心瑩義實深¶
苟非體危微率為(去/聲)私欲侵一指蔽當前泰山不見岑¶
動静貴交養内外胥用欽¶
奎章毎敬繹¶
昔訓恒垂今¶
　　冷香亭¶
亭枕蓮塘玩水芳十分花帯五分凉因之悟得遲禁(平/聲)¶
久兩字名真副冷香¶
<pb:KR4f0005_WYG_287-10a>¶
　　夜雨(七月廿/一日)¶
晴光不定隠斜曛入夜雨聲枕上聞原是無眠問軍報¶
那堪増厭聽紛紛¶
　　喜晴¶
邇日雨来略覺稠幸皆夜落曉晴投固知弗礙何妨爾¶
祇為求全輙切愁西北風吹碧空浄東南雲斂翠凉浮¶
苟其患失無不至自審斯言能免不¶
　　八月朔日作¶
<pb:KR4f0005_WYG_287-10b>¶
朔旦入中秋曉晴爽氣浮三農盼築圃七萃秣行騶出¶
獵将發軔来朝聚脱甌昨宵霏細雨餘熱洗全收¶
　　新月¶
但是中秋月一鈎已足佳纎纎掛星漢欵欵隔松釵欲¶
朗光猶嫩未團輪自偕晩凉倚樓角耐可入人懐¶
　　命再緩徴直𨽻去嵗被災州縣詩以紀事¶
麥稔秋成更卜佳(今嵗畿輔自春夏以来雨暘時若麥/即豐收秋成復可冀大有實為數年)¶
(来所/僅見)緩徵正賦例輸皆獨憐稍覺復元氣那肯頻催厪惻¶
<pb:KR4f0005_WYG_287-11a>¶
懐往嵗本輕聽並納(去年秋雨過多宛平等二十四州/縣被災較重莭次加恩蠲賑並将)¶
(毗連災地應徴之賦亦緩至秋後輸将念此各州縣元/氣初復若新舊同時並納未免拮据其帯徵之戊子己)¶
(丑庚寅三年尾數有限無妨按例兼收至三十六年緩/徴銀糧為數稍多特降㫖緩至来年麥熟後再徴俾民)¶
(力益臻/寛裕)昨年特重予推排毗連䖏所概延及期益閭閻¶
裕象諧¶
　　即目¶
天寳由来稱物華山荘即目總清嘉異逢八月同六月¶
紅看荷花黄桂花荻岸漲消全露石楓林嵐吐半拖霞¶
<pb:KR4f0005_WYG_287-11b>¶
曉凉午熱權衡妙火迫西成祝滿車¶
　　㳟奉¶
皇太后逰獅子園即景成什¶
玉露金風爽仲秋獅園龍沼奉¶
慈逰倪家圖畫誠小矣唐邸亭臺可匹不到䖏¶
懿歡承繞膝此間孺慕憶從頭六旬餘子¶
八旬母徃事奚稱頴蜀侯¶
　　驟雨(八月初/十日)¶
<pb:KR4f0005_WYG_287-12a>¶
快晴逾十日驟雨落千山睫眼迷銀竹迎人豎玉灣勢¶
雄林木偃聲壮澗波潺片刻雲收脚滌然静且閒¶
　　晩晴¶
雲斂東南去風從西北生盡湔午時熱都喜仲秋晴蕎莱¶
蔚増潤林泉颯益清玉蟾欣巧讓燭宇倍晶明¶
　　李延之蓮塘秋色圖¶
落盡荷花破荷葉紅消蓼穂尚垂垂秋塘郭索相逰戯¶
却忘西郊熟稲時¶
<pb:KR4f0005_WYG_287-12b>¶
　　中秋莭即景¶
桃莭纔過𤓰莭連¶
璇闈福夀慶長綿共欣穹宇中秋月常近塞垣尺五天¶
蟾影巧看雲影避桂華初放露華鮮頴川七字吟即景¶
强恕笑予或未然¶
　　熱河唘蹕幸木蘭行圍之作¶
莭過唘程依例常平明清蹕發仙荘或輿或馬遵¶
慈訓多黍多稌閲嵗穰野郭山村經迤邐舊藩新部扈¶
<pb:KR4f0005_WYG_287-13a>¶
相将詰戎義以行圍寓¶
家法聰聽百世長¶
　　波羅河屯即景¶
舊城今不見(䝉古語舊謂波/羅城謂河屯)新户日加増難考金元蹟¶
欣看稼穡登黄雲一谷滿素莭仲秋憑筆架矗東壁(行/宫)¶
(東有筆/架峯)問誰倚筆能¶
　　入崖口¶
崖口今朝入平原試小圍天髙鷹欲疾秋仲鹿初肥彤¶
<pb:KR4f0005_WYG_287-13b>¶
矢猶能發金鞭弗屢揮(馳射之事雖以示衆蒙古然近/承    慈訓不似向年筞快馬)¶
(耳後生/風矣)擇佳盛桞筥飛騎進¶
慈闈¶
　　雨(八月廿/一日)¶
經過(去/聲)必逢雨真神海喇堪(蒙古語謂山有靈/應者曰海喇堪)稱名誰¶
則敢示蹟此恒諳彌谷煙低重迴峯日上含須㬰斂雲¶
脚瀑水落層堪¶
　　即事¶
<pb:KR4f0005_WYG_287-14a>¶
崇山真愽大四日厯周𬨨夜雨朝晴每(是數日或晩或/夜必有陣雨而)¶
(晝日晴朗/弗礙行圍)竒靈顯應多無妨驅騎獵有暇把豪哦獨盼¶
郵章劇軍情近若何¶
　　射生手¶
　　國語及蒙古語皆謂之黙爾根選善馳能命中者¶
　　為之圍中射中獸則命若輩随蹤獲取¶
射生手射生手諸部人中無不有掄其精者侍兩傍御¶
弧中(去/聲)獸随獲取射生手數近百挟弓抨矢舒雙翼百¶
<pb:KR4f0005_WYG_287-14b>¶
人中必有一中(去聲/後同)中則都稱射生得千二百騎圍如¶
輪驅来悉率宴一人百射那能必百中弗中羣憮中羣¶
頌詰戎示度以已先奚啻十目之所觀一莭亦識為君¶
難¶
　　九月𦍤日作(是日/雨)¶
圍數過多半(今嵗定圍塲數為/十五已獵十圍矣)山容入九秋減期圖返¶
速(近嵗每減圍期圖速/返山荘問    安)臨樂戒淹留萬嶂低雲重千林¶
落雨稠氊廬聽颯沓敲句興偏悠¶
<pb:KR4f0005_WYG_287-15a>¶
　　出崖口¶
溯洄九曲(即伊遜河也/譯䝉古語)溯㳺返迴顧層峯雲外尖散遣¶
一千二百騎由来從獸戒無厭¶
今嵗蘭中暖異常林遲葉落緑兼黄兩峯排闥天垂碧¶
似破竒慳待句償¶
獵塲出即有煙村比櫛崇墉積圃垣額慶今秋誠倍穫¶
當何承此自思存¶
　　木蘭迴蹕至避暑山荘恭請¶
<pb:KR4f0005_WYG_287-15b>¶
皇太后安喜而成什¶
復不𬨨時路不賖歸来¶
食履悉康嘉¶
萬年祝願冀如願四海為家兹更家秋暖葉林紅間緑¶
雨輕宇塞霧成霞(是日重/陽徵雨)黄州詩稱(去/聲)重陽莭耐可庭¶
前潤菊花¶
　　題元人老圃秋容軸子¶
葉凋立枯竹倚竹開寒菊黄髙紫者低其葉均蔚緑文¶
<pb:KR4f0005_WYG_287-16a>¶
石瘦相傍莎草衛石足瓦雀共啐啄草子當(去/聲)粒粟老¶
圃景若斯秋容颯滿目作者弗留名盖謂留名俗¶
　　日影¶
去際纔階礎歸来上牖櫺了知遷有漸誰曰視無形閒¶
倚明而暖微吟憩以寕光隂迅如此陶侃論堪聽¶
　　柯九思晩香髙莭¶
緑筠挺出蘓卿莭黃菊噴来陶令香何必其間論世代¶
忘年交合石渠蔵¶
<pb:KR4f0005_WYG_287-16b>¶
　　出麗正門㳟送¶
皇太后唘鑾之作¶
今巡歩輦奉¶
慈歡程近先行取日寛(今年御肩皇太后幸熱河因奉/        輿緩行    慈顔甚)¶
(喜並承/行宫均)　　(懿㫖扵九月十二日先行按途間所有小/駐憩計行十一日朕仍十六日唘行扵廿)¶
(二日同至御園以中頓小/行宫不能容多人駐宿也)仍擬御園共朝到欽承¶
懿訓永年刊前旌嶺路瞻徐發後軔仙荘駐暫盤去送¶
来迎意何極南山為祝鎮斯看¶
<pb:KR4f0005_WYG_287-17a>¶
　　遣興¶
遣興閒翻史謝安曽有言向年渾不覺近嵗毎斯存絲¶
竹那陶寫山川自吐吞却看風𬨨樹葉落亦歸根¶
　　熱河迴蹕至喀喇河屯作¶
出以先驅蹕路清歸當後扈奉¶
前行明知十日趨承近(途中皇太后扵十二日唘鑾按/    小行宫    駐憩計廿一)¶
(日可至石槽兹朕扵十六日自山荘迴蹕按常程而行/亦同日駐石槽即可詣    行殿詢    安詰晨㳟奉)¶
(迴鑾違侍不𬨨句日而/依戀之誠彌切扵衷)不盡¶
<pb:KR4f0005_WYG_287-17b>¶
萬齡祈祝誠迴視山荘雲嶺外早臨灤墅錦林横錯紅¶
綜緑縁秋暖露重猶滋麥始萌¶
　　入古北口¶
仲夏出關秋入關倐如信宿往和還乍逢夹路草猶緑¶
故合依峯樹未殷敗壘徒教留埤堄(皆仄/聲)崇墉欣看接¶
𨞬闤迤南見麥思早雪因識人情知足艱¶
　　㳟奉¶
皇太后迴鑾至圓明園作¶
<pb:KR4f0005_WYG_287-18a>¶
麥秋登稔繼秋收不啻王畿遍九州(今年直𨽻雨收皆/至十分各省所穫)¶
(自八九分以至十分無在七分以下者惟甘肅臯蘭等/十八州縣夏禾微旱成偏災然以寰㝢較之盖千分之)¶
(一/耳)大有幸蒙誠後樂同人斯豫勵先憂民間飽暖供¶
慈覽園裏凊温奉¶
懿逰未免一籌猶繫念毎當中夜問軍郵¶
　　齋居夜雨(九月廿/九日)¶
頤園奉¶
夀寧享¶
<pb:KR4f0005_WYG_287-18b>¶
廟返宫庭所喜深秋暖恰聞夜雨零田功築圃畢簷溜¶
隔忩聽此際偏宜者沃滋宿麥青¶
　　孟冬時享¶
太廟¶
祭衣晉朏明夜雨喜朝晴¶
五代有餘烈一心無盡情和平宣雅樂愽碩薦嘉牲奏¶
假差欣者今年幸稔成¶
　　生冬二十首仍用元微之生春詩韻(有序/)¶
<pb:KR4f0005_WYG_287-19a>¶
　　韶音常盎迭吟已遍三時羽琯方調嗣響宜周四序翻¶
　　元和之舊體還如舉一例餘效玉局之疊賡時復因難¶
　　見巧盖冬者成也終循始以有功惟生不息焉貞¶
　　起元而相嬗扵是徳乃應信良為就盈騐廣莫扵¶
　　乾維辨招揺扵亥次蹕旋行獮杪秋溯徂暑而贏¶
　　令紀司權肇孟計泱辰以逮(十月十三/日始立冬)納稼既慰¶
　　兹豐嵗給糜猶矜彼窮民冠正宜温稽¶
典而受¶
<pb:KR4f0005_WYG_287-19b>¶
釐吉旦噐能代漏授時則頒𦍤来年¶
愛日欣長曽闡小春之㫖堅氷凛始毎殷先霰之懐聽¶
　　掃葉於階前丹林餘綴記餐英於籬下玉版徐叅¶
　　葛&KR0656;晞陽煦分入蟄¶
軒丘薦莭膏過嘗新温室批三捷之書綈几遣萬㡬之¶
　　暇庶乎寒暄和潔佳興同人譬諸生長收蔵化工¶
　　成嵗元㝠應喜匪獨後予白傅儻知奚殊和汝體¶
　　斯備矣仁實統之¶
<pb:KR4f0005_WYG_287-20a>¶
何䖏生冬早冬生頒朔中萬方大一統¶
三代久同風(自壬展世祖章皇帝順治甲申至今年乾/隆    計  百二十九年其奉正朔者則)¶
(自朝鮮諸屬國及藩部四十九旗外並及準部囘/城逺至愛烏罕諸部悉為考定莭氣詳列書中)東鰈¶
西鶼合考文制度融人人閲花甲(時憲紀年向惟花甲/一周自辛夘以来命)¶
(司天加編至一百二十嵗毎遇孟冬月吉頒/𦍤凡躋耄耋期頥者皆得披閲新書知年庚)歡動老年叢¶
何處生冬早冬生衰日中温暾烜朔氣煦嫗郤凉風¶
赤道行前逺黄棉披後融¶
萬年承愛景恒願照¶
<pb:KR4f0005_WYG_287-20b>¶
萱叢¶
何䖏生冬早冬生春小中六陽雖避卦一氣不潛風消¶
息豈常息嫩融真箇融程朱引未發著説語芟叢(十月/小春)¶
(人知其說而未觧其義甞因朱子詩經嵗亦陽止注與貫/程子嫌于無陽故謂陽月之意相同而㫖未暢遂舉春)¶
(四時之義知小春即/陽月為説以闡之)¶
何䖏生冬早冬生暖帽中獺烏輕試燠貂紫重禁風(暖/㡌)¶
(初以海龍為之即薫獺皮國語謂獺為海/龍近冬至則以紫貂為冠取其豐茸禦寒)抹額顔増潤¶
稱心氣已融殷冔與周冕底藉禮圗叢¶
<pb:KR4f0005_WYG_287-21a>¶
何䖏生冬早冬生紅葉中離離偏暎日閃閃未飄風那¶
礙施朱赤忽疑照炬融祗應笑松柏能㡬鎮留叢¶
何䖏生冬早冬生蟲俯中下蔵知閉凍曲伏解防風多¶
蓄蟄糧富牢封坯户融微嫌彼穴氏攻逼太叢叢(獸蟲/入蟄)¶
(有仍食物者有全不食物者周禮秋官穴氏掌攻蟄獸/各以其物火之注将攻之必先燒其所食之物扵穴外)¶
(以誘出乃可得之云云夫獸順時入蟄燒其食以誘殺/之是乗殆不仁與王政相戻周禮為姬公致太平之書)¶
(不宜及此毋怪/滋昔人之疑也)¶
何䖏生冬早冬生¶
<pb:KR4f0005_WYG_287-21b>¶
莭薦中(遣國朝舊制每遇十月朔日/  官祭    各陵申追憶)感同霜與露悲憶¶
木和風億葉丕基䕶¶
二陵神㑹融盛京溯一脈遥隔萬山叢¶
何䖏生冬早冬生粥厰中(五城自十月𦍤日始毎城設/厰二官給薪米日炊粥以瞻)¶
(貧民逺近咸集饑寒者賴以飽暖至来嵗春融/始撤雖豐年亦然㦯遇歉嵗穀貴則酌展其期)五城施¶
繼日百里向如風詎止充腸果還因温體融文王緬發¶
政先此四民樷¶
何䖏生冬早冬生臺望中(杭州西湖葛嶺旁有初陽臺/在寳雲山頂錢塘志謂毎嵗)¶
<pb:KR4f0005_WYG_287-22a>¶
(十月𦍤旦見日月並升其下/有丹井山房傳是葛洪遺跡)吸精寳雲頂觀出葛仙風¶
日月並升際𦍤晨應候融山房及丹井今尚艶詞叢¶
何䖏生冬早冬生雉蜃中時来因入水化去不縁風嘘¶
氣雲樓幻吹煙海市融山川如用器職在鬯人叢¶
何䖏生冬早冬生納稼中農人盼十月儒士詠豳風萬¶
寳倉箱積千村歡喜融于茅索綯繼乗屋正攢叢¶
何䖏生冬早冬生始凍中狐聽當孟月魚陟待初風曉¶
冷明明結午暄略略融氷嬉将試藝盼切䕶軍叢¶
<pb:KR4f0005_WYG_287-22b>¶
何䖏生冬早冬生盆菊中小籖(盆菊俗謂/菊花籖)常傲冷别體¶
不愁風色共梅樁麗(花窖早梅有與盆中晚菊並榮/者庚辰冬曽與冩生并題以句)香¶
和蘭篆融却嗤彭澤老籬下已枯叢¶
何處生冬早冬生隕蘀中依依雖耐日落落已随風辭¶
榦心猶戀歸根意自融六章近纎巧(壬戌秋曽詠落葉/六章命内廷諸臣)¶
(和韻刻/石成冊)不復鬬吟叢¶
何處生冬早冬生¶
神祀中(毎嵗孟冬朔扵坤寕宫立竿祀至内神禮成宣/皇子皇孫曽並簡王公大臣等    列茵侍坐)¶
<pb:KR4f0005_WYG_287-23a>¶
(分食祭肉以錫釐廣惠循/    祖宗以来成例也)立竿祈福祉執豕述¶
先風分胙武文㑹聨情内外融曽孫看繞膝玉樹漫言¶
叢¶
何䖏生冬早冬生望雪中纔看雲出谷偏畏宇吹風寜¶
為(去/聲)催梅發惟圖䕶麥融綢繆每豫計愁不離(去/聲)眉叢¶
何䖏生冬早冬生洋表中(時辰表来自西洋毎日上弦/一次晝夜周行随大小針所)¶
(指以定時刻分/数寒暑無異)来知經大海運不畏寒風爨火猶嫌拙¶
(周禮夏官挈壺氏及冬則以火爨鼎水而沸之而沃之/注冬水凍漏不下故以火炊水沸以沃之謂沃漏也今)¶
<pb:KR4f0005_WYG_287-23b>¶
(洋表雖冬寒不凍無藉爨/沃之勞其法為更精耳)沸湯空自融人工奪天巧沃¶
漏愧神叢¶
何䖏生冬早冬生冬筍中鞭行偏應莭舟運每藏風一¶
寸迎眸嫩三餐熨齒融獨憐鋤钁際不放長(上/聲)喬叢¶
何處生冬早冬生暖閣中漏長宜静夜簾下避嚴風桂¶
檠蘭鐙燦猊鑪鴿炭融遅眠批奏牘軍務遞蠶叢¶
何䖏生冬早冬生綈几中滴書寜藉酒(出漢/書)摘句亦吟¶
風廿首三畨曡四時一氣融殊勝元刺史株守小梅叢¶
<pb:KR4f0005_WYG_287-24a>¶
　　夜雪(十月十/八日)¶
夜醒問軍報却稱宻雲鋪三更遂飄落五鼓罷紛敷晨¶
接二寸奏(府尹吉夢熊奏自十八亥時至十九/丑時得雪二寸旋積旋融土脈滋潤)節光十¶
日符(本月二十八日交小/雪莭應候恰先一旬)晴雖弗致惜致惜那能無¶
　　詣暢春園㳟問¶
皇太后安遂駐御園即事成什¶
暢春養¶
志冀娯¶
<pb:KR4f0005_WYG_287-24b>¶
親来往問¶
安年例循(毎嵗冬朕自圓明園進宫/清勝尚留園居至莭近)　(萬聖母以風景/  夀進京朕間)¶
(數日趁暢春園問三四安率駐御園信宿以便再修/    定省凡来往    次遂㳟奉    慈駕還宫)遂¶
駐御園期信宿適當子月景清真林無餘葉山有骨氷¶
出平湖水入神傍晩西南雲氣重翹思其雪麥根皴¶
　　雪(十一月/望日)¶
昨晩即飛霙通宵宻灑并無眠縁問夜夙起未看晴素¶
砌深填委銀空益織縈有收冬雪渥叨¶
<pb:KR4f0005_WYG_287-25a>¶
恵凛持盈¶
　　御園雪景¶
祥花優渥麥根萌餘事園林一賞情畫幀畫神不數(上/聲)¶
范(石渠寳笈蔵有范/寛羣峯雪霽冊幅)剪刀剪水那須并生来草木為銀¶
界望裏樓臺是玉京别有書齋勝常處収将仙液煮三清¶
　　題董邦達晴湖香雪圖¶
湖鏡拖一片山屏展四圍淺清蘸踈影匼匝散幽馡谷¶
口石橋接林心茅屋稀横陳香雪䖏聽較范家非(寒山/范氏)¶
<pb:KR4f0005_WYG_287-25b>¶
(園有聽雪閻盖謂/瀑也昔曾留詠)¶
　　㳟奉¶
皇太后還宫攬郊外積素欣然成什¶
慶辰將屆舉鴻儀㳟奉還宫¶
鳳輦移喜色一天降前日祥花三寸積平陂寒村凍浦絶¶
勝彼鋪玉堆銀真箇斯郊外原常来徃慣奇逢此合博¶
慈怡¶
皇太后聖夀莭慈寕宫行禮是日雪即事成什¶
<pb:KR4f0005_WYG_287-26a>¶
值齋慶典例移前(今年冬至在月之廿七日扵廿聖夀/莭前一日即應致齋因預    二日)¶
(行祝禮/慶)莭歩新叨¶
恩諭宣(向遇朝賀行禮例於精永康左門降輿歩入今恭奉命嗣懿/㫖以朕年逾六旬雖  力强健亦宜随時撙節        後)¶
(元旦於下降慈寜門東階下降輿座以萬夀莭/於西階    輿並就門旁預設便    資小憩)敬率羣公趨¶
鳳闕恰逢六出降瑶田瓦溝積素連祥色樹杪懸英引¶
瑞烟駢曡¶
天庥何以荷愛民勤政益乾乾¶
　　瀛臺雪景¶
<pb:KR4f0005_WYG_287-26b>¶
宻飄細灑夜連曉咨¶
起居餘到趯臺望逺瓊樓彌漠漠積深氷浦浩皚皚座¶
宣卿貳籌㡬務陣閲鴐鵞掄軼材(每冬太液氷堅令八/旗與内府三旗簡習)¶
(氷嬉之技分朋擲采毬互程趫㨗並設旌門懸的演射/用&KR0570;歩伐止齊之莭皆輪番閲視按等行賞以為常例)¶
行賞勵勤資卒嵗豈徒玩景此頻来¶
　　齋居對雪(冬至月/廿五日)¶
昨日同雲徹夜濃侵晨宻雪灑銅龍乍疑春絮飛宫栁¶
曡見冬花冒禁松霏喜¶
<pb:KR4f0005_WYG_287-27a>¶
萬年介釐祝(廿五日為值祥慈夀正節雖以齋居不獲/進祝而恰    霙送喜慶洽    璇闈尤)¶
(深額/忭)致齋一意篤孚顒稠繁¶
天恵何修沐戒滿撝謙滋勵恭¶
　　詣齋宫作¶
冬雪從無今嵗優雲容逺宇尚同稠石街玉輦行微滑¶
禮轎原將舊例由(舊例詣齋宫皆御禮轎乾隆七年始/定乗輦之制今年石街積雪校尉步)¶
(行稍艱因從鑾儀衛請/暫因舊例乗用禮轎)¶
閲¶
<pb:KR4f0005_WYG_287-27b>¶
壇視豆稍殊常¶
乾宇抒誠致炷香(近經大學士等議定儀注前一日詣/    皇穹宇上香行禮畢還齋宫閲)¶
(㳟代壇視豆即令原遣視牲大臣/    步陟稍從撙節以専致精誠)齋室清心體元化寧¶
須葭琯識初陽¶
西成九㝢同稱稔六出連朝渥被繁深感¶
天恩惟黙叩恐迎已意弗宣言¶
　　壬辰冬至¶
南郊禮成述事¶
<pb:KR4f0005_WYG_287-28a>¶
齋宫夜漏頻頻問五鼓明衣即夙興應節修¶
禋率卿辟致誠祈¶
佑福黎蒸陽迴萬物欽資始阼厯千年祝誕膺田步成升¶
儀畧省(時用新定儀注降輿處較舊畧近而自升三成奠玉/帛後即就讀祝位以次進爼三獻飲福受阼畢方還)¶
(二成位行禮中閭有數次登降之/節以便専心致誠永兾躬親將事)志専昭事永親承¶
　　定邉将軍大學士温福奏報攻克布朗郭宗賊酋¶
　　　僧格桑竄入金川整兵追𠞰小金川全平詩以¶
　　　誌事(有序/)¶
<pb:KR4f0005_WYG_287-28b>¶
　　小金川逆酋僧格桑恃與金川逆酋索諾木狼狽¶
　　為奸陸梁抗命索諾木潛為黨惡助兵代其拒守¶
　　因命大學士温福為将軍尚書公豐昇額副之統¶
　　兵攻其西路而南路則以内大臣阿桂為副将軍¶
　　督兵並進所在山徑險仄賊得逞其負嵎之計西¶
　　自資哩美美卡路頂宗至明郭宗南自達烏甲爾¶
　　木翁古爾壟至僧格宗皆峭壁懸崖碉卡林立将¶
　　軍等董飭官軍勵勇奮擊我領隊大臣侍衛並率¶
<pb:KR4f0005_WYG_287-29a>¶
　　衆先登始以大礟摧其堅繼乃覔間入其阻每克¶
　　一寨皆久經攻戰而後得其難如此及阿桂既克¶
　　僧格宗乗勝直入徑𢷬美諾賊巢逆酋先期遁去¶
　　㑹温福亦攻克明郭宗至美諾兩軍相合温福等¶
　　仍督兵窮追徑取布朗郭宗逆酋復由僻徑竄入¶
　　金川遂收底木達擒其父澤旺因而招徕汗牛撫¶
　　降别思滿諸寨其大板昭亦傳檄而定小金川悉¶
　　平時軍營奏至謂畨境界在雪山之中兹植隆冬¶
<pb:KR4f0005_WYG_287-29b>¶
　　乃晴暖無氷雪衆以為異此實賴¶
上蒼眷佑将士等得以利便集事苐其經渉艱險破碉¶
　　奪隘諸勞績則不可以無紀今大軍進𠞰金川所¶
　　當掃蕩䑕穴縶縛二酋以告蕆事而¶
天之助順人之用命尤予所切望而深朂者俟大勲成¶
　　當倣平定西陲例凡戰地悉為繪圖張之武成殿¶
　　壁圗系以詩此誌事之什特為先聲之倡耳¶
美諾賊巢失(先是阿挂扵月之初六日由南路督兵乗/勝直𢷬美諾寨賊巢立破逆酋僧格桑先)¶
<pb:KR4f0005_WYG_287-30a>¶
(扵初五日見勢危急挟妾潛竄伊/妻所居之布朗郭宗為死守計)布朗(讀如/郎)挈眷遷窮¶
追期即獲(温福與豐昇額既由西路統兵與阿桂㑹扵美/諾初九日即由八角碉分兵追勦直抵布朗)¶
(郭宋四面截攻賊寨驚潰而僧格桑知勢不支先将妻/妾潜送金川自赴底木達欲見伊父土司澤旺澤旺閉)¶
(門力拒僧格桑竟殺伊父所遣傳語三人自由美卧溝/小路翻山竄入金川温福等因撫定各寨人户擒凙旺)¶
(解京一面尾追僧/格桑勿令兔脱)復遁本相連任爾狼狽頋那容駾喙¶
延小金之事蕆黨惡問金川¶
　　嵗暮祫祭¶
太廟禮成述事¶
<pb:KR4f0005_WYG_287-30b>¶
祫祭由来重四時躬親嵗暮企追思升香¶
昭穆莭頻度(祫祭迭引九廟合饗自㳟詣列宗中位上/香畢    至    列祖        位前上)¶
(香每思往返經𬨨凡八度略渉凟䙝近交大學士等議/派親王皇子八人分列随詣上香庶昭敬簡且梢莭歩)¶
(蹈之/繁)執事濟蹌遴近支(今特太廟執事並用宗室人員/    簡派近支宗室皆    皇)¶
(祖孫曽元輩/敬謹将事)一脈相承覺益切萬年有永祝如斯既愉¶
以戚惜廢徹義與宣尼可合之¶
　　除夕¶
仙木煥金門龍樓積雪存梅英䕶銀燭栢葉鬱&KR0008;盆一¶
<pb:KR4f0005_WYG_287-31a>¶
嵗中宵餞新年明日論裴回觀代謝不息慎調元¶
　¶
　¶
　¶
　¶
　¶
　¶
　¶
<pb:KR4f0005_WYG_287-31b>¶
　¶
　¶
　¶
　¶
　¶
　¶
　¶
御製詩四集卷八¶
