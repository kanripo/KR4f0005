# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:19.644253
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷十
<pb:KR4f0005_WYG_402-1a>¶
欽定四庫全書¶
御製詩五集巻十¶
　古今體六十八首(甲辰十/)¶
　　夜雨(六月十/七日)¶
過雨未逾旬膏(去/聲)田又中夜二更報佈雲三更細㸃下¶
四更遂綿宻五更越傾瀉本是弗安眠聽斯聊慰藉詰¶
旦起披衣階墀積水乍寧惟郤炎蒸實喜利耕稼逮夘¶
漸開霽入辰旋歇罷時若幸逢旃額手䖍恭謝¶
<pb:KR4f0005_WYG_402-1b>¶
　　晴¶
山田優渥賴時晴以潤以暄允惬情漲水旣消叢樾朗¶
露珠淋處緩輿行¶
　　陕甘總督福康安奏𠞰洗隆德底店山梁賊匪詩¶
　　　以誌事¶
狂回倡新教潢池煽孽氛緑旗兵多懦是用遣重臣巴¶
圗魯侍衛速領掃邊塵(甘省逆回田五等倡興新教糾/衆滋擾自四月十五日起事至)¶
(今兩月該督提等雖屢經殺賊并殱斃賊目田五等而/總督李侍堯不早赴軍營督勦提督剛塔不嚴籌邀截)¶
<pb:KR4f0005_WYG_402-2a>¶
(又緑營兵丁懦怯無能致賊匪於馬家堡馬營街兩次/翻山逃竄復得糾黨肆出於隆徳静寜伏𦍑之底店鹿)¶
(鹿山石峯堡等處勾結搶掠因命尚書福康安與領侍/衛内大臣海蘭察率領巴圗魯侍衛等帶領西安旗兵)¶
(及檄調寧夏阿拉善等處官兵進𠞰並/即命福康安為陕甘總督督兵𠞰賊)次第發京兵健¶
銳火器軍統之以宿將威名天下聞(福康安旣唘行復/先後命大學士阿)¶
(桂尚書復興帶領健銳火器營勁旅/二千名分隊前進以期迅掃賊氛)雖彼小么麽何足¶
稱敵人肆掠其罪重迅靖期安民福康安先至旗鼓乃¶
一新(兹福康安已於六月初七日先抵隆徳軍營即命/傳㫖將李侍堯革職戴罪軍前効力剛塔革職拿)¶
(問整頓兵力定期進𠞰/軍威壯盛壁壘一新)逆賊懾喪膽巢穴保死頻石峯¶
<pb:KR4f0005_WYG_402-2b>¶
厥巢穴底店為户門恃此為守禦蟻聚更蜂屯四路直¶
進攻(逆賊分竄至伏𦍑城外即據五岱等殱戮三百餘/名又據傅玉奏扵鹿鹿山殺賊六七十名而底店)¶
(及潘隴等山梁均劄有賊營為賊人門戶其巢穴則在/石峯堡先是屢經傳諭福康安先洗隆徳底店等處之)¶
(賊再以次搗石峯堡賊巢兹據福康安奏於十一日丑/刻挑選奮勇弁兵三四千名分為四路令凉州鎮總兵)¶
(蘇靈参領阿滿㤗帶固原凉州兵由正路進攻搃兵策/卜坦三品職銜法靈阿巴圗魯章京等帶延綏肅州寧)¶
(夏兵為一路攻其左巴圗魯参領巴達瑪副将和倫帶/撒拉爾舊教回兵為一路攻其右阿拉善公多爾濟色)¶
(布騰帶兵為一路攻其傍海蘭察帶領巴圗魯侍衛等/在各路誘賊𠞰殺復令侍衛台斐英阿福寜領兵徃來)¶
(邀截併分兵扵後聨絡放卡又旺沁班巴爾帶寧夏滿/兵阿拉善兵在大兵後䇿應莽古賚催儹進𠞰官兵乾)¶
<pb:KR4f0005_WYG_402-3a>¶
(粮并火藥鉛彈並知㑹五岱同日進攻福康安/仍帶領巴圗魯侍衛督催各路指示攻𠞰機宜)一可當¶
百羣大鞣與大膊辰戰至酉申賊衆乃大敗逃竄迸紛¶
紛營卡奪十餘山梁據以陳(官兵分作四路前進合力/截殺至辰刻㑹齊士氣振)¶
(奮鎗箭齊發拜唐阿薩克丹布鎗斃騎馬賊目一人官/兵等奮勇追擊殺死賊人二百餘名生擒賊三十餘名)¶
(奪得賊人所佔山梁賊營四座卡營十餘處器械帳房/牛羊糧食無筭海蘭察等追趕敗竄餘賊又殺死一百)¶
(餘名是日官兵即扵所得賊營屯劄并於左右山梁放/卡駐守捜捕餘賊以清糧道即統兵進攻石峯堡直搗)¶
(賊巢此次福康安海蘭察等帶領官兵初次進𠞰即能/迅速掃清底店賊匪可嘉之至因各賞給大小荷包並)¶
(命查明出力員弁分/晰具奏交部議叙)将進攻石峯指日㨗音臻¶
<pb:KR4f0005_WYG_402-3b>¶
　　日日一首自哂¶
日日封章綈几羅硃批不厭細斟摩答完進止頗自哂¶
殊類躁人辭過多¶
　　夜雨朝晴¶
夜雨潤蕎菜(伏中正種/蕎菜時)朝晴暄黍禾(黍禾將/秀穗時)遭逢幸時¶
若乾惕合如何谷口迎風爽樹頭墜露多輕凉凑霽景¶
那免問山過¶
　　題栴檀林¶
<pb:KR4f0005_WYG_402-4a>¶
非關輕置此檀林踰月軍書忙切心昨始快聞殱賊信¶
(自到山荘月餘因甘省逆回滋事軍書旁午致簡吟詠/昨十八日始據福康安奏到殱𠞰底店山梁賊匪之信)¶
更兼堪卜稔秋臨如如大士都無繫朗朗禪闗合有吟¶
曰喜曰愁定何物松忩月上指中尋¶
　　天籟書屋¶
泠泠天籟逓窗間筆硯精良片刻閒檇李今春過項宅¶
謂他輸此足名山¶
　　超然宇有㑹¶
<pb:KR4f0005_WYG_402-4b>¶
偶臨超然宇朅思東坡記謂當逰物外乃弗為所蔽但¶
予有後言髯翁印公契相與談枯禪應識如如義如者¶
如其中豈示扵外意是未冺色空依然塵網累¶
　　雲潤樓口號¶
雲潤樓乎樓潤雲底須賔主辯紛紜適纔谷口翹眸望¶
一例蔚兮𣺌不分¶
　　河南廵撫何裕城奏報被旱五縣得雨普種情形¶
　　　詩以誌慰¶
<pb:KR4f0005_WYG_402-5a>¶
豫省五縣旱南望日切憂後三縣被澤(今嵗豫省各府/州属春夏間均)¶
(得有雨澤惟汲縣新鄉封邱獲嘉陳留等五縣被早屢/經降㫖令何裕城早籌撫䘏并酌借籽種口糧以資接)¶
(濟/)兩縣赤地猶(嗣據何裕城奏六月初一初四兩次得/雨汲縣封邱新鄉三縣均連被甘霖惟)¶
(獲嘉陳留二/縣尚未霑足)兹乃接佳信胥蒙渥&KR0584;優(兹據何裕城奏/報六月初十日)¶
(河北河南甘膏大沛前雨未透之獲嘉得雨四寸陳留/得雨深透已種晚禾浡然長發未種地畝皆得趕種蕎)¶
(麥菉豆通省農民同/霑渥澤欣喜倍常)已種之大田助長浡如油即未種¶
之地蕎豆可卜收額手為民慰稍因解惄愁然西成期¶
逺時若祝登秋先是河臣奏堤夫闕陳留種栁既欠數¶
<pb:KR4f0005_WYG_402-5b>¶
(去/聲)官地侵種偷欲勑地方官督責愚民流彼在河言河¶
固屬職分修予謂此可寛憐斯灾地儔(昨河東總河蘭/第錫奏河工情)¶
(形摺内稱沿河州縣向派民夫守望惟陳留民夫未能/齊全其舊堤兩旁栁行空隙處所陳留民人亦間有侵)¶
(種耕犂損礙栁株移㑹撫臣飭縣嚴禁以重河防等語/朕以今年陳留遭早此法可畧緩之以蘇民困因明降)¶
(諭㫖稍寛今嵗查禁聽其/收穫嗣後不得援以為例)恕前禁其後副予民瘼求¶
　　題仿倪瓉獅子林圗七疊前韻¶
地隨髙下水翻渠榭可憑荷樓貯書勝以江南圗倣厥¶
時因幾暇景逰予却仍軍務遥廑彼那得忘懐此樂胥¶
<pb:KR4f0005_WYG_402-6a>¶
逺謝老迂當日况安居清閟(閣名此圗/之一景也)究如如¶
　　熱¶
明當立秋節暑氣廹蒸衝婪尾應斯甚需頭答弗慵暇¶
惟尋茂樹風亦落髙峯念我軍和將冐炎正𠞰兇¶
　　立秋日作(六月廿/二日)¶
是日晴為掉雨弗止為傻(此字俗/書為儍)農諺頗協占我亦從¶
俗且今朝終日霽是掉非傻也天髙宜陽暴雨患多(傻/為)¶
(雨/多)寧寡(掉為/雨寡)於秋令為宜紀節筆偶把邇反炎難當祝¶
<pb:KR4f0005_WYG_402-6b>¶
融心未捨(今年山莊甚凉/爽邇日頗歊蒸)¶
　按秋掉秋傻之言皆從農家俗諺唐韻訓掉為摇無¶
　闗弗雨也意謂取巢父掉頭之義乎况字典無儍字¶
　而傻字音灑盖儍即傻之訛集韻訓傻為輕慧輕慧¶
　非愚癡而今俗謂愚癡人為傻更與輕慧相反然總¶
　於雨多無渉也農諺不妨從俗因用此字故並識之¶
　　陕西廵撫畢沅奏報得雨詩以誌慰¶
北省今年雨獲勻披看繼澤報西秦(今嵗直𨽻山東河/南山西陕西夏月)¶
<pb:KR4f0005_WYG_402-7a>¶
(間皆陸續奏報得雨霑足西成可望兹畢沅奏西安省/城扵五月廿九六月初三等日甘霖大沛入土深透其)¶
(附近各属亦禀報同日得雨處/處優渥秋禾暢茂民情欣恱)延(安/)綏(徳/)最是廑懐處¶
災後甘膏蘇窘民(陕西延安綏徳一帶皆上年災歉之/區兹據奏扵五月初十十一及廿一)¶
(二等日得雨四五寸并深透不等邊地節候較遲得/此伏雨普霑糜榖雜粮勃發滋榮農民尤深慶幸)¶
　　伏汛¶
伏汛三庚過河臣報吉音(六月伏汛已過南北河臣李/奉翰蘭第錫及河南廵撫何)¶
(裕城節次奏報黄河/水勢安瀾工程平穏)舊新總安溜(李奉翰奏自六月初/邳宿桃源一帶運中)¶
(河内長水一丈一尺督令道将等将楊家荘草壩及雙/金閘酌量唘拆分洩以後河水漸次報消運中河尚可)¶
<pb:KR4f0005_WYG_402-7b>¶
(容納柴土各工保䕶完整洪澤湖水亦長一尺八寸清/口東西壩工酌籌唘拆十二丈俾湖水暢出㑹黄歸海)¶
(黄河水勢雖節次消長上下一律深通兩岸工程平穏/又蘭第錫何裕城奏黄沁兩河水勢扵六月初旬各報)¶
(長水二三尺至五尺餘不等各督道㕔營員搶鑲平整/去嵗新開引河順軌安流今嵗伏汛南北河工各保安)¶
(瀾實䝉河神佑為額手稱謝/惟朂勵  臣更加敬慎耳)南北普闗心額手謝¶
神佑廑懐朂職欽慰餘増敬慎秋汛正當臨¶
　　雨(七月/朔日)¶
秋掉真秋掉(見前立/秋日詩)晴乾將十朝至申雲漸宻入酉雨¶
隨飄沃豆兼滋菜(禾黍率已吐穗不甚藉雨惟/晚豆及秋菜邇日頗望澤)驅炎復¶
<pb:KR4f0005_WYG_402-8a>¶
滌囂慰心為農慶那幸在災消¶
　按是日日食一分餘欽天監凡遇日月食必奏占騐¶
　稱三日内值雨則消予意千百年前可數計而知剥¶
　蝕時刻分秒之事其灾固在然疑而消灾之說益為¶
　慌惚矣¶
　　喜晴(七月初/二日)¶
山田望雨得渥雨秋令宜晴即快晴(七月農諺有云不/慮朔日雨但怕初)¶
(二隂盖謂朔日雨入夜二日即連隂雨弗止也昨/朔日晚雨入夜二日即晴實協農占為之欣慰)時若¶
<pb:KR4f0005_WYG_402-8b>¶
逢來心實慰¶
天恩受處意知驚冀倉箱滿登百穀同衽席安度衆兵¶
(日内福康安與海蘭察率巴圗魯侍衛等領兵圍石峯/堡四面堵截斷賊水道前所調阿拉善及川省屯練各)¶
(路官兵均已到齊而大學士阿桂所帶健銳火器二營/勁旅亦抵軍營聲勢聨絡賊情已成釡底所有一切進)¶
(𠞰及善後機宜每中宵籌度馳諭在事諸/臣嚴宻遵辦惟期一舉殱除㨗音迅奏耳)釡底賊圍臨¶
福將待惟指日報功成¶
　　賜陕西總督福康安¶
庸臣姑息養癰瞑(辛丑年甘省逆回蘇四十三滋事時/李侍尭正獲罪在獄念其平素尚能)¶
<pb:KR4f0005_WYG_402-9a>¶
(辦事因棄瑕録用復授為陕甘總督一切善後事宜責/成經理詎李侍堯姑息養癰扵四十六年即有邪教回)¶
(民修理石峯堡之事又扵上年五月葺治堅固且敢公/然糾衆聚集禮拜寺謀逆一切旗幟帳房器械種種齊)¶
(偹夫逆民蓄謀至三四年之乆而李侍堯安坐/省城竟同聾瞶其始終貽悮實為百喙難辭)邪教倡¶
回民弗寧是用興師發健銳(本年四月邪教回民田五/等扵小山起事謀逆時李)¶
(侍堯在靖逺逗遛以審辦賊黨為名並不親帶官兵設/法𠞰捕迨賊人兩次翻山逃竄復肆行煽誘擾害良民)¶
(屢經嚴㫖訓飭李侍堯始徃軍營彼時即料其必不能/辦理妥協因命福康安為陕甘總督同海蘭察帶領巴)¶
(圗魯侍衛等馳驛先徃督辦又命大學士阿桂尚書復/興挑選健銳火器營精兵二千名帶往𠞰賊以期迅速)¶
(蕆/事)遂因易督奠生靈前旌早已奪要地(福康安甫到甘/省軍營商令海)¶
<pb:KR4f0005_WYG_402-9b>¶
(蘭察籌勘進兵路徑即將偵探賊匪擒殺并奪取牲畜/器械随由隆徳進𠞰底店帶領巴圗魯侍衛督率官兵)¶
(奮勇殺賊數百名生擒三十餘名直搗石峯堡所調各/路官兵亦俱到齊聲勢壯盛四面圍堵賊巢設法進攻)¶
(斷其水道賊勢窮蹙已似釡魚檻獸計日可殱除净/盡該省民情安貼惟慎壽善後事宜永期綏靖耳)一¶
路真稱臨福星善後猶應慎籌畫聽無聲勉視無形¶
　　煙雨樓對荷有作¶
不欲速還時不孤(今年山荘荷開畧/遲兹孟秋始盛放)金風玉露錦平鋪¶
闖香無礙魚樂國(嘉興烟雨樓有董其昌/書魚樂國三字刻石)入畫有如武¶
列湖弗語閒情超筆墨襲人静馥滿袍襦試詢錢(陳/羣)董¶
<pb:KR4f0005_WYG_402-10a>¶
(其/昌)諸君子煙雨能同塞景無¶
　　留京王大臣奏報雨暘情形詩以誌慰¶
北省今年晴雨宜欣兹時若報京師(今嵗北省雨暘時/若兹復據留京王)¶
(大臣等奏報自六月下旬天氣晴朗七月初一日夜雨/勢霶霈初二日早霽午後細雨夜益綿宻入土約有五)¶
(寸次日遂晴值秋禾結/穗逢此時若實利農田)庶幾免議佳兵致(今嵗夏間甘/省有逆回之)¶
(變不得已發兵𠞰洗古稱軍興必多旱少雨兹幸䝉兆/  天貺各省晴兩應時而甘省更屢霑渥澤綏豐有)¶
(庻免佳兵/之議也)幸與同䝉¶
昊貺施夏稼秋蔬歌有穫髙原下隰沐無私石峯堡已¶
<pb:KR4f0005_WYG_402-10b>¶
重圍築(今日阿桂福康安奏到已將石峯堡周圍十餘/里地方四靣層圍營卡森布復繞賊堡外挑掘)¶
(壕溝斷絶水道賊匪無從竄逸/指日可期撲滅佇待㨗音之至)佇待擒兇㨗報馳¶
　　清舒山館¶
山莊駐逾月題句此方初豈不再三至何曾容與居幸¶
今待㨗報畧歇治軍書(今嵗自到山荘即籌辦甘省逆/回軍書旁午吟懐較簡昨據阿)¶
(桂福康安奏賊人所據石峯堡現經官兵四面環圍斷/其水道萬無生路日内轉宜更加慎重以便相機一舉)¶
(掃除巢穴是以軍報簡/於前時帷望㨗音速至)承慶(山館中/堂名)斯吟藻仍叨¶
祖慶餘¶
<pb:KR4f0005_WYG_402-11a>¶
　　澄霽樓口號¶
方幸今年若雨暘秋霖邇覺畧綿長樓登澄霽非攬景¶
副實循名願不遑¶
　　較晴量雨¶
較晴量雨&KR1852;九嵗較量每先(去/聲)穡夫早微缺雨即慮成¶
旱畧連霖豫恐致潦初時猶弗覺太甚年復一年首忽¶
皓即今間日似成霪愁對山雲惄如𢷬昨乃雲散將放¶
晴兹西北風雲盡掃京兆奏稱無礙田(胡季堂奏京城/扵七月初七八)¶
<pb:KR4f0005_WYG_402-11b>¶
(日時雨時晴據大興宛平二縣報稱入土深透此次雨/雖綿宻但勢非傾注又喜時有晴日曬暘田禾髙大成)¶
(熟将届收割之時/並無妨礙等語)方伯亦報農功好(劉峩亦奏報月初/雨澤詢之農民僉)¶
(稱早禾已秀者益増頴栗晚禾暢茂者亦漸含苞且可/佈種秋麥農田深有裨益經過各州縣髙地雨水霑足)¶
(窪地並無積潦等語昨七月初旬兩三日間/時或&KR0584;雨兹十一日甲子乃快晴實堪欣慰)以手加額¶
謝¶
天佑秋收或可登萬寳鞠憂自哂鮮涵養性急率因氣¶
衰老旣而静思或毋妨為民憂亦不可少¶
　　大學士阿桂陕甘總督福康安奏殱擒石峯堡賊¶
<pb:KR4f0005_WYG_402-12a>¶
　　　回浄盡誌事三十韻¶
邪回倡新教畧經數年矣厥有馬明心回民倡禍始僧¶
之一炷香道之五斗米本因歛貨財遂至兵戈起眀心¶
被人訐拘繫囹圄裏而蘇四十三竟敢欲救彼彼實薩¶
拉爾番回而已耳(辛丑三月蘭州撒拉爾畨回蘇四十/三等因救馬明心殺官拒捕佔據河)¶
(州城旋竄省城外之華林山命大學士阿桂等往𠞰首/逆蘇四十三扵六月十五日授首至七月初六日餘黨)¶
(殱除悉盡詳見/辛丑年誌事詩)興兵旋𠞰除謂其類盡已赦過李侍堯¶
實資能經理明練夙著名孰謂僨轅是偷安一切怠養¶
<pb:KR4f0005_WYG_402-12b>¶
癰近尺咫(辛丑年蘇四十三滋事時李侍堯獲罪繫獄/因其平素尚眀練曉事加恩赦宥復用為陕)¶
(甘總督責以經理善後事宜詎李侍堯姑息養癰致邪/教回民田五等復糾衆謀逆田五等係内地回民近在)¶
(咫尺尤非撒拉爾畨回可比乃扵四十六年逆回等脩/理石峯堡且聚衆禮拜寺謀逆李侍堯均毫無覺察及)¶
(田五等起事肆逆李侍堯復逗遛靖逺並不親督官兵/速行𠞰捕以致賊人兩次翻山逃竄糾黨肆逆實為始)¶
(終貽/悮)田五眀心徒復讐謀亂詭(據阿桂福康安奏獲賊/李泰㳟訊即李鬍子之)¶
(父據供田五係馬明心之徒因欲與馬明心報仇扵本/年三月内令李泰恭父子糾人入夥約扵五月初五日)¶
(起事謀逆嗣縁被人告發所以四/月十五日即從小山起事等語)被創雖自戕應者如¶
蜂蟻遂不可爬梳流言滅回邇以故應者衆攻城刼閭¶
<pb:KR4f0005_WYG_402-13a>¶
里(賊首田五雖扵五月内被創自戕餘黨李鬍子馬鬍/子復以流言恐嚇聲稱官兵欲殱滅回衆勾結黨與)¶
(扵通渭隆徳静寧伏羗及鹿鹿/山底店石峯堡等處肆出滋擾)嗟我遭燹民蠲租早頒¶
㫖(逆回滋擾地方先經降㫖今該督查明被難良民酌/量撫卹並将該省本年應徵錢糧全行豁免自此民)¶
(情大定並有鄉村百姓縛/送逸出賊匪紛紛擒獻者)民情遂大定縛送賊比比更¶
因遣重臣勇將進兵駛底店折賊鋒石峯圍賊壘(甘省/逆回)¶
(之事李侍堯剛塔不能辦理因命福康安為陕甘總督/同海蘭察帶領巴圗魯侍衛等馳徃福康安甫到隆徳)¶
(即進𠞰底店奮勇殺賊數百名生擒三十餘名賊勢先/已挫折後路肅清隨直搗石峯堡而阿桂所率之八旗)¶
(勁旅亦至因四靣設卡層宻環圍濬掘壕/溝斷絶水道賊已如釜底游魂尅期殱滅)防竄周濬壕¶
<pb:KR4f0005_WYG_402-13b>¶
蹙命亟斷水猶慮如華林成羣鬬以死兹乃得生口盡¶
善仍盡美(阿桂福康安奏石峯堡賊人自斷水以後晴/霽數日情甚惶急七月初三四日陸續投出)¶
(男婦一千五百餘名初四日晚福康安同海蘭察等及/巴圗魯侍衛率領各營奮勇官兵阿拉善兵屯練降畨)¶
(扵石峯堡卡隘之外層層分布埋伏至子刻賊首張阿/渾同楊填四等率賊向外直撲大通阿渾帶賊在後接)¶
(應思欲奪路逃竄我兵鎗箭如雨盡力截殺維時海蘭/察即率同台斐英阿福寧阿滿㤗春寜帶兵馳徃自外)¶
(層層圍裹痛加殱戮福康安扵各路督催明亮保寜成/徳圗桑阿額爾恒額法靈阿蘇靈等各見賊即截殺賊)¶
(匪自相踐踏黒夜力戰直至寅刻殺賊千餘屍積滿壕/縱横遍地張阿渾被我兵射傷復與大通馬阿渾等竄)¶
(回堡内至黎明福康安同海蘭寮明亮等帶領各路官/兵一擁直上復與旺沁班巴爾傅玉等督率官兵進堡)¶
<pb:KR4f0005_WYG_402-14a>¶
(捜捕擒殺将賊首張阿渾即張文慶大通阿渾即馬四/娃及賊目楊填四黄阿渾即黄眀馬建成馬良茂馬金)¶
(玉楊存義馬建幾馬建業馬保等全數擒獲又生擒賊/七百餘割取首級八百餘計兩日内共殱擒賊回二千)¶
(餘拿獲首從逆犯及婦女孩稚三千餘所獲牲畜粮食/器械帳房無算此次𠞰滅賊巢成功迅速大學士公阿)¶
(桂加一輕車都尉世職福康安晋封嘉勇侯海蘭察加/一騎都尉世職伍岱授為都統並予騎都尉世職旺沁)¶
(班巴爾加一公職銜與其弟其餘在事出力之大臣官/員及巴圗魯侍衛等均令阿桂福康安查明分晰具奏)¶
(另降諭㫖甄叙其軍機大臣和珅加一輕/車都尉世職餘俱著交部以軍功議叙)返躬審為政¶
勉愛民如子弊吏首以亷亦鮮饕簠簋水旱莫不賑肯¶
令溝壑委數(去/聲)節可自信實未應有此彼回本吾民奚¶
<pb:KR4f0005_WYG_402-14b>¶
曽少異視而忽逢此變斯誠刼數爾究縁化未淳慙愧¶
惟責已更憶聖經云哀矜而勿喜¶
　　霞標¶
霞標迥絶真霞標叢樾茷骫青瓊瑶是霞非赤亦非絳¶
元始所憇豪林豪(見雲笈/七籖)開襟袪塵稱(去/聲)徙倚少坐亦¶
復言旋耳白壁周題待月詩(向年至山荘每扵此待月/題詠甚多至辛丑即有今)¶
(年弗試夜行鞭之句壬/寅有霞標弗待月長歌)今弗為哉今老矣¶
　　罨畫牕¶
<pb:KR4f0005_WYG_402-15a>¶
北轉迴廊屋兩間忩臨活畫是秋山底縁識得其中趣¶
天與淡而雲與閒¶
　　山近軒¶
風日旣清爽㳺山有餘興况未日卓午率可窮佳勝欵¶
欵攀巖磴厯厯尋梯徑一障一谷縈或降或陟更山軒¶
忽亦到灑然謐且净有牀之可據有忩之可凭有書之¶
可讀有景之可詠而吾嫌應接静坐觀吾性是近倍扵¶
山註之曰在敬¶
<pb:KR4f0005_WYG_402-15b>¶
　　延山樓口號¶
軒南更復有書樓額曰延山經幾秋雖曰取之本不盡¶
笑予於此太無休¶
　　養粹堂自箴¶
細繹粹之文大易為始見六爻胥乾徳發揮一剛健書¶
堂曰養之體乾凛眀旦不雜造其精奚妨幾以萬¶
　　古松書屋作歌¶
今人歌古松古松弗知今謖謖蒼龍枝猶作太古音循¶
<pb:KR4f0005_WYG_402-16a>¶
蜚禪通誰復曉好竒者旁捜而逺紹古松以不知為知¶
似笑徒勞費探討¶
　　簇竒廊口號¶
石壁誰為刻削斯額檐兩字括無遺古希年乆多經事¶
用正惟懷不用竒¶
　　出麗正門乗馬觀稼之作¶
今嵗雨暘幸時若更欣北省率同斯(今嵗近畿雨暘時/若大田芃茂而直)¶
(𨽻山東河南山西陕甘等省雨水/亦俱調勻秋成在望實為欣幸)占鳴銅雀逮成矣遂¶
<pb:KR4f0005_WYG_402-16b>¶
筞玉驄一閱之結穂纍纍瀼露潤芃苖翼翼爽風披無¶
容易視兹農况兩月憂勤率在兹(六月下半月畧覺望/雨七月初間又稍值)¶
(雨勤皆為之怵惕不寧兹快晴逮旬秋陽時暴/西成可望策馬觀之始覺釋憂懐而増敬承也)¶
　　即事¶
曉涼午熱山荘地露玉風金秋孟天暴以時陽催稼熟¶
(邇日頗覺炎熱然時暄催稼之熟正不可/少而山荘叢樾嘉䕃憩以得句更惬清機)憩惟嘉䕃得¶
詩便幸過宵旰籌軍務可卜倉箱登大田咄我此言失¶
之矣懼應盛滿勵勤乾¶
<pb:KR4f0005_WYG_402-17a>¶
　　登四靣雲山亭子¶
亭子千峯表秋清一日過林姿披癹骫峯勢度嵯峨閱¶
嵗景如舊開襟趣入哦欲因學老杜又愧賦詩多¶
　　玉岑精舍¶
髙降卑臨理自然盤中精舍面呈前視今嵗豈殊昨嵗¶
有壯年那辭老年階下泉聲不妨細窓間日影任其遷¶
席無暇煖命輿返綈几空孤置古編¶
　　湧玉亭¶
<pb:KR4f0005_WYG_402-17b>¶
湧出琳溪泠且清橋亭跨上用為名因思稱謂誠堪畏¶
玉幻無聲作有聲¶
　　碧静堂¶
一壑一峯頓殊有堂有閣分區總以青雲為幄直從緑¶
玉尋途已喜山色無雜惟餘鳥韻相呼片刻言旋顧謂¶
碧静名果不孤¶
　　松壑間樓得句¶
壑則為卑樓則髙髙卑酌劑俯㟹嶆却非玩物耳目役¶
<pb:KR4f0005_WYG_402-18a>¶
惟是對時情性陶¶
　　陕甘總督福康安奏報甘省雨水田禾情形詩以¶
　　　誌慰¶
本來地瘠民貧處甫值盗平兵徹時深慮農功不無廢¶
幸聞雨澤異常滋(甘省本地瘠民貧今嵗又值逆回滋/擾甫經𠞰洗之後深以農功怠廢為)¶
(慮兹據福康安奏自入甘境沿途田禾暢茂二麥早經/成熟登塲嗣抵軍營一月内得雨十餘次極其霑足節)¶
(據各属具報相同立秋後晴霽田禾得資曬晾甘省河/東各属節候較早青稞豌豆収穫者十之七八䕷穀黍)¶
(蕎吐穂揚花河西各属節候較遲亦有収割登場者各/種雜粮滋榮長發得此甘&KR0584;頻沾情雨應時可期豐稔)¶
<pb:KR4f0005_WYG_402-18b>¶
(本年額賦前經降㫖槩予蠲除閭閻倍獲盈寧其被賊/避匿之民出示招徠漸次歸業亦可共樂豐登雖值百)¶
(姓避賊閭舍不無焚燬而田/禾本属無恙覽奏為之欣慰)民雖避賊田無恙麥已豐¶
登黍可期額慶庻幾元氣復畧紓西望恫瘝馳¶
　　題文伯仁萬壑松風¶
家法傳来有伯仁(伯仁字徳承徵明從子善畫/山水擅名不在衡山之下)謖濤如¶
響落嶙峋山莊偶閱因題句卅六景中一最真(萬壑松/風為山)¶
(荘三十六景之一/此圗適與脗合)¶
　　雨(八月初/五日)¶
<pb:KR4f0005_WYG_402-19a>¶
孟秋晴雨實相宜仲月真符十日期急陣似聽擊銀竹¶
細霏又喜織煙絲黍禾已慶登場稔菘韭益欣亞圃滋¶
詩本欲盈圗簡詠撫時不免一題詞¶
　　河東總河蘭第錫等奏報睢州隄工黄河漫溢詩¶
　　　以誌事¶
引河昨嵗甫成新幸得恬波故道循白露已過謂安堰¶
(豫省昨嵗引河甫成黄流順軌今秋七月廿四日據蘭/第錫等奏本年立秋後南北兩岸各工均經搶䕶稳實)¶
(現在白露已過水勢日平縱有長發漸次沙輕水冷各/工可保無虞等語因降㫖将該督及在工出力之員弁)¶
<pb:KR4f0005_WYG_402-19b>¶
(等交部/議叙)睢州忽報致頽淪(兹八月初六日忽據蘭第錫/何裕城奏報七月廿六七八)¶
(等日上㳺陕洛一帯大雨山水暴漲萬錦灘陡長水五/尺沁河及伊洛瀍澗等河同時長水加以廿八九三十)¶
(等日東北大風溜勢洶湧各處新舊隄工均各蟄埽報/險至初一日亥刻睢州下汛二堡新隄因大河長水出)¶
(槽溜注隄根水頭湧激人力難施平漫過水至初三日/寅時已塌寛七八十丈漫口水深四文餘尺其正河溜)¶
(勢尚未全掣現在親督員弁趕𦂳襄/䕶不令塌寛以冀易扵堵築等語)都無一月心欣慰¶
(甘省石峯堡逆回甫扵七月初旬𠞰洗浄盡而直隸山/東河南山西陕甘等省均各雨暘應時秋成可望正深)¶
(欣慰乃未及一月復有睢州漫口之事言念灾黎又増/繾念此次漫工雖由人力難施但不應復予優叙因勅)¶
(部停止並一靣諭令阿桂薩載李奉翰㑹同蘭第錫何/裕城五人往工詳勘並令李奉翰帯領南河熟習河務)¶
<pb:KR4f0005_WYG_402-20a>¶
(之員弁幫同堵築/以期迅速合龍)又切萬民遭苦辛把筆遣愁愁莫遣¶
自惟原是箇中人¶
　　白蓮¶
摇曵金風塞水濵白衣瀟灑稱(去/聲)山人即看亞浦後凋¶
度李泌不孤君子倫¶
　　紅葉¶
文賦底須重讀歐碧瓊翻處火珠流乍看紅葉贏緑葉¶
已識仲秋催孟秋¶
<pb:KR4f0005_WYG_402-20b>¶
　　夜雨(八月十/一日)¶
夜雨隔窓響紗㡡侵冷微漏蓮踈間(去/聲)滴落葉急同飛¶
秋麥欣堪種霜菘自益肥曉来雲散盡髙暴喜晶輝¶
　　河南廵撫何裕城奏報河南府任天篤九世同居¶
　　　詩以賜之¶
三詠同居率西陕(乾隆己夘年陕西乾州民寗爾强家/八世同居乙酉年陕西涇陽縣貢生)¶
(張璘家七世同居丁亥年陕西三水縣民趙資家八世/同居均經該撫奏聞建坊旌表並製詩書匾以賜用示)¶
(優奨兹河南廵撫何裕城奏河南府偃師縣民任天篤/九世同居尤為罕覯除勅部照例予旌外復親製此什)¶
<pb:KR4f0005_WYG_402-21a>¶
(並御書義門敦族匾額/睗之以彰太平盛事)兹吟九世乃天中清時自是稱¶
盛事豫土由来敦厚風八寗七張今過一陳牢楊㸑古¶
齊公任隣孝友適為姓彰表應教篤慶崇¶
　　賜安南國王¶
交南三百餘年國拱北一星厯世臣知解文章守禮義¶
用頒篇什副絲綸銀瀛馳价心誠篤玉塞開筵恵俾均¶
撫衆和隣綿奕葉長承朝澤萬千春¶
　　中秋日作¶
<pb:KR4f0005_WYG_402-21b>¶
萬古中秋萬古天一畨塞景一畨鮮祀儀原自如昨嵗¶
慶節乍思闕兩年(壬寅癸夘中秋皆遇掩魄雖祀/儀如例而慶節禮樂率未舉)潦水¶
已澄銀鏡印錘峯初上玉輪圓老當益壯勵無逸遂以¶
詰朝唘獵旃¶
　　避暑山莊唘蹕木蘭行圍首程駐中闗行宫之作¶
去嵗東廵此未臨(昨嵗癸夘㳟謁盛京蘭秋祖陵自八/溝一帯取道邊外木    蒐未𫉬舉)¶
(行/)秋蒐依例路由今寧闗汲汲從禽意可識乾乾不息¶
心厯野觀農欣有穫到門知徑底須尋松間眀月瞻¶
<pb:KR4f0005_WYG_402-22a>¶
宸翰繼述吾惟勵倍欽(行宫内恭懸月題皇祖/御書松間眀    額)¶
　　入崖口¶
九轉伊遜(作平/聲讀)一徑通清時習武溯¶
家風浮雲盡歛依山白落葉猶存出樹紅六十二年此¶
行獵(余自十二嵗隨六十皇祖於木/蘭行圍迨今凡    二年矣)七旬四夀尚彎弓¶
挽强發疾渾非昔摛句惟深自愧衷¶
　　於永安莽喀即事六韻¶
第一圍場地永安自昔稱(木蘭東伊遜崖口首圍為永/安莽喀西伊瑪圗崖口首圍)¶
<pb:KR4f0005_WYG_402-22b>¶
(為永安湃圍場多仍䝉古名惟此二處則國語永安謂/沙莽喀謂岡湃謂處均    皇祖所賜名而漢字書永)¶
(安尤協圍/場吉語云)閱年景似舊見獵興仍増¶
皇祖恩曽沐(壬寅嵗余年十二隨祖御皇祖行圍至永/安莽喀圍場    皇    火鎗中一熊已)¶
(伏不動因而熊命侍衛引余往射欲予於初圍𫉬熊也/余甫上馬    復突起奔前    皇祖御虎鎗殪之還)¶
(以語臣温恵皇貴太妃有伊命貴重之/實孫  受    恩之始詳見山荘紀)　(恩諭此/  堂記)元孫¶
吉已徵緩馳試平坂險陟罷髙陵不待相如諌或猶馬¶
援能䨇麅牡隻&KR0951;(是日圍/中所中)連中(去/聲)技如恒¶
　　止獵(八月廿/二日)¶
<pb:KR4f0005_WYG_402-23a>¶
雨蒐向常詠縁已撒成圍(木蘭圍場䝉古供獵者千二/百人向扵寅刻即往撒圍雖)¶
(遇晨雨亦不令罷因人衆先往/且皆有雨具見向年雨獵諸作)復此靈山過(向年每經/海喇汗山)¶
(必有雨屢試輒騐今經此/復雨盖山神最號靈異云)恰逢夜&KR0584;飛中宵傳止獵(是/日)¶
(丑未㣲雨寅初漸宻時/人衆未往因命止獵)七萃慮霑衣度嶺午旋霽摘吟¶
對朗暉¶
　　於巴顔岳樂放鹿之作¶
興安過嶺北第一圍場迎曰巴顔岳樂向巳傳其名巴¶
顔盖謂富無萬鹿食苹岳樂盖謂鵰鷙鳥多飛騰國語¶
<pb:KR4f0005_WYG_402-23b>¶
䝉古語無異同一稱譯之以漢文亦惟借音聲巴顔鮮¶
義解岳樂義頗精岳實山之尊樂具神怡寧此地叶此¶
義所以萃嘉禎是日獲鹿多他他藉藉呈圍中尚羣聚¶
弗忍盡戕生開圍任馳去深林恣長征武士訾姑息文¶
人頌哀矜訾頌兩弗居惻心斯偶行¶
　　出鹿柴門作¶
半月圍期出柴門康强清吉沐¶
天恩外藩親近扈左右¶
<pb:KR4f0005_WYG_402-24a>¶
家法殷勤示子孫磬控而今多謹慎俟儦如昔獲頻繁¶
賜筵頒賞依前例景色南来日向温¶
　　迴蹕至避暑山莊即景得句¶
塞獮言旋四日程山荘莅止九秋清濃雲䕶冷依峯歛¶
(塞山有雲之日/必暖而無霜)小雨灑塵傍午晴回望鹿岡方罷鬬(木/蘭)¶
(之鹿每扵八月争牝而/鬬故哨鹿必扵八月也)來聽麋坂正揚聲(山荘之麋其/争牝則遲扵)¶
(木蘭之鹿將及一月今正其時然麋/實不可哨效其聲哨之亦弗進也)火鎗更弗即林入¶
(火鎗之鎗謂宜从木作槍音鏘而近時承用多从金作/鎗然鎗本音鐺讀若撐乃酒器也但習慣難以改移姑)¶
<pb:KR4f0005_WYG_402-24b>¶
(仍其/舊)祇當(去/聲)山中鼓吹迎¶
　　創得齋題句¶
今年創得未題詩如此佳寧恝置宜圍罷山莊駐數日¶
幾餘秋暖渉斯時沿溪度嶺遲輿歩逝水流隂引筆思¶
颯㳫林風翻葉盡創看峯骨得來竒¶
　　迴蹕至御園作¶
江國旋輿駐越旬山莊唘蹕不辭頻(今春六巡江浙扵/四月二十三日迴)¶
(蹕後即舉行殿試散館及館選庻常引見文武官員諸/政務夏至    北郊禮成扵五月初八日唘蹕幸避暑)¶
<pb:KR4f0005_WYG_402-25a>¶
(山/荘)去方籌筆勤旁午歸早成功逮小春(五月唘蹕時正/甘省逆回田五)¶
(等糾衆滋擾軍書旁午籌筆殷繁因遣阿桂福康安海/蘭察等馳驛速往殱賊扵七月初間攻破石峯堡賊匪)¶
(掃除净盡並生獲賊首張文慶馬四娃等械送熱河廷/鞫分别斬磔示衆其逃匿賊匪餘黨並扵九月前殱捕)¶
(無/遺)靖逆安良賴¶
天佑持盈保泰勵躬寅秋收更幸踰常稔(北省今嵗雨/暘應時均𫉬)¶
(有收而甘省當大兵之後雨水極為霑足立秋後晴霽/田禾得資曬晾秋成獲稔更逾常年古稱軍興每多旱)¶
(少雨今幸䝉深乾天佑慶/協綏豐惟益    惕耳)休養惟欣共萬民¶
　　孟冬時享¶
<pb:KR4f0005_WYG_402-25b>¶
太廟禮成述事¶
邇常躬祭值冬烝(朕臨御以來凡以後南郊火祀必躬/親将事自甲子    每祀俱有禮成)¶
(述事詩至時享而述太廟自御極後每多親自行禮至/今不啻百餘次    事詩則或有或無近年  熱河迴)¶
(蹕率值孟冬時享每必親行至/嵗暮    祫祭則無不親祭也)¶
祫祀恒親奉豆豋去嵗自慙兩畨闕(昨嵗因詣盛京恭/謁    祖陵至十)¶
(月望後迴蹕孟冬時享未獲躬詣至㳟代/祫祭時值氣滯舊疾偶作因遣皇子)¶
五朝倍慕一心増六英和協禮兮樂百世本支雲與仍¶
(我朝自暨朕太祖輩者太宗/皇考以    躬一    為)　(太世祖世來皇祖永字/  祖六    孫至)¶
<pb:KR4f0005_WYG_402-26a>¶
(輩為晜孫綿字輩為仍孫奕字輩為雲孫凡九丗至今/嵗朕所得元孫載錫為十世又命宗人府查出    太)¶
(祖長子禇英支派下得載字輩下又一輩因用奉字賜/名曰奉福奉夀是自    太祖至今為十一世矣𤓰瓞)¶
(繁衍本支極盛仰惟以期天眷佑啟萬年我奕禩子孫/可不欽念    詒謀    仰承燕    天昌後之隆乎)¶
十一代綿𤓰瓞永統惟¶
天眷萬年承¶
　　少寐¶
少寐老人常况當冬夜永寅初已懶睡寅正無不醒披¶
衣坐徘徊眀旦氣堪省且弗問政務恐勞衆馳騁我寅¶
<pb:KR4f0005_WYG_402-26b>¶
彼當丑齊風早致警(謂東方/未眀章)未眀而求衣虚頌一以屏¶
因復降温綸嵗邁七旬等質眀來亦可宜避夙興冷(朕/以)¶
(年老少寐每日夙興即扵養心殿視事諸臣自家入直/起必更早大學士嵇璜蔡新伍彌㤗俱年逾七旬冬令)¶
(衝寒頥養非宜因降㫖加恩令扵日出後入朝如遇風/雪沍寒即不入直亦可其三品以上七旬之大臣凖此)¶
(用示/優眷)君逸戒予心臣勞憐爾景勉以勤賛襄陳善繩愆¶
黽¶
　　西安廵撫畢沅奏報得雪詩以誌慰¶
宿麥培根渥雪資農功北省率同之驛章欣報六霙被¶
<pb:KR4f0005_WYG_402-27a>¶
甫野遍看四寸滋(畢沅奏九月二十四日西安省城得/雪四寸旋據西安同州鳳翔延安及)¶
(商乾鄜各府州属陸續稟報同日得雪二三四寸/不等立冬節後早降祥霙二麥甚為有益等語)西望¶
允為心慶慰冬來已乆意殷思故知時日猶堪待我合¶
先憂敢後時¶
　　冬至¶
南郊禮成述事¶
迓一陽生舉¶
大祀奉¶
<pb:KR4f0005_WYG_402-27b>¶
天眷命性存存¶
正壇九奏胥躬執¶
配位諸儀分駿奔(近嵗俱躬郊壇大祀/獻爵    晉申䖍至)　　(正壇上香/列祖)¶
(列宗配位前親詣上香後帛爵諸禮令/諸皇子恭代俾得専誠祼薦用致精禋)已幸五旬作元¶
后更叨五代獲元孫子於¶
父母敢言報誠不知何以報¶
恩¶
　　阿桂等奏睢州隄工合龍信至詩以誌慰¶
<pb:KR4f0005_WYG_402-28a>¶
新河去嵗始安瀾秋報睢州隄又漫(昨嵗豫省引河甫/成黄流順軌今秋)¶
(八月初六日據蘭第錫奏到七月廿八九等日上㳺等/河同時長發風大溜湧人力難施至八月初三日睢州)¶
(漫口正河掣溜因令大學士阿桂及薩載李奉翰㑹同/蘭第錫何裕城等五人往工詳勘并令帶同南河熟練)¶
(河工之員弁/趕𦂳堵築)無事未能兩載隔有愁那得一心寛¶
天然忽報合龍信(十一月二十一日據阿桂等奏睢州/壩工扵本月初五日唘放引河掣溜)¶
(通暢督率員弁扵東西兩壩晝夜進埽鑲壓原擬十七/日掛纜合龍今鑲至十四日亥刻東壩陡向西蟄直抵)¶
(西壩底埽遂乘勢鑲填層層追壓金門旋即斷流並加/鑲邉埽搶䕶扵十七日已一律稳固大溜盡歸引河在)¶
(工人員均稱黙估天然合龍/實    天神    所致也)¶
<pb:KR4f0005_WYG_402-28b>¶
神佑應憐衆力殫叙吏恤民施次第(此次合龍阿桂李/奉翰督飭員弁蔵)¶
(工迅速降㫖交部議叙蘭第錫何裕城雖漫口踈防應/有處分但趕辦堵合事宜尚均出力亦一併議叙其在)¶
(工大小文武員弁並著查明分别議叙議處俾功過各/下相掩至此次夫料各價前經何裕城奏請照上屆青)¶
(龍崗之例増價給發分年攤扣歸欵但究恐民力拮据/所有加價銀兩一㮣加恩免徴並令出示曉諭咸使聞)¶
(知以副朕恵養黎元/有加無已之至意)肯因已慰忘他難¶
　　微雪(十二月/十七日)¶
曉隂微雪畧飄空東北徒看雲勢濃閱日紛稱霑數寸¶
(十七日辰刻㣲雪飄洒不及一寸越日李國梁李奉堯/奏得雪四五寸又劉峩奏宣化永平等属得雪自二三)¶
<pb:KR4f0005_WYG_402-29a>¶
(寸至五六/寸不等)無能増慰祗増忡¶
　　雪(十二月/廿一日)¶
冬後望霙亟春前值雪祥(是月廿四/日立春)積將三寸厚落以¶
四時長(自午至/戌而止)頓止殊堪惜再霑斯益臧祈農不知足¶
此亦我之常¶
　　乙巳春帖子¶
一嵗春逢兩四時運㑹重建元開五十負扆乆滋恭¶
月尚居丑紐律先中(去/聲)寅螾探支悉新朔七日肇元辰¶
<pb:KR4f0005_WYG_402-29b>¶
(立春在嘉平廿四/日明嵗元旦辛亥)¶
乙巳年春乙巳日重重奮軋發生機身為之度心為律¶
旰以食而宵以衣¶
　　除夕¶
甲辰餘此夕乙巳逮新正廿九雖饒日(今年閏三/月廿九日)居諸¶
亦倐征長恩祀芸架(致虗雜爼載司書神曰長恩除夕/呼其名祭之䑕不能齧蠧魚不生)¶
(今冬四庫全書四分全竣/分弆四閣正符長恩吉語)鬱壘换蘭楹應笑人間世空¶
多是送迎¶
<pb:KR4f0005_WYG_402-30a>¶
　¶
　¶
　¶
　¶
　¶
　¶
　¶
　¶
<pb:KR4f0005_WYG_402-30b>¶
　¶
　¶
　¶
　¶
　¶
　¶
　¶
御製詩五集巻十¶
