# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:18.080513
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷八十一
<pb:KR4f0005_WYG_360-1a>¶
欽定四庫全書¶
御製詩四集巻八十一¶
　古今體一百五首(辛丑五/)¶
　　四月朔日作¶
玉狗鴻龍順斗遷春消九十夏初旋已欣時澤利麰麥¶
更幸大田起陌阡紅雨綠雲方爛漫青山碧水未留連¶
簡書旁午勤批答慙愧畨回蠢動邊(昨據勒爾謹奏蘭/州撒拉爾畨回因)¶
(争立新教抗官拒捕殺害知府楊士璣副將新柱嗣又/佔據河州城今日復據畢沅奏逆匪直逼蘭州省城因)¶
<pb:KR4f0005_WYG_360-1b>¶
(調𣲖滿漢各路官兵并健銳火器營京兵四千名前往/㑹勦命大學士阿桂尚書和珅帶領侍衛督率進兵日)¶
(内正值軍書旁午/實不勝慙懣之至)¶
　　西直門外¶
迴蹕園廷五日居致齋清禁返鑾輿石衢傍閱麥苖綠¶
又較前兹長寸餘¶
潤舍郊野起耕耘真是良農苦且勤徼倖今年無望雨¶
西山又見佈濃雲¶
四載春秋易燠寒倚虹(堂/名)依舊入傳餐壁詩偶一從頭¶
<pb:KR4f0005_WYG_360-2a>¶
看俛首無言祇鼻酸(向年還宫以路便毎於倚虹堂傳/膳是堂因    聖母大慶典易舟)¶
(秉輦而建自丁酉大事後不忍入者閲四/年矣壁題宛在撫今追昔實不忍卒讀云)¶
　　微雨(四月初/三日)¶
微雨零卓午齋居正值雩片時延玉漏細㸃灑金鋪平¶
墄水凹積麥麰露穎濡愛憑&KR2622;雭意於澤豈辭乎¶
　　題舊端石蟬硯¶
隨材斵作樹蟬秋滴露研松鳴欲流沉響待題誰似駱¶
無言常懼或同劉¶
<pb:KR4f0005_WYG_360-2b>¶
　　題金廷標罱泥圖¶
廷標内廷昔供奉畫幅粘壁隨處有罱泥之圖兹始看¶
則以兹屋弗到久村民挐舟各罱泥用之糞田利斯厚¶
河去其淤田受肥一舉兩得事非偶佳哉民自為生計¶
勤劬勞苦所甘受遂命裝潢弆石渠工執藝諌誠堪取¶
　　詠周玉大赤寳刀¶
赤刀有一應無二致二一疑捉者然(乾清宫舊貯一盈/尺周玉大赤寳刀)¶
(古質穆然識非偽為者因題詩匣弆之兹復得此較舊/者嬴三寸又十分寸之五葢舊者色絳而此色赤或即)¶
<pb:KR4f0005_WYG_360-3a>¶
(西序所/陳云)實責循名器斯有後来居上語猶傳論年雖遜¶
昭華久陳寳還㕘大訓前弆匣題詞依舊例豐城耐可¶
俾之聨¶
　　孟夏¶
常雩禮成述事¶
未躬承昨嵗南巡奠璧¶
祈壇意倍寅祇為萬方勤一已幸䝉尺澤渥三春(今嵗/正月)¶
(間春雪頻仍二三月以来/雨膏優渥實向年所僅見)若時暘雨顒年稔既潔粢盛¶
<pb:KR4f0005_WYG_360-3b>¶
沐¶
帝仁薄伐畨回不容已(昨因蘭州撒拉爾畨回肆逆傷/害大員佔據河州進逼省城不)¶
(得已調𣲖各路官兵并發健銳火器兩營勁旅命重/臣董率即日㑹合進勦惟兾迅速埽烕以安邊民)惟¶
揚速兾晏邊民¶
　　承光殿¶
衣更祭服便途中遺蹟金源朶殿崇已度春隂瓊島北¶
尚遲秋籟液池東古松也放新釵嫩睡鴨還消細篆融¶
返籞林無問¶
<pb:KR4f0005_WYG_360-4a>¶
安事(殿中舊題有亟返園/林為問    安之句)不堪卒讀黙傷衷¶
　　陕甘總督勒爾謹等奏報勦捕撒拉爾畨回誌事¶
　　　十韻(有序/)¶
　　撒拉爾畨回即狗西畨其俗人畜並處好即人怒¶
　　即獸往年因大加懲創安静五十餘年今其醜類¶
　　復滋昨督臣勒爾謹奏撒拉爾畨回蘇阿洪等因¶
　　争立新教殺傷舊教數人遣官往捕而賊匪等竟¶
　　敢抗拒並戕知府副將勒爾謹因率臬司福崧領¶
<pb:KR4f0005_WYG_360-4b>¶
　　兵往勦更調集甘省提鎮仁和等五路兵而賊已¶
　　乗間侵佔河州維時事起倉卒勒爾謹暫駐狄道¶
　　藩司王廷贊保守蘭州省城賊乃間道進逼省城¶
　　焚燒闗廂西安巡撫畢沅以聞將軍伍彌泰提督¶
　　馬彪各領兵赴援奏到即勑簡八旗勁旅并命大¶
　　學士阿桂尚書和珅等往莅其事乃兵甫啟行而¶
　　王廷賛即奏誅殺賊匪教主馬明清兹勒爾謹畢¶
　　沅仁和等奏克復河州省城圍解且擒殺賊匪要¶
<pb:KR4f0005_WYG_360-5a>¶
　　犯多人擊退上山即日可期勦滅云云因勑分别¶
　　奬賞頒諭中外並賦十韻紀事如左¶
狗西黒帳本畨雛白帽非回竄籍呼(狗西畨又名黒帳/房與内地回人帶)¶
(白帽者本另一種類昨勒爾謹等奏乃以其不食猪/肉遂沿俗稱畨回現已飭令詳查具奏毋令竄混)争¶
教始因執新舊據州遂肆攫萑苻(撒拉爾畨回本舊教/近因賊首蘇阿洪等)¶
(欲另立新教殺害舊教數人肆行不法該督委蘭州府/知府楊士璣河州協副将新柱前往查挐途次白荘被)¶
(逆畨聚衆殘害時勒爾謹一面率臬司福崧帶督標兵/五百名往勦一面調集仁和等五提鎮兵二千名㑹勦)¶
(而逆匪乗官兵未到之先竟擁男婦二千/餘搶佔河州實為罪大惡極神人共憤)如狂一旦為¶
<pb:KR4f0005_WYG_360-5b>¶
猖獗不畏三章置鑕鈇提鎮領兵皆宿將(甘肅提督仁/和西安提督)¶
(馬彪及各鎮總兵圖欽保徳寧等皆曽經出兵金川久/厯戎行故臨陣調度井然因并交部從優議叙以示奨)¶
(勵/)監司守省具嘉謨(甘肅藩司王廷賛以文臣能保守/省城於賊匪圍逼時悉力守禦又)¶
(安定縣回民馬明清係賊人新教之主前已挐禁省城/王廷賛因賊人索取許其城上一見指稱禀明督臣批)¶
(至釋給随将馬明清正法以免後患辦理實/合機宜因賞給一品頂帯仍交部從優議叙)㑹征有算¶
妖氛歛次戰無前賊勢孤(此案事起倉卒勒爾謹先調/各路官兵㑹籌征勦仁和由)¶
(途次迎勦並令徳寧額爾恒額一面把守賊人所毁河/橋施放砲位一面直渡黄河督率官兵奮勇殺賊圖欽)¶
(保復手刃四賊將逆匪擊退上山此時/賊衆已成釡底㳺魂擒滅指日可計矣)近日伏林逺滿¶
<pb:KR4f0005_WYG_360-6a>¶
四(甘省畨回雜處好勇鬪狠其常也近年之王伏林明/季之滿四暨今之蘇阿洪皆其類也然小醜潢池官)¶
(兵一至即/盡灰滅耳)何辭净勦受駢誅分馳禁旅原資衆(先據畢/沅奏報)¶
(蘭州被圍即簡𣲖健銳火器兩營京兵四千名選乾清/門巴圖魯侍衛帯領又欽差大臣和珅拉旺多爾濟及)¶
(海蘭察額森特等前往督率並命大學士/公阿桂由河南取道往同㑹勦以壯聲勢)詳覽軍書敢¶
懈吾本省制軍紓壮略鄰封安撫裕良圖(勒爾謹既調/集甘省各路)¶
(兵而畢沅在西安境内聞報即悉心調度協濟滿漢官/兵事事迅速妥協並有先辦而與所降諭㫖相合者實)¶
(属可嘉之至因賞給一品頂帯/仍交部從優議叙以奨賢勞)羣心齊自成功速小醜¶
殱將乏處逋方籲¶
<pb:KR4f0005_WYG_360-6b>¶
佑隨聞㨗信(是日宴邊雩祭有薄伐畨回不容已維揚/速冀    民之句回鑾至御圉遂接此奏)¶
(誠垂貺昊/乾    也)曰欣曰敬曰慙夫¶
　　初夏御園雜言遣慮¶
昨嵗事南巡前年逮釋服御園初夏景均未一逰目清¶
和今適值春雨况霑足和近春婪尾清非夏騰燠因為¶
清和什徳潛說闢獨(嵗時記四月朔為清和節考古人/引用皆然沈徳潛乃訛唐之中和)¶
(節為清和因以謝詩首夏猶清和謂四月似/二月其說臆㫁無據別有清和詩闢其謬云)風日既以¶
佳心情應亦淑而何繾甘省畨回逞㓙倐軍書勤批答¶
<pb:KR4f0005_WYG_360-7a>¶
廑懐日以六(自三月三十日勒爾謹奏撒拉爾畨回肆/逆一案軍書旁午日勤批答至四月初六)¶
(日始據奏報各路官兵陸續到齊擊退逆匪/上山賊勢窮蹙惟待擒獲正凶勦除餘孽云)却報官兵¶
集賊氛勢已衂正凶猶待獲雖慰意仍蹙有暇偶泛舟¶
散慮林籞曲懐昔不忍歡遣慮吟書屋¶
　　清和¶
　　唐徳宗詔二月應謂之中和節葢二月春之中時¶
　　之和此實可耳乃沈徳潛訛中為清不知以何書¶
　　為據且云謝靈運詩猶清和乃謂四月似二月夫¶
<pb:KR4f0005_WYG_360-7b>¶
　　猶固訓似亦訓尚謝之猶乃尚之義謂四月尚清¶
　　和耳夫四月近三月則以晦朔相連氣候近似猶¶
　　可若曰似二月則時日隔久節候逈殊安得越三¶
　　月而似二月乎此理推之餘月無不皆然又按謝¶
　　朓詩麥候始清和凉雨銷炎燠楊萬里三月廿七¶
　　日送春詩只餘三日便清和是古人皆以四月為¶
　　清和信而有據惟張衡歸田賦有仲春令月時和¶
　　氣清之語此即如蘭亭敘言暮春天朗氣清恵風¶
<pb:KR4f0005_WYG_360-8a>¶
　　和暢之例豈可摘取一二字割裂傅㑹遂指二月¶
　　為清和乎因為清和之作以闢徳潛之謬¶
首夏清和節實見嵗時記貞元移仲春謂之中和備徳¶
潛(沈/)中訛清獨斷以己意清開夏之首和近春之季是¶
誠四月候安有二月義歸愚(徳潛/號)信愚哉五言闢其議¶
　　雨(四月初/十日)¶
春雨優霑逮二旬其間微灑亦時頻未須切盼又逢澤¶
自謂何修益勵寅急竹細絲相繼續垂簷積砌互漣淪¶
<pb:KR4f0005_WYG_360-8b>¶
常雩執事剛三日奚以承¶
恩勉愛民¶
　　池上居對雨¶
池上年年㑹有詩今年對雨更相宜未曽渇望逢優霈¶
所幸勃興正及時亂㸃落空増浪縠細痕接上冺烟絲¶
向多盻澤詞粘壁異彼憑窓却蹙眉¶
　　清暉閣四景¶
　　　松雲樓¶
<pb:KR4f0005_WYG_360-9a>¶
閣前如畫展横披松出樓簷放葢枝今日試看雲起處¶
别裁寫就許渾詩¶
　　　露香齋¶
花信庭前謝海棠淵材底事恨無香苔階蘿逕都含露¶
甲煎輪伊引步長¶
　　　涵徳書屋¶
春澤欣連夏雨滋麥麰禾黍起耘耔偶翻書得蘇家記¶
此徳由来善普施¶
<pb:KR4f0005_WYG_360-9b>¶
　　　茹古堂¶
汲古於斯得綆修可知開巻益相酬箇中佳味偏宜茹¶
不繫尋常剛與柔¶
　　命尚書和珅往甘肅同總督勒爾謹㑹籌執醜善¶
　　　後事宜並遭賊氛燹後何以加恩處奏来頒㫖¶
　　　詩以言志¶
畨回争教肆狂狺竟刼河州逼省闉雖事鋪敦將執醜¶
却鄰蹂躙已殃民疇咨善後孰居要撫恤為先合沛仁¶
<pb:KR4f0005_WYG_360-10a>¶
曰隱曰艱應入告十行次第待頒綸¶
　　御園霽景¶
優霑麥雨晴亦好霽景園林晃曉暉輕籟不妨翻栁絮¶
餘寒猶覺戀棉衣燕穿簾角尋巢補蜂掠瓶頭採蜜歸¶
境遇順當戒心放庸歌敢忘勑時㡬¶
　　題雙頭牡丹¶
一枝頭上開雙朶分蒂連芳各鬥妍背面莫猜類相妬¶
(凡雙頭花雖同一枝無/不背面而開理合然也)本同根也詎其然¶
<pb:KR4f0005_WYG_360-10b>¶
芙蕖多矣詠雙頭屈指鼠姑鮮句酬却獨東坡更饒一¶
(蘇東坡有三/萼牡丹詩)三珠祇合在三洲¶
君子奚當隱逸否居然富貴號真宜設更姊妹徴名氏¶
宜主身傍合徳隨¶
瓊華當日紀春明聞説移根自洛京三月瑞呈廣寒殿¶
依稀得句有懐英(金黨懐英應制雙頭牡丹/有卿雲分瑞兩嫣然之句)¶
　　梁楷王羲之書扇巻¶
私淑自公麟減法得梁楷了了略勾勒超超具神采右¶
<pb:KR4f0005_WYG_360-11a>¶
軍逰蕺山遇姥持扇在遂為書五字愠見顔頓改命各¶
求百錢須㬰獲利倍重来笑弗答可一不可再(叶/)趣事¶
傳逸筆逺勝丹青乃清風繼者誰白詩老嫗解¶
　　題陶器周宜壺¶
肇陶虞氏範銅周何乃宜壺有器留享已雖然出宋族¶
讀詩原是述公劉(陶復陶穴公/劉章句也)¶
　　夜雨(四月十/四日)¶
渥澤越三日優霖繼一宵撫衾増冷切隔牖送聲遥破¶
<pb:KR4f0005_WYG_360-11b>¶
土發榖種如雲暢麥苖籌農真是慰既慰戒心驕¶
　　青松¶
青松植庭前率以卌年計凌霄於其傍延蔓松身施嵗¶
久松益佳入畫足古致然髙出簷者枯枝見一二貞榦¶
胡如斯徘徊思其義葢縁凌霄纒束縛以為累因之憶¶
宋史㓂凖譽丁謂既而為所傾始伏李沆議君子近小¶
人胥當知此意¶
　　題舊端石轆轤硯¶
<pb:KR4f0005_WYG_360-12a>¶
轆轤紐界硯和池意蕊心芽啟沃滋設詠韓詩思汲古¶
得修綆者又真誰¶
　　詠漢玉龍尾觥¶
龍首銜觥當龍尾貼觥身三螭相蜿蜒猶未具角鱗追¶
琢具古法代古冺琢痕而何出入土乃復遭陸渾(是觥/葢遭)¶
(回禄/者)因悟物太美往往多遭迍剥而弗失貞是謂全以¶
神¶
　　題倪瓚山樹¶
<pb:KR4f0005_WYG_360-12b>¶
樹無曲直皆真性山有淡濃總逸情何必刻舟求六法¶
此生不以畫稱名¶
　　陣雨(四月十/九日)¶
西北族雲起雷鳴陣雨催及霑為澤易潤麥利禾該泥¶
表蚓盤出松隂鶴避陪對之慰為懼何以副斯哉¶
　　首夏萬夀山清漪園作¶
西巡迴蹕此經過水態山容未暇哦一豫怱怱閱廿日¶
七言草草答清和如斯佳可重(去/聲)孤負忽彼春還付錯¶
<pb:KR4f0005_WYG_360-13a>¶
磨弗亟來寧無故也追思往事愴懐多(從前春園聖母/居暢    時越)¶
(二三日必㳟詣問無復安便道至萬夀山逰覽率有吟/諌自丁酉年以後    曩時情景至此遂稀今春西巡)¶
(自香山迴蹕路經此過亦未有詩兹以㡬暇偶臨/不可無句以酬佳景然追憶曩時益不勝感戚也)¶
　　睇佳榭¶
乗暇昆明試泛船泊來山榭宛湖邊偶然舉首吟前句¶
不覺光隂别四年¶
　　暢觀堂¶
雨後水風柔山堂颯似秋四圍畫情展一片鏡光浮乃¶
<pb:KR4f0005_WYG_360-13b>¶
悟觀之暢原因心弗愁泰而不驕耳此語實相投¶
　　懐新書屋¶
懷新今嵗信懷新忩俯西郊塍疊鱗秧插早縁水蓄足¶
苖芃緑以雨滋匀(北方率以五月挿秧今嵗春雨屢/需四月即挿秧實為僅見之事)却¶
因慰此翻増懼更審秋遥敢恃春便有荷鋤事耘者何¶
時不我繫農辛¶
　　翠籟亭¶
籟自為聲翠為色由來兩各弗相縁一時亭裏聴兼望¶
<pb:KR4f0005_WYG_360-14a>¶
合相欣他不二禪¶
　　静佳齋¶
畫舫艤雲涯山隂别有齋座堪憑月户漏未報辰牌翰¶
墨引清興昔今繾黙懷虚堂付不識惟以静為佳¶
　　袖嵐書屋¶
穿壁向西開西山屏展右交木嫌其礙逾尺玻瓈透近¶
一納逺千全景若相就横嶺䜿峯態朝嵐夕靄湊徽之¶
先獲心氣爽在襟袖¶
<pb:KR4f0005_WYG_360-14b>¶
　　搆虚軒¶
山陰别一峯虚軒搆其上乗暇偶陟攀原田暢俯望麰¶
麥及禾黍芃緑微風颺常年所艱致何修得此况玩景¶
置幻縁祈年希實狀¶
　　題舊端石石田硯¶
㡬年端玉出溪濵學稼何妨此作因漫曰石田耕鮮穫¶
菑畬經訓豈孤人¶
　　詠柴窰如意瓷枕¶
<pb:KR4f0005_WYG_360-15a>¶
過雨天青色八牋早注明(遵生八牋稱柴窰有/青如天明如鏡云云)睡醒總¶
如意流石漫相評晏起吾原戒華袪此最清陶人具深¶
喻厝火積薪成¶
　　楊基淞南小隱即用其韻¶
溪圍山邏境成隱松翠楓丹籟泛寒茅屋髙人惟獨坐¶
誰能唐突世情干¶
　　郊外¶
掄元歸紫禁觀穡厯青郊麥穂齊成刺禾苖長欲交炊¶
<pb:KR4f0005_WYG_360-15b>¶
烟出屋頂曉露潤街㘭憑覽誠欣慰吟非玩景敲¶
　　御殿傳臚六韻¶
龍虎傳臚唱(是日恰/值戊辰)太和曉日暾國朝經百載春榜得¶
三元(我朝開國百四十年以来㑹状聫元及鄉試殿試/兩元者已不乏人而三元尚未見昨㑹試榜發第)¶
(一名之錢&KR1658;即鄉試觧元及廷對又復/舉首不特科名之盛亦覘文運之隆云)文運風雲壯清¶
時禮樂蕃載咨申四義(昨䇿士以愛民勤政吏治民風/學術真偽弼教協中四條為問)¶
敷奏近千言詎止求端楷(廷試對䇿讀巻官例於佳巻/中取書寫端楷者擬置前列)¶
(錢&KR1658;此巻列於第四因其條對較諸巻詳切特/拔第一既而開彌封視之乃知其為㑹元也)所期進¶
<pb:KR4f0005_WYG_360-16a>¶
讜論王曽如可繼違弼我心存¶
　　賦得不踰矩(得夫字八韻/散館題)¶
至聖心天一從心自不踰然猶待七十可識有工夫學¶
者希賢黽傳(去/聲)章絜矩須循循惟是蹈矻矻敢傍趨先¶
(去/聲)後從前凛度人以已符折旋期必中曲應審其誣弗¶
以斯非匠或乖豈曰儒古稽潛味道謹守始於吾¶
　　賦得瑾瑜匿瑕(得差字八韻/朝考題)¶
諺語曽聞傳瑾瑜能匿瑕垢含隨有喻虚受實無加人¶
<pb:KR4f0005_WYG_360-16b>¶
已仍當辨毫釐莫致差飾非巧渠可(謂/已)揜惡量(去/聲)斯嘉¶
(謂/人)試看璆琳美寧因瑕玷嗟匿而原弗匿遮也詎為遮¶
鉅鹿書須察元崇誡可誇(姚崇對鏡誡明不/匿瑕君子是嘉)五言識已¶
意體物寓閑邪¶
　　題明人畫冊即用其各題韻¶
獨坐厜㕒愛嘉䕃持竿心正手還平數(上/聲)來漁隱難屈¶
指何必其間辨姓名¶
　　　右題沈周把釣¶
<pb:KR4f0005_WYG_360-17a>¶
溪樓一碧臨萬頃吟倚幽人好是閒横笛不教持在手¶
别開生面渭南間¶
　　　右題沈周倚樓¶
松樹増青雜樹稀秋風不礙芰荷衣輕舟碧水殷勤望¶
逺岫白雲自在歸¶
　　　右題文徴明歸雲¶
不獻相如封禪篇樂飢髙致自怡然長松斜倚書在手¶
醒便讀之困便眠¶
<pb:KR4f0005_WYG_360-17b>¶
　　　右題唐寅倚松¶
日長山静謝賔客孤坐偏宜度小年却不耐閒聊騁目¶
峯頭靄藹蔚輕烟¶
　　　右題唐寅孤坐¶
　　確信¶
彌月繾蘭州確信披驛致河州雖已復蘭州解嚴未(擏/拉)¶
(爾畨回肆逆一案自三月三十日奏到以来日夜廑念/昨四月初六日據勒爾謹奏已克復河州省城圍觧并)¶
(有半月成功之語意謂事可速蔵乃今已及彌月直待/大學士阿桂尚書和珅先後到蘭州奏明實在情形披)¶
<pb:KR4f0005_WYG_360-18a>¶
(閱始覺明晰然得信已/遲致誤事機實堪憤懣)荘凉兵初集賊暫向山避(勒爾/謹奏)¶
(甘肅提督仁和凉州總兵徳寧等帶兵赴蘭州協勦奮/勇殺賊圖欽保復手刃數賊将賊衆擊退逃竄入華林)¶
(山/)時来竄焚擾城門原尚閉(四月廿九日據阿桂和珅/奏伊等未到之先蘭州西)¶
(南闗外一帶通賊處所賊人竟敦任意往来搶刼民間/牲畜口食并於燒剰民房内藏匿乗間放火又於黒夜)¶
(不過數人潛至城下騷擾而守城兵丁虚張聲勢施放/鎗砲徹夜張皇和珅到彼始嚴飭禁止并捜捕殺賊數)¶
(人又各路所調之兵零星散處不俟力齊催令打仗以/致間有傷亡士氣不振現在阿桂等申明軍律激勵戎)¶
(行并安設卡柵彼此接應又於山間扎一大營照料各/卡俾賊知大兵逼近不敢不畫夜防守民心亦漸安貼)¶
(等語如此辦理始漸有就緒覽/奏畧慰知賊渠将不日就擒矣)勒爾謹誑奏謂半月功¶
<pb:KR4f0005_WYG_360-18b>¶
遂因命所發兵中途迴以暨(前勒爾謹奏現在所調各/路官兵先後到蘭惟有公)¶
(同商酌四路擒勦並分𣲖漢土官兵分途前往預備擒/挐半月可以成功等語阿桂於途中開此信遂令頭起)¶
(領兵之人不必前往候㫖而迴奏到因将所發健銳火/器營京兵撤回其前調川兵及阿拉山兵亦經勒爾謹)¶
(咨撤庸臣輕舉敗事未見面目頓止援兵以致遲誤實/為可恨設無此奏則京兵及川兵阿拉山兵均早抵蘭)¶
(州可以一鼔擒滅兹阿桂和珅復奏請選調川省曾經/出師之屯練兵一千名阿拉山兵七百名兼程赴蘭協)¶
(同勦捕此亦無聊之計雖現在軍容整頓壁壘一新奏/功指日可期而前此舉碁屢昜貽誤已多言之徒増慚)¶
(恚/耳)和珅及阿桂先後到次第乃據實情報庸臣敗國事¶
我兵初到蘭衆力未齊備率即驅之戰而又乏董帥一¶
<pb:KR4f0005_WYG_360-19a>¶
二致傷亡遂乃餒士氣緑旗兵本怯聞戰先驚悸設京¶
兵弗迴此時將逮至舉碁屢昜著兵法之所忌二臣(謂/阿)¶
(桂和/珅)調川兵是亦無聊計申律勵戎行旗鼓重新示僨¶
轅雖抵罪貽誤已不啻功雖指日蕆旰食徒増恚庸臣¶
誰所用自責誌吾媿¶
　　雨(五月初/三日)¶
夜雨更連朝徐飛復細飄董文潤枝葉米畫入湘瀟漿¶
灌麥成穂(今春雨澤時霑麥苖芃蔚兹值灌漿之際/得此甘膏結實更加飽綻大田亦滋長發)莖¶
<pb:KR4f0005_WYG_360-19b>¶
滋禾發苖對斯寧不慰憶逺尚心焦(甘雨應時較之常/年望澤可云稍慰)¶
(而撒拉爾逆畨勦滅之信/尚未至不能慰此忘彼也)¶
　　金蓮花¶
香山苑吏送金蓮琥珀萼不帶露鮮四載薫風一彈指¶
思將¶
誰獻益澘然(必先聖母最愛此花開時/    獻今不可復得矣)¶
　　題錢維城山水¶
茅舍喬林下碩薖者阿誰山環水抱處春末夏初時徑¶
<pb:KR4f0005_WYG_360-20a>¶
曲隔塵世樓髙受爽颸主人底弗見帷下注軒羲¶
　　詠哥窰盤¶
花分六出尺徑圍古色穆然火色微雖是難為兄所造¶
即今匹比亦應稀¶
　　題木刻屏¶
蕭齋静撫七絃鳴門外無人竹院清欲笑世間刀筆吏¶
㡬曽識得此中情¶
　　　右竹院鳴琴¶
<pb:KR4f0005_WYG_360-20b>¶
松梢月影颯然清拾取松枝古鼎烹有茗有泉便可試¶
底須陸羽費精評¶
　　　右松隂試茗¶
　　端陽日作¶
夜雨曉晴景氣新(昨夜/微雨)龍舟齊待苑湖濵難教例事一¶
朝罷耐可行時四載循(未度端陽節/者兹四年矣)緑艾紅榴争美節勞¶
資賞格樂諸人望瀛洲(亭子名向年坐/以觀競渡處)不堪東望(東即/蓬島)¶
(瑶臺奉渡處聖/母觀競)回憶承¶
<pb:KR4f0005_WYG_360-21a>¶
歡越愴神¶
　　凉¶
五月凉宜麥垂雲更助之芃芃望秋際櫛櫛拂風時䭡¶
䭓開筵近村墟庤錢(上/聲)期奄觀摛藻思(去/聲)絶勝往年詞¶
　　詠官窰小方缾¶
中矩折旋畧撱之陶成北宋至今貽縱微髺墾珍以古¶
設使新瓷誰頋其¶
　　宋澄泥石渠硯歌¶
<pb:KR4f0005_WYG_360-21b>¶
石渠之名始自漢石渠之硯製自唐趙宋澄泥兼兩代¶
函三得一輝文房註書更生精榖梁著疏文貞奏文皇¶
東坡草制亦宜用其他用此應慙惶獸形䕫首錯為章¶
背刻子孫其永昌古鑄應出修内良是誰所寳無翼翔¶
檀匣什襲懋勤蔵¶
　　杜瓊夏日山居即用其韻¶
宇宙以來山静處幽人居乃覺相宜四家法稡元時畫¶
七字格同宋代詩¶
<pb:KR4f0005_WYG_360-22a>¶
　　麥穂¶
亞隴連阡麥穂齊憑輿厯覽慶綏禔緑雲欲染黄雲漸¶
麰浪疑連栁浪低露氣滃濛行處潤曉烟羃厯望中迷¶
還宫御殿無非事僥倖籌農益拱稽¶
　　題澹吟室¶
蕭然書室梵宫邊小駐傳餐路順便緑樹成隂當仲夏¶
空庭問徑隔多年迴思無奈積習染間詠未能累句蠲¶
五字佳因吟杜老(謂賦詩/何必多)新題慚復舊題連¶
<pb:KR4f0005_WYG_360-22b>¶
　　鏡藻軒口號¶
軒前止水一泓披虚鏡太清故若斯緑藻於中閒㸃綴¶
得無翻惹㑹稽嗤¶
　　澄性堂¶
宣尼有至訓性近習相逺子輿譬之水澄者返其本不¶
為外物牽天命乃全善溪堂用斯額如銘瞻以宛明道¶
復性書當前一篇展¶
　　致爽樓¶
<pb:KR4f0005_WYG_360-23a>¶
逢閏節候遲仲夏未炎熱况屢經渥&KR0584;曉凉猶可悦小¶
樓額致爽爽更無庸説宜麥喜町披展袖非山列(用西山/氣爽意)¶
入畫得觀殊拈毫引興别¶
　　鏡清齋有㑹¶
迤邐沿北岸背山仍有齋年深樹交䕃池小水鋪涯是¶
鏡誠堪比非氊那藉揩無魚設為喻亦凛至清懐¶
　　焙茶塢¶
焙茶原祇設佳名貢到雨前早製精偶憩亦常得其半¶
<pb:KR4f0005_WYG_360-23b>¶
竹鑪毎一試清烹¶
　　抱素書屋¶
古峯假亦真喬樹華亦素書屋搆其間偶涉原成趣既¶
已忘筌蹄那更言魚兎澄心契大初即境饒清悟¶
　　憩畫舫齋因題句¶
液池東岸向南轉恰有溪齋畫舫迎本自弗忙不妨憩¶
㡳須責實且循名牙檣錦纜曽何藉流水行雲最有情¶
設以米家相比擬化工無盡此探精¶
<pb:KR4f0005_WYG_360-24a>¶
　　古柯庭口號¶
瀟落閒庭對古柯薫風綠葉亦婆娑金元明閲三朝蹟¶
不向荆凡問若何¶
　　宴坐養心殿得句¶
御殿雖例事勤政之一端弗數(入/聲)戒太疏拜恩候衆官¶
夏五已炎節通閏猶清寒朶殿那覺歊書史資盤桓晝¶
長清暇多却非心所安¶
　　小雨口號¶
<pb:KR4f0005_WYG_360-24b>¶
小雨纎纎落禁闈千官明日恐霑衣今年澤好因思霽¶
可笑人間知足稀¶
　　題宋米芾螽斯𤓰瓞硯¶
細鐫𤓰瓞隱螽斯寓意南宫在虎兒墨戯瀟湘雲海濶¶
畫禪精鑒早拈之(内府有米友仁瀟湘圖巻極墨戯之/妙董其昌跋有宋人以此巻為當代)¶
(第一之語因與米芾雲山圖同弆畫禪室中如羲/獻合璧今題𤓰瓞硯想見翰墨家風淵源有自云)¶
　　詠和闐綠玉龍尾觥¶
俗手好翻新様竒(今之玉工多欲速争出新様製噐俗/而工弗細葢因玉来者多因求速售)¶
<pb:KR4f0005_WYG_360-25a>¶
(是亦玉之/一厄矣)頓教瓊玖價増卑和闐緑玉撈河得龍尾翠¶
觥俾古師(是玉以和闐玉隴河秋貢所/得因命法古式龍尾觥為之)製以三年弗欲¶
速徴之五徳信無遺良材韮葉非揠助絜矩菁莪或亦¶
宜¶
　　題李亨瓶花即用其韻¶
秋深或似初春候缾貯四時花剏新繪筆底須詡竒事¶
謂之為怪不為神¶
　按圖中桂菊海棠梅花芙蓉共貯一缾絶無是理如¶
<pb:KR4f0005_WYG_360-25b>¶
　云温卉則梅斷不能早及桂而桂亦不可薰李亨自¶
　識以為神竒深秋暖似春顛倒花神之權云云故詩¶
　以闢之¶
　　由長河進舟逰樂善園¶
溪園久弗至路便偶維舟樹古覺隂張(去/聲)湖寛到岸浮¶
披芸今似昨臨籟曉如秋六載一彈指原同逝水流¶
　　含清齋¶
近詠清和似春季(昨賦清和詩闢沈徳潛以清和為二/月有句云清開夏之首和近春之季)¶
<pb:KR4f0005_WYG_360-26a>¶
(以四月上近三月下近五月其晦朔之間相離弗逺若/以清和為二月則是隔以三月斷無其理兹五月與四)¶
(月本接連又以閏在五月後氣/候尚早謂與清和相似斯可耳)何妨夏五若清和虚齋¶
不識不知者其趣其中含已多¶
　　舟過萬夀寺弗入¶
竺宇枕河邊過斯必易船(由長河進舟至萬夀寺易船/盖長河以玉泉為源萬夀寺)¶
(左側廣源牐隔之水有髙下/之分故過此必易舟前進也)蘭舷教徑進蓮舍漫盤旋¶
詎是忙予務亦非薄彼襌當年祝¶
釐處迴憶祇潜焉¶
<pb:KR4f0005_WYG_360-26b>¶
　　繡漪橋¶
長河舟進繡漪橋湖泛昆明廓且遥瀾静微風名似負¶
景澄四宇實相邀陌楊籠岸緑帷展水荇牽舷翆帶飄¶
軋櫓聲如答吟筆鳯凰墩近可停橈¶
　　鳯凰墩¶
鳯凰墩實肖黄埠(讀作甫面無錫城外黄埠墩在錫山/之陽四  臨水辛未南巡迴蹕因此)¶
(處形勢畧似遂肖黄埠墩之式為之壬/申題詩有渚墩學黄埠之句盖紀實也)辛未成來丗年¶
許然實未嘗十度逰似兹興作何勞舉偶因舟便一為¶
<pb:KR4f0005_WYG_360-27a>¶
登虚忩四面含澄瀛非縁昨嵗繾逰興未能忘者呉民¶
情¶
　　題藻鑑堂¶
長虹夾鏡兩湖潺一棹界湖橋(堤上六/橋之一)過灣遂渉溪堂¶
攬景暢略消夏晝趁㡬閒桞邊迎客鳴黄鳥葦裏驚人¶
起白鷼前詠分明標乙未六年今昔刹那間¶
　　挹清芬室得句¶
東湖水深鮮(上/聲)滋葦西湖水淺多種蓮所以渉江采芙¶
<pb:KR4f0005_WYG_360-27b>¶
蓉一再成詠藻鑑(堂/名)懸(向年於此賦涉江采芙/蓉一再疊韻懸之堂中)堂之温¶
室接左側向曽名曰挹清芬(叶/)兹来薫風方夏五兼之¶
逢閏候尚寒緑蒲白芷近茁岸湖中荷葉方田田憑牖¶
清芬何自挹徒教孤負其名賢比及盛開當六月山荘¶
欣對五沃妍然而清芬亦此室付以七字為周旋¶
　　浮青榭¶
樂山静體恒無動入水青容似有浮仁見謂仁智見智¶
羲經妙㫖若斯不¶
<pb:KR4f0005_WYG_360-28a>¶
　　春風啜茗臺¶
有屋為樓無屋臺樓據山巔實有屋然則何故以臺稱¶
四隣無物可遮目其用乃臺其實樓烹茶况不慮風颼¶
攀陟仍弗藉笻杖舉杯小憩清興酬昔来為春今来夏¶
頋名斯乃成假借臺兮樓兮付不知今乎昔乎彈指乍¶
　　澹㑹軒有㑹¶
陟降復登舟佳處久耽戒寓意不留意逰覽斯弗害昆¶
明泛片刻復有溪齋在(叶/)遂以小停棹偶憩暢清快適¶
<pb:KR4f0005_WYG_360-28b>¶
来多藻句得無増蔕芥倩誰為洗滌披軒得澹㑹¶
　　鑑逺堂¶
溪堂臨水稱鑑逺俯檻非徒玩渺渟千里蘭州廑逺慮¶
勦畨回欲悉情形(撒拉爾畨回肆逆一案勤爾謹總未/将前後實情具奏實為晝夜廑念昨)¶
(閲阿桂等奏約二十日前後乗機進勦各情形始/覺明晰有經理惟日望殱獲渠魁㨗音速至耳)¶
　　雨(五月十/六日)¶
邇日常作雲毎復飄微雨明知澤已霑再霈望猶佇以¶
已度人心知足誠艱覩逮已纔細霏卓午遂大㴻(叶/)傾¶
<pb:KR4f0005_WYG_360-29a>¶
簷時瀉泉積砌疑成渚麥穂飽灌漿禾苖資勃舉傍晚¶
晴益佳暄潤協時序額手同農慶敬勤勵心所¶
　　題金廷標墨牡丹¶
廷標雖作古蹟夥禁中留粘壁頻收拾弆珍殊輩儔花¶
真春色奪葉欲露華流劉訓殺風景却稱水牯牛¶
　　詠刻竹換鵞筆筒¶
換鵞寫出右軍容撫紙凝思在筆鋒設使傳神無别撰¶
匠人誰不可三松(刻有三/松名)¶
<pb:KR4f0005_WYG_360-29b>¶
　　題梁清標端石蕉葉硯¶
蕉林端硯為蕉葉逸趣綠天契雅音不識付之撰明史¶
如何泚筆以書心¶
　　齋中¶
齋中永晝静愔愔消遣惟欣翰墨林懶作新竒可喜事¶
常存後樂先(去/聲)憂心豈因久厯生驕泰越以小康勵敬¶
欽何必賦詩多頗憶難忘熟處毎成吟¶
　　熱¶
<pb:KR4f0005_WYG_360-30a>¶
邇日朱明盛深居已覺炎麥秋催報熟禾雨略思霑愛¶
静不開牖防歊慢捲簾芸篇最消暑晰理契心潛¶
　　聞蜩¶
蜩即蟬之類應時五月鳴誰能解詩義未免動秋情飲¶
露聲猶澀因風韻已清無知随化物亦自樂生生¶
　　麥熟¶
麥熟今年勝往年北南一例報豐連(今嵗麥收北省之/直隸山東河南奏)¶
(報九分有餘南省之浙江福建湖北湖南廣東奏報/九分及八分有餘南北一例豊收實為近年罕覯)曰欣¶
<pb:KR4f0005_WYG_360-30b>¶
曰懼心難措遇此何修益惕乾¶
　　夜雨(五月廿/二日)¶
炎熱蒸為雨摐霖入夜清簷泉千瓦注簟爽一床生幸¶
惬祈年意仍勞廑逺情(時尚未聞畨回蘇阿洪/即四十三擒獲之信)麥塲收¶
未畢亦為(去/聲)願時晴¶
　　甘肅布政使福崧奏報得雨詩以誌慰¶
殱賊命王師無非計安民行程計近逺一再遣重臣(前/因)¶
(蘇阿洪即四十三肆逆遣京兵往勦因命尚書和珅及/海蘭察等馳驛速往蘭州時大學士公阿桂在浙辦海)¶
<pb:KR4f0005_WYG_360-31a>¶
(塘回即命由河/南取道前往)和珅入甘境即有雨随輪(和珅等於四/月望前入甘)¶
(肅境即/遇雨)今接旬宣奏屢被膏澤均(福崧奏稱甘省春夏/之交每患雨澤稀少)¶
(本年自四月内省城得雨三四次今五月初七初九十/二等日近省一帶又連次得雨三四寸地土滋潤往年)¶
(罕有/等語)甘省艱致雨地瘠民誠貧犁巢雖未蕆農兆慰則¶
真宣来咨實情珅迴復由秦(蘇阿洪一案勒爾謹總未/将前後確實情形明晰具)¶
(奏因念該處阿桂一人儘足了事而朕往熱河御前領/侍衛及軍機大臣扈從者不宜少因命和珅回京並面)¶
(詢甘省一切事宜據稱沿途經過甘肅西安山西/各省麥收即日登場收成均在九分以上云云)云秦¶
晉麥收胥至九十分何以承¶
<pb:KR4f0005_WYG_360-31b>¶
天庥惟益勵敬勤¶
　　題項元汴端石四螭硯¶
四螭鑑式法炎劉書畫千秋朗鑑收不識當年天籟閣¶
躬行鑑已亦思不¶
　　喜晴(五月廿/六日)¶
前朝詠夜雨(廿二日/夜雨)已有望晴意昨日復作霖較前倍¶
其勢雖未礙麥收長此恐成沴徹夜問雲形反側愁弗¶
置眷言麥迨收實栗勝往嵗臨得更患失患失因農計¶
<pb:KR4f0005_WYG_360-32a>¶
傍午雲始散西北風来遂晶陽朗烜之無慮黴變穂大¶
田更渥潤勃長(上/聲)益芃穊我愁共雲徂額手誌五字¶
　　題倣古犀角盃¶
倣古原非逺古時宣城規製近猶遺切磋寫出溪村景¶
淇澳風人喻有思¶
　　唐寅層巖梵宇¶
峭峡若無路誰歟架木連仄蹊曲致逺竺宇逈成懸網¶
水足塵洗珠林與唄宣錫應義公駐不染自安禪¶
<pb:KR4f0005_WYG_360-32b>¶
　¶
　¶
　¶
　¶
　¶
　¶
　¶
御製詩四集巻八十一¶
