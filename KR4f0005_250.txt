# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:14.286379
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷八十七
<pb:KR4f0005_WYG_250-1a>¶
欽定四庫全書¶
御製詩三集巻八十七¶
　古今體一百四十首(庚寅三/)¶
　　仲春朔日躬祭¶
社稷壇¶
曙色辨¶
壇松¶
祈春躬祭重五行欣值土(是日五/行屬土)二月正興農爰稼繹¶
<pb:KR4f0005_WYG_250-1b>¶
洪範主陰考秩宗年年承¶
福胙莫懈一心恭¶
　　張元士華山鳥道圖¶
憶我一再(辛未/丁丑)南廵時跋馬曽縁鳥道上&KR2287;&KR0008;千丈造¶
其巔全吳形勢攬指掌後来雖復叩禪闗(壬午/乙酉)山下騁¶
望徒言旋怯勞可見弗如昔奚稱不息能體乾適百里¶
半九十里於逰尚得云可耳畫圖省識足傳神然即因¶
斯知愧矣¶
<pb:KR4f0005_WYG_250-2a>¶
　　仲春瀛臺¶
右社昨承祭眀當御講筵宫中有餘暇西苑此周旋池¶
玉冰融水隄金栁摇(去/聲)煙興心共農父舉趾可于田¶
　　題綺思樓¶
書樓每至起予思額語分眀在梠楣設使畧無闗德行¶
萬言成綺亦何禆¶
　　韻古堂¶
堂貯古鏄鐘因之名韻古古韻猶可聞古道安能覩斯¶
<pb:KR4f0005_WYG_250-2b>¶
民三代民誰歟司相輔自訟實艱行行之扞格賈知然¶
而嘵嘵空言其奚補¶
　　蘭室¶
謝景滌乎楚左徒翩然来伴座之隅相看但使得蘭趣¶
一缶寜於九畹殊¶
　　懐遠齋自警¶
書齋號懐遠懐逺義誠深詎惟暢逰目斯焉多惕心四¶
海之極廣安民恧有臨百世之極遥裕昆凛難諶兹實¶
<pb:KR4f0005_WYG_250-3a>¶
宵旰憂奚問山水音懐逺洵悠哉侑座聊自箴¶
　　補桐書屋戲題¶
新柯舊樹已枝齊突兀庭前葉未萋欲問草衣雙立者¶
(桐畏寒北方冬季必/收束其枝縛草護之)可同齧缺與王倪¶
　　鑑古堂¶
選字題簷額無非藉自箴顧名在思義觸目每闗心得¶
失鑑於古㡬康慎匪今常因省度律敢曰恣逰臨¶
　　春及軒¶
<pb:KR4f0005_WYG_250-3b>¶
冰融土亦酥靄靄春将及太昊斯啓莭蝡動逮震蟄西¶
疇有事農淵眀語聞習尋壑躬未能于田心實急膏雨¶
其時乎倚軒成小立¶
　　由液池東岸遂至恱心殿漫題三首¶
液池祇是一湖水眀季相沿三海分好(去/聲)為張大娛人¶
主仇士良言夙所聞¶
淑清(院名在瀛/臺東北角)石逕出宫墻東岸夤縁二里强瓊島春¶
隂景正好遂登山殿攬煙光¶
<pb:KR4f0005_WYG_250-4a>¶
山殿岧嶤號恱心恱心得不易難諶祈農勅政先憂切¶
卅五年初勵至今¶
　　慶霄樓¶
巖巔切碧虚因迥搆樓居琳宇煙霞近祥鸞羽翼舒子¶
房堪比似𢎞景合相於暫坐旋言去華哉祇愧予¶
　　静憩軒¶
至静無為無不為文軒小憩偶因思日来月往眀生耳¶
言憩已成失静時¶
<pb:KR4f0005_WYG_250-4b>¶
　　漪瀾堂¶
冰酥非盡消液池波尚未拕床不可乗輕舟亦艱試山¶
隂有溪堂結搆臨湖裔凍融總宜憑樂水緬彼智漪風¶
雖待時觀瀾恒此意¶
　　題道寜齋¶
太保良言題額曽警心觸目切来憑縱云樸斵非雕飾¶
細行寜為凛不矜¶
　　鄰山書屋¶
<pb:KR4f0005_WYG_250-5a>¶
元時萬嵗山眀代瓊華島雖云九簣成久假如真好書¶
屋搆山隂四鄰山翠抱既深欣始静沖容而窈窕聊託¶
仁者樂遺跡何須考¶
　　蟠青室口號¶
屋裏青山駐今古窓前玉巘異冬春因而悟得羲經旨¶
尺蠖之求屈以伸¶
　　罨畫軒¶
畫意罨楣檐蕭踈正不嫌行看春欲彂已喜日烘暹苔¶
<pb:KR4f0005_WYG_250-5b>¶
紐青含暈栁稊黄動尖因之悟六法藻繢始沉潛¶
　　張宗蒼仿董源萬木竒峯¶
峯若凌空墜木如倚巘扶驚看思&KR0316;措了識道為腴不¶
著寒村客何殊北苑圗江鄉般礴際(是圗乃宗蒼未/入内廷時所畫)獨¶
歩實空吳¶
　　春仲經筵¶
儒臣廣殿共云云何異書齋此樂羣眀物由行述虞舜¶
養賢以及玩周文(是日進講孟子由仁義行二句易/頥卦彖傳聖人養賢以及萬民句)兩¶
<pb:KR4f0005_WYG_250-6a>¶
行玉椀分茶味一對金鑪裊篆紋朂在聞知致髙大詎¶
惟典故取斯勤¶
　　漢玉穀璧¶
執自在姬周稱惟紀漢劉棘珍出匵韞穀寳滿盤浮側¶
視&KR0316;分價(古玉璧但論其質美/豈以厚薄為重輕㢤)負趨豈相(入/聲)収(用南/華語)寸¶
隂思禹惜尺璧愧堯投¶
　　觀錢謙益初學集因題句¶
平生談莭義兩姓事君王進退都無據文章&KR0316;有光真¶
<pb:KR4f0005_WYG_250-6b>¶
堪覆酒甕屢見詠香囊末路逃禪去原為孟八郎(禪宗/以不)¶
(解真空妙有/者為孟八郎)¶
　　題陳淳花卉冊¶
　　　杏¶
半是含苞半是開風流盡得別神裁不因嫩葉枝頭出¶
乍欲圗中認墨梅¶
　　　桃¶
㡬朶紅芳栁間(去/聲)之絳綃織就縟金絲倩誰巧手試裁¶
<pb:KR4f0005_WYG_250-7a>¶
翦紫燕飛来欲過遲¶
　　　海棠¶
玉扃金闕叩蓬莱尚憶人間小字来便是無香信何礙¶
癡㢤聞說恨淵材¶
　　　石榴¶
風来迎面是南薫訝看枝頭爓火雲作者不朱全用墨¶
移情解令見疑黂¶
　　　百合¶
<pb:KR4f0005_WYG_250-7b>¶
攢根瓣瓣芋同魁挺幹擎花一色開設使有香異凡品¶
祇宜分付陸㳺栽¶
　　　百日紅¶
久榮遲謝莫須竒惆悵紅過百日時塗汚紫薇應不少¶
名同物異更誰知¶
　　　葵¶
傾葉向陽比忠赤又云不令照其根(見說/文)審然則屬有¶
隠蔽豈是無欺應所存¶
<pb:KR4f0005_WYG_250-8a>¶
　　　芙蓉¶
木蓮花似水蓮色一例出塵&KR1522;露材應為(去/聲)秋江嫌寂¶
寞却敎倒暎㡬枝開¶
　　　菊¶
一枝風露態離披尤覺傳神淡寫宜比擬不須逺索古¶
淵眀醉矣欲眠時¶
　　　山&KR1431;¶
斟酌穠纎墨染中便如葉緑與花紅山人自是擅神韻¶
<pb:KR4f0005_WYG_250-8b>¶
那在區區肖似工(末句櫽括陳/淳自識語)¶
　　西直門外作¶
祈社經筵蕆事皆御園返蹕謁¶
思齋栁街近覺黄薫杪麥壠遥看緑染荄因對曉隂望¶
勞眼見霏細霰盻盈懐(是日/㣲雪)六花大霈纔應慰設作春¶
霖當益佳¶
　　御園泛舟¶
七日復来冰已開黄頭六棹候河隈小逰沿俯逝波迅¶
<pb:KR4f0005_WYG_250-9a>¶
却忖流隂似此哉¶
四面&KR0586;帷蜃窓朗鳴榔猶覺水風凉無遮畫意皆詩趣¶
耐可随時攬景光¶
雖是春冰酥弗堅鑿開原祇可行船平湖魚陟凍故在¶
不為怡然為&KR0832;然¶
　　題春可軒¶
東園乃希至至亦賞溪堂近砌蕪鋪緑圍隄栁窣黄名¶
禽弄笙管新水滿池塘可矣春光到惜隂益不遑¶
<pb:KR4f0005_WYG_250-9b>¶
　　披襟樓¶
幾架書樓傍碧池逺觀近俯總相宜颯然風至披襟䖏¶
宋玉微言有所思¶
　　味真書屋¶
曲轉廽廊䖏眀窓浄几陳琴尊亦弗藉翰墨雅相親汲¶
古以時懋居今勉日新詩書有真味知味㝎何人¶
　　瑩徳堂¶
鏡欲去其垢水欲澄其翳瑩徳顔斯堂盖取聖經意雖¶
<pb:KR4f0005_WYG_250-10a>¶
然豈由外典誥皆言自祖述更有在山荘¶
義眀示(避暑山荘亦有斯堂/名    皇祖御書也)¶
　　再題清暉閣四景¶
　　　松雲樓¶
墻外松喬墻裏稚緑雲暎帶總淒淒一間樓據假山隩¶
合作窓前小景題¶
　　　露香齋¶
花花草草灧曦光何所香非露所香嗅復了知鼻根浄¶
<pb:KR4f0005_WYG_250-10b>¶
六如如一概金剛¶
　　　涵徳書屋¶
仁義㝎名徳虚位聖經則曰在眀眀優㳺涵養速成戒¶
亦貴尊聞勉力行¶
　　　茹古堂¶
茹古非闗希博雅古来治亂在遺編春秋冬夏扵焉對¶
月露風雲總合捐¶
　　詠痕都斯坦白玉盌¶
<pb:KR4f0005_WYG_250-11a>¶
懿此嬰垣玉出惟羭次山色真勝霜雪器豈類釵鐶設¶
貢岐周際應陳琬琰間車磲㝎何物八斗費言艱(曺植/有車)¶
(磲盌/賦)¶
　　風雨露月四聲詩仍各以題為韻¶
鴻鈞工甄陶吹嘘為靈風揚塵豪誰當升蘋思無窮深¶
虞箕疇狂寜誇襄王雄絲桐奚能揮歌薰誠難同¶
　　　右平聲¶
三時量農功所恃有好雨雲從龍施行水禱虎小補芳¶
<pb:KR4f0005_WYG_250-11b>¶
菲花滋心嬝娜栁舞縷周書民嗟咨往往覩在暑¶
　　　右平上聲¶
髙辛傳堯年甕未罄瑞露求仙金盤癡賜吏翠殿誤凝¶
花珠光輝綴樹氣散布朝行防霑衣戒用慎進歩¶
　　　右平去聲¶
人間稱清華莫若緑玉月鈎形方朣朧璧魄忽出沒觀¶
蓂知盈虚竊藥逸窸窣抽毫蟾光臨謐恱悉不歇¶
　　　右平入聲¶
<pb:KR4f0005_WYG_250-12a>¶
　　僧巨然層巖叢樹圖¶
迥巖疊樹蔚層層神與為逰韻與勝何事香光生别議¶
出藍偏許仲圭能(見董其昌/幀首識語)¶
　　仲春逰玉泉山静眀園作¶
莭前莭後都無暇偷暇逰山忽仲春未必風光不笑我¶
可知作息鮮(上/聲)由人欣看林木漸入古仍有亭臺畧葺¶
新偶至便歸覔句耳率成自訟自慚頻¶
　　題含暉堂¶
<pb:KR4f0005_WYG_250-12b>¶
清曉出御園静眀隨亦到都無十里遥一例勑政要傳¶
宣引見官量材授職效豈以詠巻阿而忘董治劭軒堂¶
近園門東嚮含曦曜勵我心如之無私奉久照¶
　　清音齋放歌¶
清音在耳乎心不在焉聽弗辨清音在目乎心不在焉¶
視弗見然則清音宜在心将心與安古有諺色見聲求¶
總非真峯容泉韻未必幻如是清音音實清走筆書之¶
消刻半¶
<pb:KR4f0005_WYG_250-13a>¶
　　分鑑曲¶
一曲湖光兩鑑分靈源不凍澈沄沄逢之左右都澄照¶
小矣徳言託戚欣¶
　　題創得齋¶
山左穿溪曲平湖又豁開有齋臨澹沱無物惹塵埃㿽¶
暖香霏蕙階陽緑到苔春光寜創得嵗嵗逼人来¶
　　近青閣口號¶
一氣東皇信有靈韶廽色色與形形副名髙閣宜逰目¶
<pb:KR4f0005_WYG_250-13b>¶
澹沱林光已近青¶
　　含經堂¶
峯一起一伏岡一豁一蔽過岡别洞天書堂枕湖際堂¶
亦名含經枕葄勤吾意屢舉豈重儓箇中有真味獨是¶
少遇暇畧去旋廽蹕饜飫斯未能怱忙徒咎自宜付董¶
仲舒下帷以三嵗¶
　　憩雲齋¶
六霙霈否每懐望乍喜鋪空曉日蔵分付春雲莫飛去¶
<pb:KR4f0005_WYG_250-14a>¶
巖齋久憩正何妨¶
　　書畫舫¶
山隂亦有泉傍泉亦有室名之書畫舫一二二而一寜¶
因博古蔵亦匪圖今逸書趣畫之情不謀而並出今嵗¶
實初来来稀去乃疾無過倚虚窓怱怱供㸃筆綴景覺¶
已多是則吾之失¶
　　含醇室¶
巖廬誇樸不誇工茅土時猶想像中却是吾心増愧䖏¶
<pb:KR4f0005_WYG_250-14b>¶
民風薄海豈胥同¶
　　題崇靄軒¶
朝嵐夕靄無㝎形祇以峯崇有竒状由後山左過山右¶
在右之隩更西向鋪空白緜常暎帶時或清閟時踈曠¶
以之興詠詠亦佳以之散襟襟實暢作者何人稱得宜¶
雲間士龍曽手抗(翠雲崇靄/陸雲句也)¶
　　詠素堂¶
素而若可詠斯則素已非素而不可詠何華非素為素¶
<pb:KR4f0005_WYG_250-15a>¶
固華之始華廑素之施責華而畧素吾謂非所宜精舍¶
倚石壁像鑿天人師如如復堂堂以無證證斯¶
　　涵漪齋¶
肩輿山後至山前憩坐書齋碧沼邉何以弗冰詎殊地¶
扵斯恒水為(去/聲)鄰泉恰宜嫩日為(平/聲)輕照縦不微風亦¶
細漣便擬開舟尋别勝素墻補空(去/聲)已成篇¶
　　樂景閣即景¶
彤閣碧湖繞去来祇舫通影翻無㝎色界示有真空那¶
<pb:KR4f0005_WYG_250-15b>¶
說心如水却欣松下風分眀新嵗景舊句重(去/聲)吟中¶
　　虚受堂¶
選字題楣逐䖏如會心觸目每吟諸今朝所得不為少¶
尤覺兩言親切予¶
　　題開錦齋¶
漾舟近西岸捨舟就陸路溪齋水之隈因便試散歩簷¶
背疊層峯繢以髙低樹松柏故好在其餘葉未吐(叶/)過¶
雲時尚遥慢懐工部句¶
<pb:KR4f0005_WYG_250-16a>¶
　　賞遇樓¶
一径蘢蔥入古松重樓暢望據西峯今朝賞遇扵何是¶
所願春雲佈漸濃¶
　　竹鑪山房¶
趵突春来壮石泉宜壺越椀潔陳前鶴林玉露有佳話¶
便拾松枝竹鼎燃¶
日飲原為玉泉水泉傍煎飲覺尤佳因之悟得人情耳¶
厭故喜新似此皆¶
<pb:KR4f0005_WYG_250-16b>¶
　　華滋館得句¶
逰山率右旋館應首憩此今朝偶左旋館斯居末矣山¶
後及山前東西陸與水大畧觀以遍亦可言歸耳遇閏¶
氣方寒春事猶未起物華尚有待土滋脉融始藴釀觀¶
化工擷芳勝紅紫¶
　　自玉河泛舟至昆眀湖即景得句¶
出墻有舫候隄邉迤邐玉河棹向前流水無冰渟水凍¶
户樞不朽理同然¶
<pb:KR4f0005_WYG_250-17a>¶
界湖樓迥俯長川建閘髙低資莭宣綴景詎因供逰賞¶
大都圖以灌溪田¶
&KR0586;毺帷暖水寒降大食玻璃亦置窓岸轉舟廽山改向¶
何殊攬景泛吳江¶
来往必經耕織圗耕夫織婦廑勤劬飼蠶浸種時雖早¶
此意寜當一刻無¶
隄界昆眀西與東六橋如帶總舟通治經水閣夫何似¶
一朶芙蓉玉鏡中¶
<pb:KR4f0005_WYG_250-17b>¶
畫舫乗来到石舫清漪園接静眀園扵斯自問猶覺恧¶
何怪他人有後言¶
　　微雪(二月初/六日)¶
三日雲容釀五更雪㸃飄平眀霏畧宻著土化全消未¶
久曦光露無何風益驕殷勤惜且恧肯復諉時遥¶
　　文伯仁雪景¶
不改後凋松盖緑猶餘獨出寺樓紅經營惨淡開生面¶
祇在天公玉戯中¶
<pb:KR4f0005_WYG_250-18a>¶
　　漢玉穀璧¶
㡬千年復出乎土斮絮非堅有良語繡華蔚縟隠膴膴¶
粟粒已平紋尚覩玉葆其光璧猶汝若月不受吳剛斧¶
穆然久視湛扵古¶
　　詠火井¶
羲之廣異聞火井欲具示未曽讀漢書郡&KR0038;志原備博¶
物稱投燭滅絶不復熾(博物志云投以/火燭不復燃)賦注家火投爛¶
然照天地(見蜀都/賦注)一滅一云燃定論終誰是千秋紀載¶
<pb:KR4f0005_WYG_250-18b>¶
家孰能免耳食其實至今存所秉隂精氣火陽而根隂¶
離為見周易(叶/)鑿井如置産恒引供烹飼(火井昔著扵/臨卭今則富)¶
(順山中尤盛居民每鑿一井即擅為恒産扵井旁穿/穴刳竹去莭塗以鹽泥可引火供炊㸑其竹不爇也)亦¶
可用煮鹽鹽井則别異(就井列竈引火至竈中汲鹽井/水煮之水一斛可得鹽數斗燃)¶
(以家火則少減火井深不過五六丈鹽井深/二三十丈鹽井有水而火井則無其利均溥)蜀有争産¶
者事聞問以悉(叶辟閱刑部讞章蜀民有争火井傷人/議  者未悉其制詢諸蜀人之仕扵朝)¶
(者其言較載籍/所傳尤為眀確)評理因誌詳究竟非竒事¶
　　題居莭松風石韻圗¶
<pb:KR4f0005_WYG_250-19a>¶
層樓出樹朗牕開石韻松風静自陪分付奚僮唘門待¶
溪橋遥見客過(平/聲)来¶
　　無逸齋¶
間日問¶
興居古齋退憩餘¶
貽謨恒憶¶
祖勅政每勤予旭暖苔烘砌風和竹静䟽芸編雖滿架¶
此合讀周書¶
<pb:KR4f0005_WYG_250-19b>¶
　　出暢春園門自隄上至泉宗廟襍詠¶
政務詳裁無逸齋餘閒未報午時牌出園一攬泉宗勝¶
减従何須法駕排¶
自南流水落鳴湍停注溪田凍尚寛未是靈臺推歩舛¶
候遲因閏致春寒¶
泉出萬泉(荘/名)原瀉北石橋惟賸說巴溝春眀日下胥差¶
記安得髙梁有逆流(日下舊聞春眀夢餘録皆謂丹稜/沜之水出巴溝以達扵髙梁今丹)¶
(稜沜雖不能確指為何地而巴溝橋之名尚存橋南為/萬泉荘地既髙扵巴溝其水實自南而北安得由巴溝)¶
<pb:KR4f0005_WYG_250-20a>¶
(逆流以入髙梁乎髙梁實源扵玉泉滙為昆眀湖/經長河南注與此何渉向為萬泉荘記曽詳辨之)¶
靈源不凍玉泉同五里而遥莅梵宫頗有亭臺各綴景¶
遂教散歩自西東¶
　　題挹源書屋¶
泉宗廟建萬泉源泉上挹源源試言寜獨赴川斯是本¶
應思出治孰司尊亦云勉耳皆能至詎曰卑之毋甚論¶
書屋有書書可讀典謨要矣法眀存¶
　　扇淳室¶
<pb:KR4f0005_WYG_250-20b>¶
室以扇(去/聲)為式扇(平/聲)淳因取名取名固易耳副名豈易¶
能且即斯室言新様非古營踵事日増華逺矣茅土情¶
弗戒而强詞詞佳何足稱去去不廻頋頋之慙愧生¶
　　曙觀樓得句¶
層閣出墻外暢宜拾級尋捲帷春望逺把筆静思深暗¶
覺朝煙歛光含旭影臨賔王有佳句豈必定雲林(樓觀/滄海)¶
(日駱賔王靈隠寺/句也今為雲林寺)¶
　　向緑軒¶
<pb:KR4f0005_WYG_250-21a>¶
雖遲萬葉鎻青候已是千林向緑時半晌敞軒聊縦目¶
還欣一帶逺山披¶
　　主善堂¶
元者善之長春為元始資乗陽惟仲月育物正斯時培¶
養慎萌蘖施行體執規羲經及商訓並切可兼思¶
　　秀舉樓¶
砟硌假山聳勢崇冠峯閣可慶霄通如斯秀舉真秀舉¶
蕭緬惟應拜下風¶
<pb:KR4f0005_WYG_250-21b>¶
　　樂清館有㑹¶
泉無冬常淙冰當春亦解草木雖遲榮風光斯已改東¶
皇彂生意物物心中在豈必水石間而曰花栁待樂此¶
可怡神峭蒨饒瀟灑¶
　　輝淵榭¶
垠當巨石落清潨眉髪真堪數鏡中却憶泉林春坐䖏¶
小亭恰與此間同(泉林行宫八景有鏡瀾榭潨流環繞/臨以廻廊䟽軒據川上得漪瀾之致)¶
(兹榭仿/彿似之)¶
<pb:KR4f0005_WYG_250-22a>¶
　　題依緑軒¶
春時已臨仲春色尚云遲有脚来當必無端盻匪宜書¶
城供静憩理窟入研思庭際撫松架緑依應在斯¶
　　集逺堂¶
三架山堂窓納虚林光峯色展屏如寸田設論擴充䖏¶
集逺之言味有餘¶
　　自萬泉隄至聖化寺¶
萬泉左右總溪田田上長隄一縷連不似防川資保障¶
<pb:KR4f0005_WYG_250-22b>¶
也因觀稼廑民天¶
地氣方酥凍未消鱗塍冰積代泉澆便因廽路仍尋勝¶
聖化都無五里遥¶
近觀圍苑栁絲黄迤邐輕輿進苑墻行漏泠泠未臨午¶
棄閒耐可到溪堂¶
溪堂髙下列亭臺各有名稱各義賅設問今逰義何在¶
荅言乗興覔題来¶
　　含淳堂¶
<pb:KR4f0005_WYG_250-23a>¶
有泉湖不凍臨水室如虚景未花和栁機㕘鳶與魚道¶
觀形以上春對物之初永繹含淳旨化民實在予¶
　　得真齋¶
有真斯有假假者真之對亦如色與空云空色斯在賤¶
假而貴真此見實俗輩乃更期其得牛馬風尤背然則¶
何名齋綴景稱聊逮¶
　　矚巖樓¶
溪面樓而更矚巖巖情溪態㑹来咸恰如眀聖南屏側¶
<pb:KR4f0005_WYG_250-23b>¶
舟住其間未挂帆¶
　　題敷嘉室¶
背屏聳疊巘面鏡展平湖弄影虚還實探芳有自無倩¶
誰稱下榻笑我愛操觚即景評量䖏春嘉始欲敷¶
　　羃翠軒¶
新葉雖然未吐枝連林老榦故偨池漫嫌曦影軒楹漏¶
會看重隂羃翠時¶
　　襟嵐書屋¶
<pb:KR4f0005_WYG_250-24a>¶
是䖏雖假山如真因嵗久書屋據山隩峯秀罨軒牖朝¶
嵐與暮靄彼授而此受攬之可盈襟把之若潤手然非¶
色及形㑹以空而有¶
　　詠硯墨¶
　　劉源者康熈初年間人也内府蔵所製博古墨有¶
　　以硯為式者因題句¶
固因磨墨有陶泓硯也何来即墨卿新様非闗誇手巧¶
別裁可識寓思精必偕出䖏猶為逺相忘(去/聲)主賔莫與¶
<pb:KR4f0005_WYG_250-24b>¶
争聲應氣求求應在研(讀如研/精之研)来合相祇天成¶
　　徐賁青林春色即用圖間題韻¶
一湖春水目為潔㡬曲雲山意與深髙士草亭倚欄興¶
應縁即景彂清吟¶
飛泉樹杪落溪斜演漾青蒲與白沙看似恵山僧寺畔¶
憶曽竹鼎一烹茶¶
　　西直門外作¶
将奉¶
<pb:KR4f0005_WYG_250-25a>¶
安輿啟蹕程吉行圖近返都城凍酥土脈纔廽潤春冷¶
麥芽未彂萌雪過月餘空望切風嫌邇日太勤生朝来¶
雲氣英英吐目極遥天益繫情¶
　　題春耦齋¶
路便經西苑齋堂蹔憩留曉雲看又散春景懶言逰莭¶
緩花猶勒風摇栁始柔眀知時可待近每切先憂¶
　　虚白室有㑹¶
嵒径旣曲折精室亦宛委入深心與澄得曠望因美虚¶
<pb:KR4f0005_WYG_250-25b>¶
故白斯生白乃虚所以玩象離之中其眀不外此可悟¶
南華言津逮實易旨¶
　　植秀軒¶
休誇鳳影與龍文雅稱(去/聲)敲風而拂雲况是卉中君子¶
莭可能培植不斯勤¶
　　畫舫齋¶
四壁圖書翰墨香怡情惟此足徜徉舟居莫漫笑無水¶
偶肖張融亦豈妨¶
<pb:KR4f0005_WYG_250-26a>¶
　　文徵眀燕山春色即用其韻¶
　　閲徵眀詩中頗有思鄉之意故即用其韻反以嘲¶
　　之¶
東華塵愛軟紅酣待詔金門衣脫藍既憶江鄉蓴味好¶
何来&KR0583;翼此圗南¶
　　題痕都斯坦白玉盤¶
周尺将盈尺斯盤乃是盤㡬曽掌玉府見說鬻都丸(㧞/達)¶
(克山迤西至痕都斯坦/掌貨稅者皆謂之都丸)團似月輪滿薄扵楮葉單截肪¶
<pb:KR4f0005_WYG_250-26b>¶
置其裏辨質信應難¶
　　恭奉¶
皇太后躬謁¶
東西兩陵遂至天津府允直𨽻臣民預慶¶
八旬是日登程即事成什(有序/)¶
　　暖融芳淀沽津縈滙以澄瀾豐衍黄圖衢野嬉逰¶
　　而擊壤溯前廵翕河效順勑増秩祀之經適新祠¶
　　相地鳩工恰屆落成之候時則甸民延頸壃吏陳¶
<pb:KR4f0005_WYG_250-27a>¶
　　辭謂頻年慶洽¶
萱闈兆姓切臺莱之頌籲今春祝迎¶
鑾輅羣工展葵藿之忱用是俯體輿情預宣綸詔臚¶
歡扶¶
輦俾吾民藉以抒誠氾路清塵戒有司毋為増美乃復¶
　　敬承¶
懿旨恪舉彛章爰¶
躬謁乎¶
<pb:KR4f0005_WYG_250-27b>¶
兩陵蔥鬱佑¶
萬年之夀遂吉涓扵二月陽和敷九軌之春桃纈栁荑¶
　　纔過花朝韶麗波柔風恵更欣海國恬安用值曉¶
　　以遵途正恊時而行慶載賡七字式紀首程¶
承¶
歡掖¶
輦日追随養¶
志當遵¶
<pb:KR4f0005_WYG_250-28a>¶
展敬思瑞氣¶
二陵垂䕶佑翼年¶
八袠唘期頥¶
鸞輿徐奉欣多豫¶
鳯舸旋登閱祝¶
釐此慶古来應少見肫予願見萬千斯¶
　　禮慈雲寺¶
　　寺在朝陽門外八里前臨石衢為城東巨刹乾隆¶
<pb:KR4f0005_WYG_250-28b>¶
　　壬戌秋弗戒扵火寮宇之僅存者久益頺陊戊子¶
　　春始命鼎新之俾復舊觀兹蕆工蹕途斯莅致瓣¶
　　香以落焉爰成是什紀其事¶
路側花宫厯百年誰知不戒鬱攸延無頽廢&KR0316;有興建¶
非色空即是定禪吉日落成因展禮好春隨喜小留連¶
須㬰石陌驅車去隠隠鐘聲斷野煙¶
　　過通州¶
樹梢看塔影煙外過通州沙嶺延東亘潞河自北流浮¶
<pb:KR4f0005_WYG_250-29a>¶
橋連巨鷁野岸起閒鷗發帑完城郭(各省城垣有應脩/葺者特彂帑五百)¶
(餘萬繕治之以資保衛通州為畿東首治/工作先施兹則崇墉屹峙益臻壮觀矣)無非保障謀¶
　　煙郊行宫作¶
駐蹕午時前煙郊眄野煙松齋斯憩静麥隴未融芊暮¶
色来平椘春雲暗逺天壁題書丙戌瞥眼又三年¶
　　眺逺樓¶
臨墻此䖏有重樓縦目樓頭野景収茅屋林林總總者¶
安居都為(去/聲)廑深謀¶
<pb:KR4f0005_WYG_250-29b>¶
　　晩隂¶
傍晩春雲作暗隨暝色沉為霖安必爾便雪豈妨今(今/嵗)¶
(莭遲氣寒地方解凍而麥/未紐芽即雪亦無礙也)凭牖無他事挑燈且試吟忽¶
聴風勢盛懣懣不舒心¶
　　曉行四首¶
忽報濃隂忽稱霽忽扵枕上聴風傳通宵不安寐曉起¶
贏得輕輕㸃玉田¶
逺村看未大分眀圖早到因趁曉行適百里半九十里¶
<pb:KR4f0005_WYG_250-30a>¶
悟為學即騐人情¶
曙光纔放旋(去/聲)遮隂宻灑瓊葩暗逺林時止時飄渾未¶
㝎益教翹望劇縈心¶
向東勢比迤西好竟積平田二寸皆一帶北山猶覺厚¶
田盤消息逓来佳¶
　　過三河縣¶
百雉不為大三河舊有名鄙㢤論&KR0038;害切矣廑民生謀¶
爾食衣計憐他親戴情玉田資潤澤况未麥芽萌¶
<pb:KR4f0005_WYG_250-30b>¶
　按左傳都城過百雉&KR0038;之害也注云方丈曰堵三堵¶
　曰雉一雉之墻長三丈審如是則圍百雉不過一里¶
　有十之七之城即径百雉亦不過方六里有十之八¶
　耳今三河縣城豈止圍百雉然為各縣之㝡小者扵¶
　其中即屯兵聚糧亦豈足為害且治&KR0038;之道自有典¶
　常豈闗都邑之大小乎扵此知左氏浮夸而不悉體¶
　要亦以見封建食邑之實非長䇿耳¶
　　白澗行宫即景¶
<pb:KR4f0005_WYG_250-31a>¶
東来雪勢較强西積素欣看瓦隴齊庭際種松皆傅粉¶
階前歩蘚欲成泥収将盈缶堪烹鼎望去彌郊逮舉犁¶
料得盤山㝡髙䖏稜稜玉筍待吟題¶
　　過薊州¶
崇嶺後前暎清川左右流地形殊覺秀文物故因休驛¶
路昔頻過郡城今重(去/聲)脩花宫仍道側憩坐片時留¶
　　題桃花寺八景¶
　　　湧晴雪¶
<pb:KR4f0005_WYG_250-31b>¶
昨日雪霏今日晴積崖落瀑暎晶眀是真是幻是誰湧¶
擱筆扵斯難置評¶
　　　小九疊¶
疊石為巖㵼凍泉亦資㸃綴亦天然數(去/聲)稱以九誰真¶
數(上/聲)象取飛龍合是乾¶
　　　吟清籟¶
覆簷籠砌鬱青青吟籟恰當翠蹕停莫謂山齋久虚寂¶
㝡饒人是此恒聽¶
<pb:KR4f0005_WYG_250-32a>¶
　　　坐霄漢¶
下臨無地上鄰空呼吸欣堪顥氣通漫傲迥然出物表¶
還因返已惕居崇¶
　　　雲外賞¶
虚窓攬景小俄延布帳氊廬繪目前雲外賞聊值今日¶
囬中幸豈是當年¶
　　　滌襟泉¶
乳淙雲竇渫然清屬耳春来細有聲潄石枕流付誰是¶
<pb:KR4f0005_WYG_250-32b>¶
祇宜髙鳳與逄萌¶
　　　㸃筆石¶
正正竒竒致不同恰資㸃筆秀而雄對来一晌生慙者¶
書法詩詞兩未工¶
　　　繡雲壁¶
花未紅開葉遲緑巖松積雪偶相宜天孫機與工部筆¶
輸却言詩後素時¶
　　隆福寺行宫作¶
<pb:KR4f0005_WYG_250-33a>¶
為奉¶
慈輿進因教宿頓多(往嵗謁/嵗奉)　(皇陵三宿即至此䖏今/  太后来恐    慈體)¶
(過勞故多一宿頓/昨日増駐桃花寺)¶
橋山知已近别館又經過松種龍鱗作帳支蝸舍羅三¶
年闊展謁一夜問如何¶
　¶
　¶
　¶
<pb:KR4f0005_WYG_250-33b>¶
　¶
　¶
　¶
　¶
　¶
　¶
　¶
御製詩三集巻八十七¶
