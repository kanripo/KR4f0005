# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:07.756147
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 初集卷八
<pb:KR4f0005_WYG_008-1a>¶
欽定四庫全書¶
御製詩初集巻八¶
　古今體一百十首(壬戍一/)¶
　　壬戍元旦同諸王宴乾清宮¶
韶律應三陽元辰福履昌展親醻伯叔眀命凜¶
穹蒼鳳琯春風入龍墀化日長獻椒歌有慶行葦樂無¶
央¶
　　古風¶
<pb:KR4f0005_WYG_008-1b>¶
建極撫五辰執中御八埏望道而末由朝夕増惕乾曩¶
余佩古訓治理頗能言行之扞格多乃悟實踐難克已¶
苟未至其失已大焉如木斯有本如水斯有源源本或¶
有乖設施亦徒然觸日堪警心小子其慎旃¶
重華恊帝治闢門延英俊如茅斯㧞茹賢才乃奮迅其¶
源苟不清所用安可信求者為虗聲應者為干進譬珠¶
在深淵魚目難容混譬玉在完璞瑕瑜慎所遴履信而¶
尚賢庶乎天助順¶
<pb:KR4f0005_WYG_008-2a>¶
天道有循環培栽而覆傾人道有損益好謙而惡盈君¶
子審厥㡬䖏夷乃若驚况乎持大寳驕滿毋或生人君¶
惟一心干者萬計迎紀綱苟稍紊調劑安可憑憂其所¶
可恃懼其所可矜善醫善計者其道良足稱¶
鬰儀催朱輪如駒邁隙過玩愒以消時老大將如何云¶
立立猶未有成成則那披巻漫流連撫景漫吟哦願言¶
勵初志毋為徒延俄凡事待知悔其失亦已多¶
　　初春¶
<pb:KR4f0005_WYG_008-2b>¶
栁帶鵞黄漸波流鴨緑㣲輕雲時出岫暖氣欲沾衣花¶
信尋常候春光次第歸東郊方待澤懶去問芳菲¶
　　見耕者¶
播榖當春始扶犁邁逺阡土膏蘇大地雨澤頼蒼天辛¶
苦誠堪念憂勤未息肩停鑾兹一覽興在甫田萹¶
　　次良鄉¶
廣陌催征騎遥天飛玉屑潤回大地春望入䨇瞳潔宇¶
空山勢近倐忽陰晴别咏雪興漫豪省嵗心猶切三冬¶
<pb:KR4f0005_WYG_008-3a>¶
待澤久未敢遽怡悦¶
　　麥苖¶
新苖抽緑逺連阡生意回蘇態自妍㝡愛氷鬚瓊雪纈¶
誰將弱線蕊珠穿春融潤浃如沾雨日暖晴烘欲吐煙¶
何異豳風圖裡㸔民依念永為停鞭¶
　　曉行¶
濃淡雲容石笋尖馬蹄踏處緑纎纎曉来逺塢依微辨¶
雪後輕寒料峭添未至賣餳思社鼓却饒沽酒認村帘¶
<pb:KR4f0005_WYG_008-3b>¶
行吟不為耽風景夹路桒麻取次覘¶
　　夜雨寄興¶
刻漏初催乙夜籌風聲漸息雨聲稠夣回行帳牽吟興¶
想到公田喜澤流不必緑蕉聴淅淅却因黄幄思悠悠¶
金吾漫苦征衫濕多少三農卜有秋¶
　　曉雪有作¶
春雨寒凝雪油雲入曉濃澤流成沃壌玉積出髙峰和¶
洽占逢嵗憂勤望破冬(去嵗三冬無/雪待澤正殷)山村經歷處樂意¶
<pb:KR4f0005_WYG_008-4a>¶
在耕農¶
　　過拒馬河¶
十里瓊瑶一色白馬蹄踏碎人未惜行行策渡拒馬河¶
滑笏春流初㺯碧亦有流澌如半壁珠璣灑落噴灘石¶
誰能弔古論興亡但覺光陰如過隙此河幾度亂流過¶
前嵗今春原不隔興来還似坐玉京豪咏心情那減昔¶
溪頭舴艋未易呼渡口車輿頗填積似展江千積雪圗¶
燕氏文貴㽞眞蹟¶
<pb:KR4f0005_WYG_008-4b>¶
　　晴¶
落日照轅門雲峰互吐吞山川欣沛澤草木樂流暄野¶
曠駕鵞集天空星斗繁驅車明曉望叱犢滿平原¶
　　壬戍仲春恭謁¶
泰陵¶
松柏森霄漢雲霞䕶翆微逝波驚嵗月如夣想¶
音徽是日瞻虚殿悲風敞玉扉¶
憂勤千古越奉養七年違¶
<pb:KR4f0005_WYG_008-5a>¶
寳冊垂文徳(上年十二月/  實録告成)要荒服武威¶
鼎湖空白霧石馬立寒暉閲嵗苔文古當春樹影稀重¶
来増切切欲去更依依¶
　　恭瞻¶
泰陵¶
聖徳神功碑告成感成長句¶
貞珉萬古䕶雲煙拜覩¶
&KR0245;&KR0633;倍愴然¶
<pb:KR4f0005_WYG_008-5b>¶
謨烈昭垂千百世¶
憂勤想見十三年慮周暑雨祁寒際澤溥山陬海澨邉¶
肯構無能䋲¶
聖武捧盈長此矢乾乾¶
　　二月六日¶
二月六日涞水濵馬蹄踏雪無風塵瓦神社鼓儘随俗¶
栁葉杏花俱待春山色一鞭如送客鳥聲數哢解迎人¶
蕨芽菜甲滿畦綠景物却羡山家新¶
<pb:KR4f0005_WYG_008-6a>¶
　　絶句¶
控紫三春半批黄午夜分試問普天下誰為無事人¶
　　春寒¶
輕寒料峭透氊帷把筆閒吟有所思細雨已催新草色¶
條風未綻舊花枝煙深逺墅樵蘇静波暖荒汀鳬雁知¶
想是東皇惜韶景勒將春事故教遅¶
　　次黄新庄¶
皇太后使人賜食¶
<pb:KR4f0005_WYG_008-6b>¶
夹路&KR1904;陽舒春風返轡初¶
頒恩来秘禁分澤逮周廬更切調甘㫖還因問¶
起居得知¶
温清適愛日樂何如¶
　　春夜聞雁¶
去時秋杪到時春却似相逢話舊新寒夜數聲傳幔幄¶
髙空㡬陣嚦溪濵沙塘波冷思眠月龍塞程遥&KR0082;寫人¶
慚愧雙鴛池畔浴為謀粱稻毎覊身¶
<pb:KR4f0005_WYG_008-7a>¶
　　新衙門行宫即事¶
離宫夜静剪銀釭聴罷轅門畫鼓摐書案昔年遮莫憶¶
詩魔今日未曾降風旛悟後馬猶指蕉&KR0951;當前月滿窓¶
消得㡬餘清興永不湏花下倒春缸¶
　　題徳夀寺禪房¶
一向悟無生不識無生理偶来蘭若幽頗愛禪房羙松¶
竹韻虚籟花藥綻春蘂烟浮鼎上雲鳥啄窓間紙敲火¶
煮古鐺&KR1426;茶漉新水身心一瀟灑未可耽乎此¶
<pb:KR4f0005_WYG_008-7b>¶
　　春宵月下有懐¶
庭槐漏嬋娟扶疎散清影露立春宇明潛覺衣裳冷馬¶
嘶野牧空鳥語深林静陳迹憶舊逰曠懐對新境由来¶
不曽隔妙趣誰能領¶
　　春夜南苑行宫即事疊前韻¶
如駛年華過隙馳離宫駐莭仲春時六飛廵幸乗韶令¶
萬户饑寒待體知豈為吟詩忙裏適毎因望治静中思¶
㡬餘消得閒庭夜弄影銀蟾窓外移¶
<pb:KR4f0005_WYG_008-8a>¶
　　曽聞¶
曽聞一衲子幼習曺溪禪駐錫京都寺所識皆貂蟬羣¶
&KR1118;梵行清自許六度堅鬚眉皓且蒼僧臘已有年一朝¶
染病卧忖度難期痊爰命使持書報諸檀越人(如延切/見烈女)¶
(頌/)云扵某某日當示寂滅焉古有立亾者吾身豈不然¶
至期衆俱集相對淚湧泉法師今涅槃誰示指月傳師¶
云無去住努力自勉旃衆皆長跪候白日不俄延久之¶
期已過猶然坐法筵求死不可得反覺生可憐嗚呼好¶
<pb:KR4f0005_WYG_008-8b>¶
名人覩此當悔遷¶
　　路旁¶
路旁一野老呻吟一何苦鳩面歩履艱单衣百衲補試¶
問何方人云籍𨽻齊魯猶憶少年時逃荒𩀌故土傭佃¶
聊度嵗又復病雙股問翁業何有嚢無一粒&KR0927;問翁室¶
何有妻沒絶男女㷀㷀只此身知死何䖏所我聞凄然¶
悲所悲非野父曽記周詩云君子民父母教養違其方¶
黎民失恃怙命醫施鍼砭或可𩀌痛楚白金賙其窘屋¶
<pb:KR4f0005_WYG_008-9a>¶
居免露處固知煦嫗仁所愧澤未溥¶
　　隂¶
輕雲出逺岫白日漸韜光布宇勢方作為霖澤欲滂千¶
畦纔甲坼萬彚正勾芒怕是因風&KR0262;多縁望嵗忙未曽¶
消宿雪訝許潤新秧自笑心無足還期取次償¶
　　詠盆中牡丹花¶
亞盆初綻䑕姑芽暎座濃添㡬朶霞帘幕未招逰客騎¶
芳菲待報午蜂衙不湏富貴叢中閙却愛蕭踈静䖏嘉¶
<pb:KR4f0005_WYG_008-9b>¶
九十春光應䕶惜花師莫漫䟎韶華¶
　　仲春郊行¶
韶光次第物華撩栁線飄黄驛路遥不必風流&KR1118;羯鼓¶
淡雲輕雨醸花朝¶
膴膴平原嫰綠萌無邉詩景入行程金吾莫漫頻呼蹕¶
野老春深正課耕¶
九十青韶日漸妍不湏催賞只湏憐兒童却愛清明莭¶
未破花朝放紙鳶¶
<pb:KR4f0005_WYG_008-10a>¶
雨絲陣陣栁絲斜荷笠扶犁有幾家遮莫御園臺榭足¶
㸔耕端的勝㸔花¶
　　讀朱子詩有儆因效其體¶
見獵心猶喜吟詩興欲狂工夫未精到觸處是乖張¶
天理與人欲只争一線多出此入乎彼為學戒蹉跎¶
是非心豈二惟人黙自斟但識知非者便是是的心¶
罔念聖作狂克念狂作聖罔克慎自持其要在居敬¶
居敬非虚言端為不自欺已所獨知地便是衆知時¶
<pb:KR4f0005_WYG_008-10b>¶
知得一尺時不如行一寸若教玩愒過永無精進分¶
人生非孔顔誰能無過尤屢過而屢悔非以慎厥脩¶
我視普天下無䖏可偷閑一念敬與肆人&KR0294;即此闗¶
人咸秉善念常被私慮侵所以古達者孜孜惜寸隂¶
寸隂誠可惜要道在躬行如其力不逮切近惟存誠¶
　　二月望日春分¶
東皇斡運似持衡今嵗春分分正平九十陽和均各半¶
短長晝夜恰相争網軒漏永宫鶯喚螭陛晴熏御栁榮¶
<pb:KR4f0005_WYG_008-11a>¶
㝡是陶甄資¶
帝力光天萬物樂由庚¶
　　仲春經筵¶
旭日御階明祥風滿鳳城光春開講席廣厦集朝英學¶
海期仝濟文樞頼共衡更尋司化紐要道在躬行¶
　　曉寒(二月十/七日作)¶
昨朝微雨潤勾芒今日輕寒透薄裳芳苑閒探添料峭¶
鶯花都解勒春光¶
<pb:KR4f0005_WYG_008-11b>¶
　　瀛䑓竹木床歌¶
静憇軒中横短床不雕不斵伊誰造竹皮木骨恰相稱¶
詎誇華飾&KR1118;質老我聞玩物能䘮志漆器進諌明至道¶
㳙㳙之水成江河其流滌器装七寳何如兹床樸且完¶
安置妥貼不欹倒松齋夜静夣周時梧階晝永攤書好¶
異物不貴凛前訓用銘座右期相保¶
　　淑清院見桃花始開泛杯有作¶
琤琮韻裏繁枝斜纔苞錦纈遅蒸霞如是色聲堪静悟¶
<pb:KR4f0005_WYG_008-12a>¶
不必能聼倩綠芭峭寒尚切披香殿青韶却醸淑清院¶
天公濯垢認三生(昨日/微雨)今朝恰見春風面¶
　　太液池泛舟¶
新水一篙深載舟猶力弱偶来㺯澄碧滄浪意可樂天¶
空鳬雁閒波静魴鯉躍是時春始半夹㟁夭桃灼旋惹¶
東風吹紅英貼波落韶華固不牢長歌興所託¶
　　題庶子張鵬翀所進春林澹靄圗即用其韻¶
&KR0127;抹雲嵐瀑布垂森森玉筍間䟽眉詩禪畫偈相参䖏¶
<pb:KR4f0005_WYG_008-12b>¶
正是春林澹靄時¶
無湏海賦詡春毛珥筆詞臣有伯髙漸近清明縁望雨¶
何曽開宴賞夭桃¶
只疑濃䖏欲生雲髙下林巒叠翠文寂寂草堂無客到¶
一谿煙靄與平分¶
香案應教仙吏承丹霞門户許誰升螭頭奏對春風裏¶
寫出春林亦絶勝¶
大地春光畫早成花花草草自舒榮品題却倩幽人筆¶
<pb:KR4f0005_WYG_008-13a>¶
静對蕭齋意轉清¶
吟詩不用錦嚢求妙句還多趙倚樓此日金蓮為誰撤¶
他年佳話紀池頭¶
　　液池鳬¶
液池鳬乗春流灔灔錦波香蕋浮浴波啣蕊依汀洲託¶
身喜無羅網憂不羡雲鵬萬里之翺翔不為塒雞稻粱¶
之仰求猶人既無卓卓之譽亦無戚戚之愁液池鳬爾¶
何俯仰自得而悠悠¶
<pb:KR4f0005_WYG_008-13b>¶
　　清明¶
輕暖輕寒杏酪天緋桃綠栁闘芳妍殷殷午夜方祈雨¶
忽忽春風又禁烟新種恰宜浸淺水嫩苖已看茁平田¶
望雲未釋中心願任取兒童放紙鳶¶
　　夢¶
昔在殷髙宗夢帝得賢才又聞荘周言至人無夣来至¶
諴能感神心馳多疑猜吾衰因夢見因夢見吾衰¶
有為法皆如夢無為法亦云然但著有無闗捩夢中說¶
<pb:KR4f0005_WYG_008-14a>¶
夢徒喧¶
　　桃¶
春花使者䟎程期(瓶史月表桃/為二月花使)報道名園第一枝無那¶
東風忒相妬三分塵土一分姿¶
　　即事¶
寒食新頒火甘霖未濯科徒瞻雲&KR0684;爾毎問夜如何農¶
務兹方始花期諒已過三春多樂事繄我獨憂多¶
　　三月初四日癸亥耕耤禮成有作¶
<pb:KR4f0005_WYG_008-14b>¶
日臨吉亥應農祥千畆三推典制詳帝耤勤民風赤縣¶
司農辨榖列青箱¶
&KR1226;土欣知播榖時青郊舉趾敢教遅毎毎南畞分黄道¶
獵獵春風颭彩旗¶
瑶壇樽爼右先農大樂雲咸考鼓鐘鬷假淵衷邀肸蠁¶
輕雲醸雨勢方濃¶
綵棚髙覆金犁直椶陌微聞畫鼓摐豈為清時崇典則¶
所期民俗化敦庬¶
<pb:KR4f0005_WYG_008-15a>¶
一墢耕餘㸔九三庻人終畝盡東南周官法度猶然在¶
麟趾闗雎化却慙¶
耒排西側耜排東觪角拖犁耤正中更聼禾詞三十六¶
分明物色摠豳風¶
三農環繞望耕䑓荷笠披蓑許近来略少鳩形將鵠面¶
豈周水曲與山隈¶
由来政本重民天願祝豐年入頌箋詎止躬耕勤穡事¶
深宫午夜早乾乾¶
<pb:KR4f0005_WYG_008-15b>¶
　　題陳枚孫祜金昆戴洪程志道仝畫清明上河圗¶
　　　(圖始於雍正六年成於乾隆二年城郭/山林人物各工其藝亦繪林佳話云)¶
蜀錦装全璧吴工聚碎金(數人皆江/南名工)謳歌萬井富城闕¶
九重深盛事誠觀止遺踪借探尋當時&KR1118;豫大此日歎¶
徽欽¶
　　杏¶
胭脂勻襯曉粧紅栁冶桃夭訝許同也解隔墻思宿雨¶
生憎映座舞輕風華林漫憶群排宴文館先陪獨省躬¶
<pb:KR4f0005_WYG_008-16a>¶
醉月徴歌徒負爾年来吟興亦飄蓬¶
　　含韻齋玉蘭花¶
禁火纔過賣酪時春風次第綻辛夷東皇借得江生筆¶
(玉蘭一/名木筆)寫出韶光一叚竒¶
韻入紗櫺綺思清焚香㵸茗待閒評蜂衙蝶陣相㤀䖏¶
不數仙人白玉京¶
　　題瀛臺流杯亭瀑布水¶
戛玉復摐金飛流下十尋廻波能送酒緩溜似調琴信¶
<pb:KR4f0005_WYG_008-16b>¶
可蘭亭樂依然濠濮心何湏覔蓬閬城市有山林¶
　　三月二十四日題清暉閣¶
東皇昨夜駕歸轅蜂蝶紛紛欲黯魂乍見殘紅飛墨沼¶
已看新綠映朱軒菁葱似覺松篁遜剝啄生憎鳥雀喧¶
賸有夏懐賦雲漢更無閒興探芳園¶
　　三月晦日¶
三月晦日湖上行錦帆風送朱鷺䡖(舟名/也)落花飛絮俱¶
無頼舞蝶逰蜂各有情䑕姑欲綻待宿雨少女只觧催¶
<pb:KR4f0005_WYG_008-17a>¶
曉晴九十韶光愁裏過惜春吟罷新愁并¶
　　題周鯤山水畫¶
留得溪山四季青烟巒矗矗水泠泠卧逰省識心無倦¶
坐對方知筆有靈逺塢人家閒&KR0951;柴野塘路逕接橋亭¶
依稀昨嵗邉闗景面面芙蓉展畫屏¶
　　初夏¶
平林新綠蔭軒庭拂拂薫風透綺櫺春色已隨愁寂寞¶
詩情應共絮飄零政慚夏諺為侯度心切周詩恵我寜¶
<pb:KR4f0005_WYG_008-17b>¶
欲逐雀飛飛石燕秧鍼抽隴正含青¶
　　倣雲漢詩體敬製雩祭樂章以申誠懇¶
瞻彼朱鳥爰居實沈協紀辨律羽蟲徴音萬物芸生有¶
壬有林有事南郊陟降維欽瞻仰¶
昊天生物為心(一/章)¶
維國有本匪民伊何維民有天匪食則那螻蟈鳴矣平¶
秩南訛我祀敢後我樂維和鼍鼓淵淵童舞娑娑(二/章)¶
自古在昔春郊夏雩曰惟龍見田燭朝趨盛禮既陳¶
<pb:KR4f0005_WYG_008-18a>¶
神留以愉雷師闐闐飛㢘衙衙曰時雨暘利我新畬(三/章)¶
於穆¶
穹宇在郊之南對越嚴恭¶
上帝是臨繭栗量幣用将悃忱惴惴我躬肅肅我心六¶
事自責仰彼桒林(四/章)¶
權輿粒食實維后稷百王承之永奠邦極惟予小子臨¶
民無徳敢懈祈年潔衷翼翼命彼秩宗古禮是式(五/章)¶
古禮是式值兹吉辰玉磬金鐘大&KR0245;維醇元衣八列舞¶
<pb:KR4f0005_WYG_008-18b>¶
羽繽紛既侑¶
上帝亦右從神尚鑒我衷錫我康年(六/章)¶
維¶
天可感曰惟誠恪惟農可稔曰惟力作恃¶
天慢人弗刈弗穫尚勤農㢤服田孔樂咨爾保介庤乃¶
錢鎛(七/章)¶
我禮既畢我誠已将風馬電車旋駕九閶山川出雲為¶
霖澤滂雨公及私興鋤利甿億萬斯年農夫之慶(八/章)¶
<pb:KR4f0005_WYG_008-19a>¶
　　端陽日侍¶
皇太后觀競渡¶
蒲樽粽席御湖邉競渡天中自古傳艾虎乍懸沿户緑¶
霓旌纔颺徹波鮮聊酬令莭供¶
慈賞未足甘霖省往愆日暮輕陰方醸雨簷牙滿擬溜¶
如泉¶
　　湯泉荷花開絶早插膽瓶中問以芍藥甚有風致¶
霞剪衣裳恰五銖清和春色滿仙壺温泉浴罷嬌無力¶
<pb:KR4f0005_WYG_008-19b>¶
扶起身邊有念奴¶
　　新蟬¶
舊蛻掛枝頭新蟬鳴樹杪一般聴蟬鳴妙趣誰能曉¶
荷葉大扵錢榴花火欲燃髙齋蝶夣醒著意聴新蟬¶
螳螂學捕蟬逐逐尋髙栁豈知輕薄兒挟彈随其後¶
抱葉曳踈聲風翻随葉落旋復上髙枝適然何住著¶
逰踈縁雨短詩少為愁多一聲新蟬鳴始識晚春過¶
别院槐風細踈簾綠䕃深借爾閒中響清予物外心¶
<pb:KR4f0005_WYG_008-20a>¶
　　題庶子張鵬翀所進日長山静便面即用其韻¶
繪苑曽聞紀董祥詩筌畫構可参詳定知寂寞長安舎¶
素絹牋麻足㡬箱¶
子西佳句小年時箇裏能教日影遅雨後清和山色好¶
新茶䖏䖏展槍旗¶
半是山僧半是農卧聴隔嶂晩来鐘踈籬野彴無人到¶
灌木叢隂綠正濃¶
似有嵐烟縈澹澹如聞溪溜響摐摐桃源不是人間世¶
<pb:KR4f0005_WYG_008-20b>¶
䇿杖村翁眉宇厖¶
彷彿前生是葛三畫禪瀟灑擅江南大癡更挟坡仙筆¶
勍敵江山兩不慙¶
野流無定西復東茅菴晝掩深山中坐對身如圖畫裏¶
虞琴一撫南薫風¶
山中無地起樓臺面面嶤峯入座来消得日長誰與共¶
一聲孤鶴碧雲隈¶
夢想華胥太古天肯因玩物擘吟箋豳風圖繪當年事¶
<pb:KR4f0005_WYG_008-21a>¶
旰食宵衣倍體乾¶
　　散館試庶吉士賦得春蠶作繭(得咸/字)¶
蠶事當春月辛勤婦女咸候時鳩上下入户燕呢喃松¶
火燃村舎條桒採谷巖浴川身乍潔食葉口方饞起箔¶
新蛾長承筐素手摻三眠類慵懶八繭似封緘漫比抽¶
思巧堪知為政凢新絲還待賣慙媿著袍衫¶
　　熱¶
朱明遅度丹霄上萬籟無聲静棼響暑氣生侵玳瑁床¶
<pb:KR4f0005_WYG_008-21b>¶
凉颸不到文羅幌砌裂苔紋破篆痕户饒梅潤濕柱磉¶
生憎蟬嘒聒耳煩况復鳩鳴懸念想豈無沉李與浮𤓰¶
林園坐&KR2227;層軒敞念彼公田待澤久耕犁未舉将生莾¶
笠底老農畏赫曦氷壺那忍獨延爽吁嗟又復夏云半¶
宵瞻雲漢徒首仰側聞上蒼心好生解澤詎久遅長養¶
扶桒湧現火輪紅夜以繼日勞悵怏錦様三春忽忽過¶
炎炎永晝薫風盪何能習静學禪師丈室安心息紛攘¶
　　鳩¶
<pb:KR4f0005_WYG_008-22a>¶
小軒夏云半嘉䕃誠清絶踈簾隔塵囂翠簟含氷雪何¶
来鳴鳩聲得得出林樾拂羽過春時喚霖當夏月物各¶
有天性人自生分别何喜噪簷鵲何愁杜䳌血何勞布¶
榖催何悲烏夜咽而我聞鳩鳴亦復怡然恱卜雨惬我¶
情稍解心中結¶
　　夏日題瀛臺¶
文軒梧竹倍凄清坐擁琳瑯爽自生髙䖏近天無暑氣¶
人間此地是蓬瀛水涵銀海月為鏡苔㸃瑶階石作枰¶
<pb:KR4f0005_WYG_008-22b>¶
草木敷榮魚鳥適由来物物遂生成¶
　　相馬歌賜来保¶
伯樂善相馬車下老驥出今豈無其人来保稱第一曩¶
時有黄海(國朝善/相馬者)親授相馬術謂不相其皮亦莫稱其¶
力心端徳自優萬中無一失天閑雲錦羣一頋靡不&KR0662;¶
為余辨驪黄六飛恊安吉此術固云羙相人亦可則况¶
兹居八柱亮采汝所軄勉此空冀心佐予敷九徳¶
　　致仕禮部侍郎銜内務府總管丁皂保年九十矣¶
<pb:KR4f0005_WYG_008-23a>¶
　　　朕毎進宫必入朝請安矍鑠如昔詩以賜之¶
舊日春卿貳清時萬石君目光猶奕奕衷赤尚勤勤樂¶
易故應爾忠良衆所聞泰平無戰伐馬援漫從軍¶
未解彭佺術曽将灌絳齊林泉應樂齒珂馬尚聞雞菊¶
水無湏井丹霞自有梯所期軄植衆難老摠眉梨¶
　　題抑齋¶
窓紗浸緑鳥聲頻拂拂花香户外新座有蘭烟文作篆¶
壁留筝字額題銀偶然得句縁新意長自躭書是宿因¶
<pb:KR4f0005_WYG_008-23b>¶
慙媿當年齋内客擘牋煮茗一閒身¶
　¶
　¶
　¶
　¶
　¶
　¶
御製詩初集巻八¶
