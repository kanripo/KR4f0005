# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:17.489072
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷六十五
<pb:KR4f0005_WYG_344-1a>¶
欽定四庫全書¶
御製詩四集巻六十五¶
　古今體五十九首(庚子一/)¶
　　庚子元旦¶
首祚庚庚吉兆頻嵗維輪子旦維辰田蠶四海殷同祝¶
禮樂三年此重新玉帛依然拱北極輿艫将以事南巡¶
囘思廿五方踐阼開袠誰知忽七旬¶
　　元旦試筆¶
<pb:KR4f0005_WYG_344-1b>¶
兩嵗太和罷賀正事過禮合照常行支當首紀欣逢子¶
干協大横恰值庚負扆心殷維保泰垂衣日久慎持盈¶
及其老也戒之得鑽仰¶
堯章益屏營(南書皇祖聖夀望七時嘗欲鐫通用小寳齡諸命/    房翰林懝進寶文衆皆擬進延禧永    吉)¶
(祥語無當/寳晚年)　(御聖意者因之此指示戒之在得四字鐫成大小/  筆每押用    語聞之張照爾時伊即在南書)¶
(房裏行也深仰斯言所該甚大不但如孔子三戒之説即帝王/持盈保泰之意亦寓其中而予今年亦七旬敢不效法此言乎)¶
又撫瑶箋試筆題春風春物總昌兮桃符著户萬家曉¶
竹爆鳴街一夜齊甫昨青陽更舊律侵晨瑞雪佈新褆¶
<pb:KR4f0005_WYG_344-2a>¶
重樓西望¶
慈寧近叩節無從意自悽¶
　　題和闐玉九鵪如意¶
籬菊黄時阪穀熟九鵪剥啄樂呼羣品同鄴郡匣中寶¶
意寓長沙䇿裏文¶
　　宋人嵗朝圗¶
烏解能言入花含不語芳深紅(山/&KR1431;)間淡白(梅水/仙)鼔翼(雉/)¶
並調吭(麻/雀)試看物心喜可知春意昌吾民應斂錫漢詔¶
<pb:KR4f0005_WYG_344-2b>¶
義猶詳¶
　　元正太和殿賜宴紀事二律用旋轉韻體¶
十年一舉又逢庚元㑹應從舊典行午始辰循綿國慶¶
寅過子值沐¶
天榮桃符换處宜春殿栢酒擎来獻夀觥敷錫斂時崇¶
實政鷄竿爰命覃恩并¶
五位輪年十必遇十成紀嵗五常并(予踐阼時年二十/有五毎至紀年逢)¶
(五則為旬慶若紀年遇十春秋又却逢五乾隆十五年/庚午四十萬夀正值五位輪年始舉元㑹典禮盖五與)¶
<pb:KR4f0005_WYG_344-3a>¶
(十成數相合有不期然而然者錢陳羣所進五十萬夀/詩序曽發明其義其言演天地之數所賴者五十與易)¶
(之大衍自然符合頗為詳晰今嵗庚子紀元四十五年/正朕七十萬夀爰於元旦賜宴并特頒恩詔敷錫臣民)¶
(用以綿國慶而/答    天庥)龍鱗旭朗青瑣闥雉尾春輝白獸觥黼¶
黻元黄胥賀祉飛潛動植總含榮行年七十知非合揆¶
度吾惟凛後庚¶
　　元旦日雪¶
除夕顒看剛霰集三更肅拜落霙㣲質明侵曉纔綏佈¶
歴午達申遂暢霏望過三冬澤猶靳欣逢元旦福如幾¶
<pb:KR4f0005_WYG_344-3b>¶
方珪圓璧隨形相䜿灑横排勢霍揮四字適增曹植頌¶
千官都㸃謝莊衣慶因首祚叨¶
天貺冀更¶
鴻禧遍帝畿(上年冬顒望雪澤除夕立春㣲覺霰零/至夜祥霙霏灑元旦勢更綿宻竟日未)¶
(己履端首䝉各郡天貺實為慶/幸惟冀畿輔    均得優霑耳)應節果然為六出臨¶
池餘事逮三希自惟何以克當此屢省欽㢤慎所¶
依¶
　　正月初二日作¶
<pb:KR4f0005_WYG_344-4a>¶
通宵雪積白清曉霽開殷首嵗第一瑞三農最要闗鳳¶
棲珠綴錯鷄樹玉華斑敷錫敦實政恩綸次第頒¶
　　加恩上年豫省被災及弗被災各州縣詩以誌¶
　　　事¶
被災有賑弗災無部例施恩本各殊獨是黄河決口處¶
已經兩嵗合龍須十三州縣(被災/者)胥加賑(上年豫省漫/工堵築未竣)¶
(儀封杞縣商邱寕陵永城鹿邑睢州考城柘城汲縣淇/縣濬縣延津等十三州縣被災較重因于新正降㫖将)¶
(該州縣十分災之極貧加賑兩月次貧與九分災之極/次貧加賑一月其八分以下極次貧民有應借給口糧)¶
<pb:KR4f0005_WYG_344-4b>¶
(籽種者並飭該撫查明分/别妥協辨理俾均霑愷澤)闔省黔黎普緩租(豫省未被/水各属雖)¶
(獲有收而元氣初復户少盖蔵若将丁地及舊欠並徵/民力不無拮据因並加恩将該省四十四年應徵丁地)¶
(錢糧自四十五年為始分/作三年帶㣲以紓民力)何日洪流歸故道翹心南望¶
日愁吾¶
　　降㫖加賑上下江及甘肅省偏災各州縣詩以誌¶
　　　事¶
上年各省沐¶
天庥暘雨應時率有收豫省隄頺仍洊沴(豫省因黄河/漫口堵築未)¶
<pb:KR4f0005_WYG_344-5a>¶
(竣昨已降㫖将災重之儀封等十三州縣分别加/賑其通省各州縣丁地錢粮俱分作三年帶徴)歙疆¶
波及亦災秋(上年安徽亳州䝉城鳳陽懷逺靈璧宿州/泗州盱眙五河等州縣及鳳陽長淮泗州)¶
(等三衛因上㳺黄水漲溢波及鄰疆被災稍重因加恩/将成災八九十分之極次貧民槩行加賑一月七分以)¶
(下及勘不成災地方並飭該撫/酌借口粮籽種俾均沾渥澤)江蘇偏澇應加賑(江蘓/阜寕)¶
(清河桃源安東塩城宿遷海州沐陽大河等各州縣衛/上年因夏雨稍多洪湖水漲上㳺沂䝉諸水下注致成)¶
(偏災因加恩将十分災之極次貧民俱加賑一月其五/六分災民並令該撫酌借口糧籽種俾窮黎均沾實恵)¶
甘肅何年弗䘏賙(甘省地瘠民貧常年毎遇偏災蠲賑/率百萬計上年六月又經降㫖将乾)¶
(隆二十七年至三十七年積欠銀粮一百二十餘萬概/予豁免其臯蘭狄道平番武威肅州安定㑹寕固原涇)¶
<pb:KR4f0005_WYG_344-5b>¶
(州等州縣上年夏禾問被偏災因将災重貧民加賑一/月其餘災輕地方並着查明酌借籽種口粮以資接濟)¶
調爕無能惟自恧那更靳澤不教流¶
　　錢選四季平安圖¶
古銅罇裏衆花攢綻酷炎依開沍寒缾史漫訾違月令¶
喜他四季咒平安¶
荷不經冬&KR1431;夏無霅溪别撰特新殊雖然設展羣芳譜¶
萬卉原看一晌俱¶
　　題紫金石太平有象硯¶
<pb:KR4f0005_WYG_344-6a>¶
紫金石硯臨朐産起墨益毫略次端刻作太平稱有象¶
斯之未信敢心寛¶
　　亳州夀民陳洪如夀百六嵗妻王百一嵗詩以紀¶
　　　瑞¶
夀民夀婦本常披(禮部題百嵗賜恩/本嵗不下十數)百嵗同登鮮見之¶
山左廣東各一閲(山東鉅野縣民姚宏毅年百一嵗妻/年百嵗扵丙戌年題旌廣東廣州民)¶
(楊能啟年百嵗妻年百/一嵗於辛巳年題旌)徽疆歙屬兩逢竒(太湖縣民朱/憲章與妻劉)¶
(皆百嵗於庚寅年題旌亳州亦安徽所/屬是一省之期頤偕老者凡再見矣)夫耕婦織胥良¶
<pb:KR4f0005_WYG_344-6b>¶
善子繞孫圍篤慶禧偕老期頤逮兹四(前此題旌夫婦/同登百嵗者俱)¶
(親製詩章以賜兹如例成什賜之臨御/四十餘年四紀瑞事亦仁夀之徵也)旌揚合與異恩施¶
　　陳栝畫萬年青¶
　　萬年青者萬年清也今人多畫此以為祝頌此軸乃明隆慶¶
　　時陳栝所畫而其大學士申時行題句足為嘉徵因成是什¶
靈草恒青冬夏鮮謂當有水注其邊文徵畫合梓材語¶
惟曰保民欲萬年¶
　　詠漢玉榖璧¶
<pb:KR4f0005_WYG_344-7a>¶
豈弗成追琢全難辨跡痕呵隨口生液撫不手留捫湛¶
古以自澤匪今得永存䕃嘉榖斯寶吉語嵗朝言¶
　　新正¶
雍和宫瞻禮¶
雍和宫是躍龍邸大報¶
恩宜轉法輪例以新正䖍禮佛每因初地倍思¶
親禪枝忍草青含玉象闕蜂臺白積銀十二幼齡纔離(去/聲)¶
此(康熙六十一年始䝉永居皇祖養/育宫中雍正年間遂    宫内)訝今瞥眼七旬人¶
<pb:KR4f0005_WYG_344-7b>¶
　　悦心殿得句¶
祇宫瞻禮罷路便塔山尋一雪将盈尺首春真悦心綴¶
花髙下樹鏤玉&KR0008;礹岑責實看瓊島循名又作隂¶
　　畝鑑室¶
古井引轆轤由下可致上小池築山腰遂有清流漾名¶
之曰畝鑑實比鑑猶曠雲亦黒波沈月亦金瀾瀁讕語¶
闢輟耕移山信無狀(嘗於山西麓掘地得廢井一轆轤/綆汲可致山巔乃知輟耕録所稱)¶
(引金水河於山後轉機運㪺至山頂者舍近求逺其説/實妄又所云島土取自塞外者其妄更甚即云厭勝亦)¶
<pb:KR4f0005_WYG_344-8a>¶
(不過少取塞土置此以當之豈有鑿掘輦致數/千里外之理向作永安寺古井記曽詳闢之)¶
　　酣古堂¶
書堂挿架置芸圅隨手抽披義可探善者吾師惡吾戒¶
斯為酣古不徒酣¶
　　抱沖室¶
山隂㡬架房髙下隨山勢升降總拾級得平書室置即¶
此生白中實具抱沖意然吾有進焉詎惟攬景際受人¶
與受言江海不擇細順應而無我庻㡬題額契¶
<pb:KR4f0005_WYG_344-8b>¶
　　畫舫齋¶
溪齋顔畫舫假借本虚稱欲笑彼浮艇其何此泛氷底¶
須㠶影掛一例鏡光澄如是觀名象因之悟所能¶
　　奥曠室¶
曠因奥而致奥以曠斯奇奥失曠艱澀曠弗奥支¶
離既堪寓託懐亦可譬遣辭虚室付無言是謂真¶
得之¶
　　古柯庭¶
<pb:KR4f0005_WYG_344-9a>¶
萬六春秋且謾論遼金元閲逝波翻莫嫌枝上遲新葉¶
爾許芳榮個裏存¶
　　澄觀堂¶
堂以臨琳池遂因名澄觀今來春之孟元冰凝其間然¶
而何礙澄澈底鏡光寒況有勝常處雖風無波瀾憑攬¶
偶㑹心值此幾務閒¶
　　再題宋徽宗雪江歸棹圖(前題祇詠畫景此章乃/論厯代收藏家失得源)¶
　　　(流之/故云)¶
<pb:KR4f0005_WYG_344-9b>¶
太保弆珍張相索王家靳固竟無危(巻後王世𢡟跋云/朱太保絶重此巻)¶
(其亡後諸古物多散失余往宦京師客有持此來售者/遂粥裝購得之未幾江陵張相盡收朱氏物索此巻甚)¶
(急客有為余危者余以尤物賈罪殊自愧米顛之僻顧/業已有之持贈貴人士節所係有死不能遂持歸不數)¶
(載江陵相敗法書名畫聞多付祝融余亦幾罹其釁而/此巻幸保全云云考朱太保乃都督朱希孝為成國公)¶
(朱能五世孫清河書畫舫稱其廣求上古名筆頗獲内/府珍儲由是書畫甲天下張居正曽與之交故能於其)¶
(身後指索其/所失之物也)羊脂玉作籖仍在魚膽青為軸涉疑(世𢡟/跋又)¶
(云巻以羊脂玉為籖兩魚膽青為軸宋刻絲龍衮為引/首今玉籖引首如舊而兩軸則以玉為之考詹景鳯東)¶
(圖元覽載此巻軸頭則青亞姑長幾徑寸又考陶宗儀/輟耕録云回回石頭種類不一價亦不一其鴉鶻條下)¶
<pb:KR4f0005_WYG_344-10a>¶
(有紅亞姑青亞姑黄白亞姑之名並考之元史尚文傳/云西域賈人有奉珍寳進售者價六十萬錠省臣平章)¶
(顧謂文曰此所謂押忽大珠也云云按回語大珠稱邁/爾斡哩特惟青寶石實稱雅庫特押忽鴉鶻蓋傳冩互)¶
(異亞姑或亦音傳之訛大珠則史家傳聞之誤今元史/並經訂正是此巻原軸必係兩青寳或收藏家知其貴)¶
(重故易之/以玉耳)得一函三王論具(蔡京記云陛下以丹青妙/筆備四時之景色䆒萬物)¶
(之情態於四圖之内王世貞跋謂此當是四圖之/最後景並計其題識及距播遷嵗月歎息係之)借唐¶
標宋董言竒(董其昌謂此巻筆意布置是右丞本色北/宋時安得其匹妄意當時天府收貯維畫)¶
(尚夥或徽廟借名而楚公曲筆君臣間自相倡和為翰墨/塲一段播弄亦未可知香光此想未免好竒宋宣和繪)¶
(事本精蔡京跋亦真而足據/無可致疑已見前詩及註語)呉門朱煜重裝識(巻盡處/識云壬)¶
<pb:KR4f0005_WYG_344-10b>¶
(辰春仲呉門朱煜啓明重裝於廣陵之主書館巻本朱/氏物復經朱煜重裝煜未必即希孝後裔而姓氏適同)¶
(亦一/竒也)豈鎮楚弓楚得之¶
　　詠澄泥倣唐石渠硯¶
澄泥易細不易堅既堅而潤斯為全是在火候精陶甄¶
呉中近來得法便奚必逺溯吕翁傳石渠唐製兹肖焉¶
益毫起墨佐翰筵用彰厥美摛文篇¶
　　題永樂雕漆品茶圖盒¶
代傳永樂號選匠事雕鎪畫先(去/聲)唐寅作(唐寅有品茶/圖向懸盤山)¶
<pb:KR4f0005_WYG_344-11a>¶
(之千尺雪屢經題詠此盒為永/樂時造其書本更在唐寅前矣)人為陸羽流避烟雙燕¶
去扇火一僮留置内宜何物龍團小品收¶
　　新正重華宫¶
廿七月逾當即吉元正祥雪佈新禧¶
天禔人事胥稱順保泰持盈倍切寅影度魚雲三素色¶
輝連麝月九華枝拈毫誰識予心戚正是往年侍¶
宴時¶
　　再雪(正月初/四日)¶
<pb:KR4f0005_WYG_344-11b>¶
次第均霑報驛籖(胡季堂等奏報初一初二日得雪分/寸昌平良鄉均一尺通州九寸其餘)¶
(各屬四五六七寸不等初三初四兩日又得雪積地三/寸又周元理黄檢劉峩等陸續奏保定涿州初一日雪)¶
(已積五寸尚未晴霽/麥苗滋長民情歡悦)上正(田家五行以正月初/三日為上正三日)稷粒復¶
連纖通宵作止時相間(去/聲)翼日繽紛勢更添銀鳯斜翩¶
意猶翥雪獅雙峙毳生尖(已堆成雪獅於/建福宫門例也)祥占汜勝新¶
春喜益切吾衷敬畏兼¶
　　詠哥窰葵花椀¶
越器非出越處州生一陶已曽標甲第(椀底舊刻甲字/蓋亦為一等之)¶
<pb:KR4f0005_WYG_344-12a>¶
(品/也)可以贈詞曹蘇子分猶憶(蘇軾詩仙葩發茗/椀翦刻分葵蓼)盧家興¶
過豪傾陽如有喻飢渇念民勞¶
　　題錢穀雪景¶
千巖萬壑色同皚耐冷樓牕延景開遙見野橋相訪客¶
不愁中路泛舟迴¶
　　新正養性殿¶
兩年未此慶春禧亦有長言誌嵗時(新正至養性殿例/有詩以紀嵗時戊)¶
(戌己亥兩年雖未慶/春亦仍循例有詩也)五位十成開七袠新來舊除(去/聲)指¶
<pb:KR4f0005_WYG_344-12b>¶
前期猶餘卅半恒居此(余將以八十五嵗歸政居/此自今計之猶隔十五年)用以¶
春初再識斯古紀懸車繫臣職自憐宵旰益孜孜¶
　　題樂壽堂¶
一雪敷天徳初正訝嵗和異時擬娱老是日偶相過十¶
五年非逺旰宵今敢訛勤民與祈嵗捨此念無他¶
　　頤和軒¶
樂壽接頤和他年待有那層簷綴冰柱幾樹擢瓊柯春¶
佈新祺滿人懷喜意多晴光欲開霽王帖橅無訛¶
<pb:KR4f0005_WYG_344-13a>¶
　　題舊端石七星石渠硯¶
石渠唐製兹惟倣背柱居然刻七星設以文章方北斗¶
昌黎此席孰曽經¶
　　詠方竹杖¶
相用和闐玉體殊巴蜀笻直方因可喻步履欲常從靈¶
夀却非賜伊耆底藉共咸之待他日豫立述中庸¶
　　題丁雲鵬豐年家慶圖¶
無象太平有象存豐年佳景具烟村兒童怯㸃送神爆¶
<pb:KR4f0005_WYG_344-13b>¶
翁嫗笑斟老瓦盆負荷歸家得魚米恬熙比户足雞豚¶
誠能九㝢遍如此察吏安民實緒論¶
　　素尚齋¶
假山數百年却與真同様厯磴造虚齋騁目心神暢紫¶
光將賜宴便時此幽訪行令無非事柔逺寧靳貺落落¶
對古松無易言素尚¶
　　題千尺雪¶
戊嵗己年兩闕詠新春聊與紀吟篇泉聲石態依然在¶
<pb:KR4f0005_WYG_344-14a>¶
不覺追思意憮然¶
流為雪片噴為珠千尺是誰量定乎指日寒山憑小閣¶
(寒山千尺雪/有聴雪□)索將神韻論殊同¶
　　芸齋口號¶
樸齋幾架碧溪傍几有芸編發古香五十年前此佔畢¶
那無慚愧昔韶光¶
　　同豫軒¶
書軒顔額久思義毎殷衷伊保訓宜惕羲皇卦可窮亦¶
<pb:KR4f0005_WYG_344-14b>¶
云鑒昭彼寧曰逸圖躬動欲不違衆庶幾衆豫同¶
　　鑑古堂¶
同豫軒之後迴廊陟巘齋春回馥梅缶嵗久鬱松釵絲¶
竹兹非尚圖書古與偕設無力行處徒鑑亦何佳¶
　　登寳月樓¶
流丹飛閣液池邊到每春初近上弦朝弗逢蟾暮弗至¶
興如寄月望如圓光恒今嵗同昨嵗照徹三千與大千¶
俯視六街誠富庶惟殷保㤗益瞿然¶
<pb:KR4f0005_WYG_344-15a>¶
　　茂對齋¶
書齋茂對久顔之偶坐齋中輒切思象玩其占皆是學¶
物因所性不為私(見周易旡妄象/辭朱子注語)躬行實踐吾何有濟¶
衆博施他或遺即景成吟吟即愧遑云抽秘騁妍辭¶
　　蘭室¶
闕詠斯齋閲二年迴思闕詠意悽然同心其臭繫辭著¶
名在離騷花譜前¶
　　綺思樓口號¶
<pb:KR4f0005_WYG_344-15b>¶
詎是高樓助藻思思由已豈藉他為然因拾級増吟興¶
藻以樓生亦曰宜¶
　　長春書屋¶
人心小天地聞之宋儒語一氣總涵春所以首四序¶
錫號緬昔年(予長春居士之號/    皇考所賜也)體乾勵今所逐處額書¶
屋育物勤相輔而兹更即景親切領韶煦¶
　　紫光閣曲宴外藩即席成句¶
紫光曲宴逺情聨戊巳曽經罷二年可再停筵衆顒若¶
<pb:KR4f0005_WYG_344-16a>¶
勉教御座越悽然順時八舉斟風俗列席三巡侑管絃¶
和樂不忘詰戎意戰圖兩壁繪金川¶
　　重華宫茶宴内廷大臣翰林等題四庫全書薈要¶
　　　聨句並成二律¶
薈要書成&KR0869;摛藻聨吟文宴啓重華酌經炊史儒風鬯¶
鼓瑟吹笙淑氣嘉卜以晝而弗卜夜行非酒也乃行茶¶
亦知臨樂應不歎未免思¶
前暗自嗟¶
<pb:KR4f0005_WYG_344-16b>¶
全成四庫尚需時要帙粹鈔今蕆斯摛藻先陳真是速¶
味腴繼貯亦非遲(薈要粹全書之精每部凡萬二千册/一貯摛藻堂於己亥年告成一貯味)¶
(腴書屋於庚/子年告成)有如嘗鼎一臠美足傲儲編二酉竒稽古¶
右文緬¶
祖訓(稽古皇祖御寳有/    右文小璽)牖民迪世有深資¶
　　四庫全書薈要聨句(有序/)¶
　　道資鑒古蒐玉圃以羅珍理取研精披金沙而聚¶
　　粹文河藻潤兼收衆派之流冊府菁華别挹羣言¶
<pb:KR4f0005_WYG_344-17a>¶
　　之液六年詳緝將漸蕆夫全編(四庫全書稿本目/録皆已編定惟繕)¶
　　(冩尚未/蕆事)兩部先成已統苞其要義擷詞條而擢秀¶
　　摛藻如春咀義府以含英味腴在道樵蘇藝圃並¶
　　登乙夜之觀津逮書巖恰合酉山之數色分錦帙¶
　　應五星之聚奎躔部列牙籖象四瀆之歸海若經¶
　　史以逮乎子集折𠂻於¶
列聖之謨周秦以及乎元明大備於本朝之典别裁正¶
　　變理古帝之珠囊檢校毫釐準仙人之玉尺搜竒¶
<pb:KR4f0005_WYG_344-17b>¶
　　藻府覺辭簡而義該探奥詞林實事増而文省擬¶
　　西崑之圖籍珍秘良多較東觀之儲藏取攜為便¶
　　左宜右有宛縮置於巾箱茹古涵今俱環陳於几¶
　　席陋太平之千巻踈略未詳笑永樂之兩編因循¶
　　弗竟(世但知明嘉靖中重繕永樂大典不知永樂/六年已詔復冩一部見趙友同存軒集送禮)¶
　　(部劉員外復命序中劉即董其役者也/後繕録未竟而中輟至世宗乃續冩耳)此足見熙¶
　　朝之累洽故經籍道光亦以驗徳産之豐亨故編¶
　　摹事易百城坐擁實周顧以増欣八伯賡歌宜聨吟¶
<pb:KR4f0005_WYG_344-18a>¶
　　以誌盛往者文淵新葺曽預著於篇題繼以天禄¶
　　珍藏亦遞彰於賦詠(嵗甲午以四庫全書聨句/乙未以天禄琳瑯聨句)兹¶
　　當鴻編既勒徵太乙之效祥況兼泰運方昌值長¶
　　庚之紀嵗(今年庚子適/當七旬萬壽)香霏秘殿芸葉初薫春滿¶
　　皇都梅花正放召長恩以司守舊臘纔除(書神名/曰長思)¶
　　(除夕呼其名而祀之則䑕/不齧蟲不蠧見致虛雜俎)迎太皥以承庥新祺普¶
　　錫二千圅光生雲笈鶴籞雙開廿八人數叶星文¶
　　螭㘭三接繹酌史炊經之義相期理見根源預吹¶
<pb:KR4f0005_WYG_344-18b>¶
　　笙鼓瑟之歡共勉言無枝葉戒之在得余方切瞻¶
　　仰而惟凛持盈(南書皇祖於康熙末年曾衆皆命/    房翰林擬寳文以進    擬)¶
　　(延齡永慶諸吉祥語因每押指示戒之在得四字/䥴成大小寳    御筆    用之今偶一瞻仰深)¶
　　(悟斯言所該甚大帝王持盈保泰之意/亦不外是我子孫所當奕世欽承耳)擇焉必精¶
　　爾尚體力行而益勤數典¶
(御/製)全書四庫考藏情薈要重教撮至精稽古右文惟是¶
亟¶
　　蒐竒選秘更相并垣依北斗芸籖列(薈要凡二分/其一貯  大)¶
<pb:KR4f0005_WYG_344-19a>¶
　　(内摛藻堂地在/  乾清宫北)圃積東堂玉檢贏(其一貯東御園/含經閣  偏味)¶
　　(腴書室架函較一摛藻堂稍/多但仍不離六  之數耳)别色昈分仍踵例(自/劉)¶
　　(向始剏七略荀朂中經簿以下門目遞有増損至/唐列經史子集四庫最稱賅當今全書實用其例)¶
　　(别色裝潢取法四序薈/要悉仍之  臣福隆安)擇流綜滙¶
特提衡(所載皆其尤命於全/書中擇    醇者)架聨一一同屏曲(經部列/架六史)¶
　　(部列架十並在左子部列/架六集部列架十並在右)櫝韞層層軼錦盛(函皆/以木)¶
　　(其二三種同函/者用格别之)用六編葦取諸水　(文淵三文源/文津  閣儲)¶
　　(書並倣四明范氏天一閣之法用水之成數以六零/為率兹薈要巻帙精約計萬一千二百六十六册)¶
<pb:KR4f0005_WYG_344-19b>¶
　　(數皆六巻首搃目亦/分六册  臣英亷)函三集腋擷其菁(經部一百/七十三種)¶
　　(史部七十種子部八十二種集部一百三十/九種以所取貴精故視全書不及十之三)大端¶
　　首挈裘先領(每書前皆有提要/以栝書中大指)細目咸張網頓紘¶
　　(有凡例縂目/列為首函)善本傳鈔衷一是(極内府所藏舊槧/  博而外省應)¶
　　(其詔採進及諸臣所上重本不一擇/  最善者依以繕録  臣嵇璜)異文互勘悉¶
　　羣争(以别本參校間有異同者悉/加考證並經    睿裁訓定)淵源七略區流¶
　　别(諸書分别門類自向歆而後各有不同或問相/糾正今悉為參考擇其區别精當者從之不泥)¶
　　(一家/之説)上下千年次姓名(諸書次第於各門類中皆/以撰人先後時代為序)¶
<pb:KR4f0005_WYG_344-20a>¶
　　盡汰巵言珍菽粟(諸書皆取其有禆/實學者  臣永貴)¶
(御/製)首崇彛訓式膠黌(以經部為/四庫之冠)經函注疏刋三代(十三/經注)¶
(疏定於唐者易書詩三禮三傳定於宋者孝經論語孟/子爾雅至明代刋行監本立在學官而文多訛脫乾隆)¶
(初命儒臣校訂重刋/今分冠各經之首)¶
講幄咨諏彚五英(幄諸聖祖仁皇帝崇經典學常命講/    臣排日進講採其發明精要者)¶
(彚輯成書易書禮春/秋四書各為一編)代有發明傳¶
御纂(我朝/有)　(御列聖相承修明經訓皇帝世祖章皇帝/  注孝經    聖祖仁    有周易折中)¶
(書經詩經春秋傳説彚纂孝經衍義大成世/宗憲皇帝有孝經集注並集經學之)¶
<pb:KR4f0005_WYG_344-20b>¶
聖彰謨訓迪儒生(禮義皇上右文繩詩義折武纂輯三/    疏周易述義      中春秋直)¶
　　(解諸書洵為/説經繩準)邵圖根窟通王注(易𣲖别最繁大㫖不/出理數二家今所)¶
　　(甄録如易緯八種易鄭氏注易璇璣易裨傳之類/皆推明象數王弼注胡瑗口義横渠易説之類皆)¶
　　(發揮義理朱子本義文公易説易象意言丙子/學易編之類皆兼言理數並綜萃以括其全)宋¶
　　學畦町競漢京(易家言數一派始於漢儒至宋歧/而為二於互體飛伏納甲六日七)¶
　　(分諸法外又别為先天一派推衍圖書如易數鉤/隠圖漢上易傳大易象數鉤深圖易象圖説易圖)¶
　　(通變易學啓䝉通識翼傳三易備遺周易集説之/類言理一派始於王弼至宋歧而為三程朱二家)¶
　　(外如易小傳之類多言史事童溪易傳之類多言/性天今兼收以盡易之變至其中别出新義自成)¶
<pb:KR4f0005_WYG_344-21a>¶
　　(一家者如周易玩辭束/各易傳之類亦間採録)古復其初經傳析(易古本/經二篇)¶
　　(傳十篇自唐久失其初至朱子本義始能復古諸/家遵用之者如易纂言周易本義通釋易附録纂)¶
　　(注易輯説易本義集成之類而周易㑹通/一書雖體例稍變亦為附載  臣梁國治)今從乎¶
　　衆簡編更(今本以傳附經定自王弼至孔頴達據/以作疏遂相沿承用今於諸家用王本)¶
　　(者如東坡易傳紫巖易傳周易義海撮要大易粹/言復齋易説周易輯聞周易傳義附録郭氏傳家)¶
　　(易説學易記之/類並仍其舊)序原贋鼎空珍襲(書序雖稱孔子/所撰實出漢儒)¶
　　(依託仰䝉時融聖製扶摘允為千古定評故拘守/小序如錢    堂書解之類祇入全書以存古義)¶
　　(而薈要不/多採入)語亦零璣漫擊抨(古文尚書與孔傳並/出核以馬鄭舊本多)¶
<pb:KR4f0005_WYG_344-21b>¶
　　(不相符自宋呉棫朱子陳振孫元趙孟頫明梅鶩/歸有光  國朝閻若據朱彛尊諸家皆以為疑然)¶
　　(沿用已久且亦綴輯逸經而成非出梅賾臆撰今/所採録如尚書全解東坡書傳增修東萊書説尚)¶
　　(書説書經集傳尚書詳解尚書句解書集傳纂疏/書傳緝録纂注尚書纂傳之類皆兼用今古文其)¶
　　(吳澄書纂言之専用今/文者亦録存其説焉)聚米山川尋脈絡(禹貢山/川最闗)¶
　　(考證如程大昌禹貢山川地理圖傅寅禹貢説斷/毛晃禹貢指南並以永樂大典所載善本訂補其)¶
　　(殘闕保/臣徳)棼絲經緯陋縱横(洪範本治世之大訓自/劉歆妄加推測剏為河)¶
　　(圖洛書相為經緯之説逮宋儒益穿鑿附㑹至論/洪範錯簡者紛紜變亂尤為晦蝕經義今敬稟)¶
　　(删聖訓悉/  斥不録)亨(大/毛)萇(小/毛)迭授推都講(漢代四家之詩以/惟毛氏近古唐)¶
<pb:KR4f0005_WYG_344-22a>¶
　　(前奉為專門今所甄輯如毛詩指説詩補傳之類質/皆本毛鄭為宗用存古義至宋歐陽修詩本義王)¶
　　(詩總開立説始稍有異同而沿/用傳箋者亦多今並存之)徽(朱/子)婺(吕祖/謙)齊驅狎¶
　　主盟(朱子與吕祖謙論詩雖始同終異然存朱子/詩集傳之義可以通舊説之拘墟存吕祖謙)¶
　　(讀詩記之義可以杜後来之妄撰故宋以復獨取/二家為宗如毛詩李黄集解詩傳遺説詩經遺問)¶
　　(毛詩解頤之類皆朱氏之門徑/嚴粲詩輯則吕氏之支流也)廣袤髙深諸象括¶
　　(詩必明山川方域而後能辨土風如王應麟詩/地理考雖非大義所在亦加甄録  臣曹秀先)飛¶
　　潛動植萬形呈(鳥獸草木悉資多識其間音訓異/同尤於經義攸闗如詩集傳名物)¶
　　(鈔陸氏詩疏廣要之類/皆擇其精核者録之)書觀東雒文能富(春秋筆/削簡嚴)¶
<pb:KR4f0005_WYG_344-22b>¶
　　(非先明事蹟則無以推求褒貶之義後儒動稱廢/傳求經實無是理今自左傳注疏以下兼採春秋)¶
　　(左氏傳説左傳事類始末春秋列國/臣傳春秋列國王霸世紀編等書)學出西河例¶
　　共明(左傳事實最備而斷制或疎公羊穀梁二家原出/子夏故朱子謂時得聖人之義宋人經解亦參用)¶
　　(二傳者為多如春秋尊王發微劉氏春秋傳春秋權衡/蘇氏春秋集解石林春秋傳春秋辨疑吕氏春秋集解)¶
　　(胡氏春秋傳春秋復傳春秋提綱春秋集注春秋通說/春秋或問春秋五論春秋詳說讀春秋編春秋本義春)¶
　　(秋集傳釋義大成春秋諸傳㑹通春秋經傳闕疑春秋/屬辭春秋集傳之類雖各出新義然大抵因二傳而)¶
　　(推闡之至如崔子方春秋本例過執月日之説趙/鶴飛春秋經筌自為斷制之論者畧存之以備一)¶
　　(家不多/及焉)大義千秋排讞義(春秋子奪至公無専用/深文之理自宋儒倡有)¶
<pb:KR4f0005_WYG_344-23a>¶
　　(貶無褒之説多方煅鍊遂至葉夢得王元杰等各/以讞名書事同治獄殊乖筆削大㫖元杰春秋讞)¶
　　(義仰奉概不御題駁正今悉遵新/  聖訓    録入薈要  臣蔡)¶
(御/製)元正一字掲王正(春秋周正夏正及改時不改月之/説紛如聚訟向嘗著論發明孔子)¶
(特筆書王之義冠於春秋直解巻首兹薈要所録張以/寧春王正月考雖未能盡合㣲㫖而參合羣經定為周)¶
(正亦足闗異/説之口矣)周公治世應師意(周禮雖周公治世之書/然古今異宜後世但當)¶
(師其意而不可泥其迹薈要所録如鄭伯謙太平經國/之書葉時禮經㑹元二書雖持論間有出入而大㫖準)¶
(時勢以立言非劉歆王安石輩藉/口經術以奬奸誤國者可比也)漢氏讕言在訂&KR1585;(周/禮)¶
(自漢武帝時始出不免有後儒所竄改向輯周官義疏/已條辨之兹於一切曲説飭館臣詳為簡汰惟王與之)¶
<pb:KR4f0005_WYG_344-23b>¶
(周禮訂義統核衆説頗為詳明其林希逸考工/記解雖考證稍疎而詞意尚多可取亦併存之)儀禮克¶
寛採補逸(儀禮古經殘闕僅存十有七篇如所録敖繼/公集説最稱詳備於注疏本無所増損惟汪)¶
(克寛經禮補逸一書採摭舊文尚存古禮/之梗概與逞臆續經者不同故特取之)¶
　　經師稷若許先鳴(唐韓愈最稱好古尚苦儀禮難讀/鄭注古奥亦不易解張爾岐儀)¶
　　(禮句讀一書考訂獨為明晰今録以為讀儀禮者/之津梁爾岐字稷若顧炎武所稱卓為經師吾不)¶
　　(若張稷若/者是也)曲臺舊詁河先海(宋儒注禮多推求文/句闡發義理然不明)¶
　　(其訓詁制度亦無以究其本意漢儒去古未逺如/所謂某字當作某解某制即今某制者言之有徵)¶
　　(故朱子説禮亦不能廢鄭孔今首列注疏他如/聶崇義三禮圖足與注疏相証者亦存備考)滙澤¶
<pb:KR4f0005_WYG_344-24a>¶
　　(陳/澔)遺書莛比楹(禮記浩繁學者罕能卒業自注疏/外詳備可考莫過衛湜之集説至)¶
　　(若陳澔之説但以淺近易入取之其大學衍義及/衍義補有禆治道亦併從古例以附於禮類焉)¶
　　孔行説從唐注闡(孝經有今古文之分然古文鄭/康成注劉知幾已辨其可疑日)¶
　　(本所刻古文孔安國傳又灼然偽托惟唐明皇御/注今文久列學官且與古文不過字句小異義理)¶
　　(無殊黄震日抄之言足為定論又經文明顯亦不/須博引繁徵故於舊説惟存注疏一本  臣周煌)¶
　　魯論理到宋儒瑩(論語自朱子作集注實滙諸家/之成今録注疏以存古説錄張)¶
　　(栻論語解蔡節論語集説以備參考異同/其敷衍集注及横生新解者不復閑入)七篇昭¶
　　示星輝斗(孟子亦以朱子集注為定其參酌者取/張栻癸巳孟子解門人發明者取蔡模)¶
<pb:KR4f0005_WYG_344-24b>¶
　　(孟子集疏其張九成孟子解多發/言外之意雖有闕佚亦存以備舉)四子苞涵水㑹瀛¶
　　(四書古無是名定於朱子今集注章句用為取士章/程故首録之其疏通朱義者取四書集編四書纂)¶
　　(疏四書通考證名物典故者取四書通證四書纂箋/貫通字義者取四書通㫖至陳天祥四書辨疑雖)¶
　　(好立異同而拾遺補闕亦不無/可取併附録之以資博考)訓室周詳分戴席(陸/徳)¶
　　(明博通典籍多見古本其於音訓及文字異同最/為精核故録其經典釋文以冠經解之首  臣巴)¶
　　(延/三)網羅賅洽勝韋籯(五經並説肇自石渠其六藝/論五經異義之類久已散佚)¶
　　(今擇其義理賅貫者則如熊氏經説十一經問對/五經蠡測之類咸著於録其六經奥論雖屬托名)¶
　　(然説有可採/不妨並存)㸃訛畫缺防三寫(經典文字有訛則/意義並晦今存唐)¶
<pb:KR4f0005_WYG_344-25a>¶
　　(五經文字九經字様宋六/經正誤三書以糾正舛訛)音異文同辨五聲(訓詁/異同)¶
　　(最闗經義今録賈昌朝/羣經音辨用資考證)細注蟲魚沿魏晉(漢代經/師訓詁)¶
　　(為重録爾雅為小學之冠其釋名廣/雅埤雅爾雅翼均以類從  臣和珅)旁稽篆𨽻昉¶
　　姬嬴(篆體莫正於説文真書莫古於玉篇𨽻書莫/精於漢𨽻字源至      御定康熙字典尤)¶
　　(集六體之大成/謹依類繕録)紐圖縷晰元音契(韻書以廣韻為/最古以集韻為)¶
　　(最備其兼論字母等第則古今韻㑹舉要為詳而/      御定音韻闡㣲區别韻等尤通精奥兹㳟)¶
　　(録以為諸/韻書範圍)鞮譯風同¶
帝道亨(鑰國書翻切三合四合諸法為自古未闢之扃/  今恭録増訂清文鑑一書以綜  國語之全)¶
<pb:KR4f0005_WYG_344-25b>¶
　　(備同文韻統一書/以昭重譯之大同)富矣珠囊資總括(臣王/杰)¶
(御/製)炳然金鑑耀光晶體成紀傳尚書法(紀傳之體剏自/史記説者謂其)¶
(源出尚書繼之者前後漢書三國志晉宋南齊梁陳/魏北齊周隋各書南北二史新舊唐書五代史宋遼)¶
(金元四史皆為列代正史今/為史部之冠而以明史殿之)例剏編年魯史程(春秋本/魯史之)¶
(文史家編年實其遺意其㫁代為書者則取前/後漢紀統紀厯代者則取資治通鑑及綱目)¶
堯筆親批綱目閲(朱子綱目筆削一準麟經昭至聖祖/仁皇帝特加評論大義彌    金履)¶
(祥前編稍渉泛濫商輅等所續迂陋無識/然並經    命刋糾正固當兼存之耳)¶
舜文特輯準繩平(自來史家於嬗代之際内外之辭每/多偏私曲狥未協至公我    皇上)¶
<pb:KR4f0005_WYG_344-26a>¶
　　(御批通鑑輯覽正大/光明悉破千古陋習)十三朝事如睂列(綱目欽定/    三編)¶
　　(義例精審與通鑑/輯覽相為表裏)廿四編書象彚征(薛居正等舊/五代史久佚)¶
　　(不傳今從永樂大典採/輯成書列為二十四史)¶
寳訓垂貽謨允顯(祖/)　　(太祖祖/  聖)　　(太宗宗五朝世/  世      聖)¶
　　(訓訓並恭聖祖庭訓格言昭謨烈世宗聖諭/廣      録為詔令門以        臣董誥)¶
丹綸宣答度維負(披章躬世宗憲皇帝敕幾宥密乙夜/      親批荅      硃批諭㫖一)¶
　　(書訓行奕禩敬著於録仰見/      都俞吁咈之盛云)天占鳯紀雙丸運(時/令)¶
　　(為王政所重古來著録者如嵗華紀麗荆楚嵗時/記之類體製不一惟      御定月令輯要縂其)¶
<pb:KR4f0005_WYG_344-26b>¶
　　(綱領謹専録是/書餘皆從略)地拓鼇輿八柱撑(方域廣輪之數/已見各史地志)¶
　　(兹録西域同文志職貢圖以彰如水皇朝聲教之/廣若志荒逺如山海經志水道    經注志都邑)¶
　　(如春明夢餘録略/取一二以備門類)¶
令典邁陶媯姒子(其節皇朝制度備於大清大清㑹典/    文儀數則        通禮禮器)¶
　　(圖式所載尤詳而為宫史一書實昭宫/庭典式今並敬列  法制門  臣金簡)舊章備禮¶
　　樂刑兵(誌故事者代有成編不啻充/棟通典通考二書其職志也)外篇載筆禆¶
　　青簡(國語雖號春秋外傳實為别史觴源其後分/紀列國者如吳越春秋十六國春秋十國春)¶
　　(秋之類専紀一朝者如負觀政要之類至通鑑及/宋元明各史紀事本末由袁樞之剏體通志實鄭)¶
<pb:KR4f0005_WYG_344-27a>¶
　　(樵之變例皆/别史之流也)秘閣儲珍萃紫瓊(直齋書録解題向/無傳本今從永樂)¶
　　(大典採輯成帙備見古籍源流其稽考存佚則莫/詳於經義考然皆不及  天禄琳琅書目之精審)¶
　　(也/)器在銘前摹曲折(西清古鑑錢錄二書考訂精/確悉經    指授謹專録為)¶
　　(器用一類/  臣阿肅)圖居史左¶
賞經營(永樂大典内所採輯帝王經世圖譜一書仰䝉/    御題褒賞謹載入譜錄類固非花譜茶錄)¶
　　(所可/擬也)麟編衍緒持裁正(范祖禹唐鑑議論純正極/為朱子所推重故獨取之)¶
軒鏡澄輝握照清(古來評史者雖優劣不同皆未離坐/井之見自    評鑑闡要書成宏網)¶
　　(精義振發愚䝉/直上無千古矣)與古為徒千載友(臣謝/墉)¶
<pb:KR4f0005_WYG_344-27b>¶
(御/製)如農有畔九流耕傳心已見傳道幟(子部向首儒家/前志所録如家)¶
(語荀子春秋繁露塩鐡論説苑新序法言太元經白虎/通議中論孔叢子傅子中説等書今並據以録入而性)¶
(理精義朱子全書尤得傳心之要至朱子所輯小殊學馬/端臨經籍考誤入經部小學類與字書韻書並列  為未)¶
(協今亦改入/儒家𩔖焉)帝範原開帝學棖(唐太宗帝範久經殘缺/今從永樂大典採得全)¶
(本録入至范祖禹帝學一書厯敘嘉言善政繫以論㫁/尤有禆於治理向曾製詩表章並命諸皇子繕本進御)¶
(以資/披覽)¶
要覽作而¶
成憲述(帝成世祖章皇帝成資政要覽要萃世宗憲皇/    執中成憲並傳綜典籍擇    精垂萬世)¶
<pb:KR4f0005_WYG_344-28a>¶
(之大/法)¶
　　舊聞繹乃¶
日新賡(外王皇上日知薈説一編精微廣大實貫内聖/    之宗㫖伏讀    序文有曰紬繹舊聞念)¶
　　(兹弗釋因取其精録其正釐為四巻又曰必所知/者日新不失而賡續以極於高明仰見    聖懐)¶
　　(若谷日進無/疆之粹詣焉)豳風藻繪陳葵菽(農家者流録齊民/要術農桑輯要以)¶
　　(存古法録授時通考以切實/用録廣羣芳譜以資博考)司馬韜鈐練鼓鉦(兵/家)¶
　　(諸書大抵紙上之談今祇/録虎鈐經一書以存梗概)¶
虞典璣衡欽布筴(吕正義聖祖仁皇帝御定厯象考成律/      數理精藴三書於天文算法)¶
<pb:KR4f0005_WYG_344-28b>¶
　　(樂律之精闡發無遺我象考皇上纉成厯象考成/後編律吕正義後編儀    成諸書尤極作述之)¶
　　(盛均為從古推歩家所朱逮今謹備録而略采周/髀算經五經算術新儀象法要測圓海鏡分類擇)¶
　　(衍數種以見古法/大凡  臣達椿)周官卜筮備㸐荆(數術家言多/蹖駮本不足)¶
　　(重惟京房易傳魏伯陽參同契皆分/易之一體且其來最古故存備一家)功覃仁夀¶
　　言皆擇(素問難經錄之以為醫家根本靈樞出後/人依託且詞義艱澀故置之而以扁鵲鍼)¶
　　(灸玉龍經備明堂之一家至於諸科全備博/資利濟有醫宗金鑑一書而諸家可從略矣)術厠¶
　　刑名道所輕(法家多雜霸之説諸史著録者/本少今惟存管子韓非子二家)辨囿¶
　　叢談搴似稗(小説起於漢代存之亦足以廣見聞/今録拾遺記述異記世説新語酉陽)¶
<pb:KR4f0005_WYG_344-29a>¶
　　(雜俎唐摭言北夢瑣/言諸書  臣曹文植)官厨雜味鱠同鯖(雜家不名/一格巻帙)¶
　　(浩繁最為冗瑣今擇其可取者淮南鴻烈解論衡/潜夫論博物志顔氏家訓曲洧舊聞共成六種)¶
　　松煤棗本良工式(明沈繼孫墨法集要揖自永樂/大典製法詳備逺出他家墨譜)¶
　　(之上故獨取之至聚珍板程式廣前人/成法以嘉惠後學尤著録家所未有也)畫格書籖¶
　　古色縈(論書畫者最夥而為法御定書畫譜實綜/其全至淳化閣帖    書縂&KR1672;劉次莊以)¶
　　(下所釋譌舛滋多冠絶欽定釋/文考證精詳允為    今古)細别瑕瑜攻趙¶
　　璧(考證之學以王應麟困學紀聞為最精而呉縝望/新唐書糾繆亦能訂正史誤並附録焉臣胡高)¶
　　博收膏馥鄙陶罌(函駢字聖祖仁皇帝御定淵鑑類/      類編分類字錦子史精)¶
<pb:KR4f0005_WYG_344-29b>¶
　　(華楓文韻府韻府拾遺書所皇上欽定叶韻槀/輯蒐羅詳備凡前代類    有悉已包括無餘)畧¶
　　存儀舌刪夫詡(縱横家書多出空言惟戰國/策尚有事實故専録此一種)但録¶
　　𥅆經斥彼彭(漢志於道家外别出神仙家後世混/而為一殊失其本今恭録      御)¶
　　(注道徳經及王弼老子注莊子列子闗尹子文子/鶡冠子抱朴子以存道家之舊其神仙家言荒忽)¶
　　(無稽概/從删汰)墨守僅傳爽塏宅(墨者之説為儒家所不/道然史志皆列其目蓋)¶
　　(存其書以示戒使人不悞入其説/今仍存墨子晏子二書  臣錢載)¶
(御/製)佛乗任閟補羅城(佛書自有全藏不宜與經史並列/故薈要及全書中俱置弗録其有)¶
(闗涉釋門典故如法苑珠林之類以其可助詞章/全書中間採取之而薈要别擇較精亦未暇及也)百家¶
<pb:KR4f0005_WYG_344-30a>¶
近正言方取(子家流别極繁大半龎雜無稽薈要所録/八十二種雖其間亦不盡完粹無疵然大)¶
(㫖皆不詭於正若其餘義理未純而詞/采可觀者則但録入全書兹無取焉)諸集别源世可¶
評(今古詩文滙於集部自漢以來體裁屢變源流風㑹/一一可稽今所甄録雖代不數家而升降盛衰之故)¶
(亦畧可/覩矣)冠首自應列¶
功徳(漢志以髙帝文帝著作雜列諸臣之中徐陵玉臺/新詠亦以梁武帝詩置諸臣之間殊乖尊尊之義)¶
(徐堅初學記始以唐太宗詩冠於前代之首最為得體/今從其例恭録    聖祖仁皇帝    世宗憲皇帝御)¶
(製文集冠/集部之首)¶
揮毫争快仰¶
<pb:KR4f0005_WYG_344-30b>¶
崇閎(恭録皇上御製詩文日新富有謹就已奉刋布者/        樂善堂全集三十巻    御製文初集)¶
　　(三十巻百巻御製詩初集四十四巻二集九十巻/三集一    金聲玉振函葢古今篇章之富實從)¶
　　(來别集/所未有)員周方折皆規矩(文至六代而衰唐始復/振詩盛於李杜而王維)¶
　　(劉禹錫元稹白居易杜牧李商隠等羽翼之文盛/於韓栁而權徳輿等羽翼之至宋而徐鉉王禹偁)¶
　　(稍變五代之格歐曽王三蘇大振其緒梅堯臣蔡/襄黄庭堅晁説之晁補之秦觀陳師道陳與義陸)¶
　　(㳺楊萬里范成大等先後繼起亦稱一時作者今/並録其集用以考見源委其他如唐之陸龜䝉宋)¶
　　(之文同郭祥正謝薖張孝祥洪适王十朋陳亮牟/巘王應麟金之王若虚趙秉文元好問元之王惲)¶
　　(趙孟頫馬祖常許有壬虞集楊載掲傒斯黄潛吳/萊栁貫吳師道歐陽元薩都拉納新陳旅貢師泰)¶
<pb:KR4f0005_WYG_344-31a>¶
　　(明之宋濓髙啟李東陽吳寛王鏊李夢陽何景明/徐禎卿髙叔嗣唐順之王慎中歸有光李攀龍等)¶
　　(亦均以正派相承為/一代冠冕悉宜並存)羽換宫移或笛筝(文格遞變/偽體日生)¶
　　(凡不軌於正者悉從刪汰惟擇其才學/富贍者存楊維楨一家見文章之一格)儀配祥¶
　　鵷音自雅(諸集中端亮如張九齡清介如趙抃/忠直如陸贄學品純正如司馬光奉)¶
　　(使不辱如郝經雖其著作本有可取而文/以人重亟録之尤足矜式士林  臣紀昀)文收¶
　　孔雀¶
量仍宏(古來文人不無遺行如陳子昂之諛頌武氏李/白之從永王璘王維之屈節安禄山王安石之)¶
　　(偏執誤國郭祥正之阿附安石反遭排擠陸游之/晚從韓侂胄皆為清議所非然其詩文確乎可傳)¶
<pb:KR4f0005_WYG_344-31b>¶
　　(今仍甄録亦瑕/瑜不掩之義也)華資黼黻能經世(唐李徳裕宋韓/琦范仲淹余靖)¶
　　(元耶律楚材明劉基皆著有事功傳於史冊非同/無用之言至明王守仁雖屬講學别派而勲業較)¶
　　(顯亦諸人/之亞也)飾戒輪轅貴立誠(理學諸儒如周張程/朱其精華已具於諸)¶
　　(經傳注及性理各書文章乃其餘事毋庸重録惟/劉因得朱子之傳陳傅良闡永嘉之學而其文章)¶
　　(又卓然成家故録/二集以存其概)臺閣雄篇工吐鳯(臺閣文章典/麗為重宋楊)¶
　　(億武夷新集其最/著也  臣竇光鼐)山林逸興寄聽鶯(元倪瓚明沈/周皆以隠逸)¶
　　(終文徵明雖嘗入仕而不慕榮/利故其詩皆有瀟灑出塵之想)希聲落落朱絲瑟¶
　　(唐文盛於元和以後然元結獨孤及等實始變文/格雖所作或涉僻澀並存之以不没先導之功)¶
<pb:KR4f0005_WYG_344-32a>¶
　　麗彩彬彬碧海鯨(駢麗之文六朝以徐陵庾信為/宗唐以王勃楊炯盧照隣駱賔)¶
　　(王為/最)古有詞章叢纂組(王逸編楚詞裒合諸家實/為總集之祖文選去取謹)¶
　　(嚴為唐人所宗尚玉臺新詠雖稱别派實屬古音/亦總集善本其後則有唐文粹宋文鑑樂府詩集)¶
　　(中州集元文𩔖明文衡漢魏六朝百三家集宋詩/鈔元詩選明詩綜皆總集之不可缺者也  臣倪)¶
　　(承/寛)¶
聖裁律吕㑹㲈莖(帝本朝崇文稽古屢命選聖祖仁皇/  暨我    皇上      輯詩文垂)¶
　　(示榘矱以時代區分者有諸編以御定全唐詩有/    御選宋詩金詩元詩      體製區分者)¶
　　(歴代賦彚詠物詩選題畫詩類諸編加以評注者/有      御選唐詩古文淵鑒唐宋文醇唐宋詩)¶
<pb:KR4f0005_WYG_344-32b>¶
　　(醇諸編體格兼賅源流畢具至/史講義雖俱臣下所作而仰蒙)　　(皇清文頴經/睿鑒裁擇惟)¶
　　(精文章模範於/是為大備焉)金針巧度機中繡(詩文評作者最/衆黄庭堅獨以)¶
　　(劉勰文心雕龍劉知㡬史通為學者要書然史通/議論雖精而惑古疑經實多偏駮今惟以文心雕)¶
　　(龍著/録)檀板清邀月下笙(填詞雖文章小技而晚唐/以後作者日繁馬氏經籍)¶
　　(考已别為一門今恭録言體製御選歴代詩餘以/為倚聲家凖則詞譜専      詞綜備論短長亦)¶
　　(附存備考至於涉及南北套/數者體近俳優今俱不錄)匪蓄絲麻舍菅蒯(㑹/要)¶
　　(中雖巻快較約而所收/諸體咸備  臣陸費墀)¶
(御/製)務捐蕭艾擷荃蘅(全書義取賅備所録或有節取兹/薈要寧嚴無濫不以挂漏為嫌)際華(王/)¶
<pb:KR4f0005_WYG_344-33a>¶
命以踰年輟(乾隆癸巳命武英殿總栽尚書王際華/特管編纂四庫全書薈要未兩載際華)¶
(物故乃以侍即董誥代之繼又/命如式繕第二部今並告竣矣)董誥繼之兩部成摛藻¶
味膄各分置(兩部書毎冊首頁並用乾隆御覧之寳末/頁貯大内者用摛藻堂印貯御園者用味)¶
(瞍書室印/分别識之)¶
　　黄扉¶
紫綍記㳟擎(初/奉)　　(命編輯薈要時所/諭㫖今㳟録卷端)自¶
天發詠尊題品(經部内如周易輯聞易緯乾鑿度尚疑/書詳解禹貢指南禹貢說断春秋辨)¶
　　(等書史部内如舊五代史水涇注貞觀政要通鑑/紀事本未帝王經世圖譜經義考等書子部内如)¶
<pb:KR4f0005_WYG_344-33b>¶
　　(家語新義象法要鶡冠子曲洧舊聞墨法集要等/書集部内如五百家注昌黎集白居易集牡牧之)¶
　　(集耶律楚材集髙啟集等書並有録冠御製首/詩或統論全篇或摘論一則均恭    於書)耀日¶
摛文寓癉旌(如春秋直解困學記聞鐵崖古樂府歸有/光集䓁書並有    御製文亦㳟録卷首)¶
　　羽士敶詞芟蹖駮(青詞疏語乃道家祈禳所用致/語亦教坊鄙褻之詞宋人每闌)¶
　　(入文集殊乖正軌謹仰遵/者即間有録入亦加駁正)　(聖訓刪其尤淺陋/    臣李汪度)¶
　　舌人沿誤振聾盲(諸書所載遼金元人地名音史/譯訛舛者謹遵    欽定三)¶
　　(國語考及同文/韻統一一改正)康詩仍遣題柴廓(如呂本中春/秋集解舊誤)¶
　　(作吕祖謙熊忠古今韻㑹舉要舊誤作黄公紹韻/㑹以及管子韓子墨子非所自著之類悉皆訂正)¶
<pb:KR4f0005_WYG_344-34a>¶
　　慶賦寧容託馬卿(如崔鴻十六國春秋孔鮒孔樷/子王通中說張華博物志任昉)¶
　　(述異記鄭樵六經奥論諸/書名皆偽託今亦辨核)¶
　温室芸披定魚魯(薈要二分總計二萬二千餘冊陸/續呈    覽每有訛誤悉䝉)¶
　　(指示改正而全書之間次進館臣御者已積數萬/冊莫不皆然    睿照如神    無不欽服  臣)¶
　　(朱/珪)秘圅綺合著彪弸(自來校書者每病亥豕滋訛/今既参互考証闢謬存疑)¶
　　(並條系冊尾洵/為丹鉛之極則)篚筐¶
宣賜歡鳬藻(纂校諸臣第其差等量予屢/  賜賚而逺方貢果時至)　(優擢分/  命)¶
　　(賞遍及實為從古/詞臣未有之榮)竹素¶
<pb:KR4f0005_WYG_344-34b>¶
聫情洽鹿苹(四庫全書/復以薈要)　(天禄琳瑯曾兩用以聨句今/  命題彌見    右文至意)¶
　　璧府躔依祥旭近(臣陸/錫熊)角招律應䁔風迎蕆編欣¶
　　睹山開酉¶
拈韻剛符歳在庚詰屈多慚抽夕秀(臣吉/夢熊)¶
(御/製)雕華莫漫尚春榮衆誠朂矣非虚語吾所思哉在力¶
行敢詡化民便成俗惟殷保㤗與持盈¶
　　文嘉雪景¶
漠漠銀花佈喬林幻作梅致深石磵鎖無礙草堂開¶
<pb:KR4f0005_WYG_344-35a>¶
耐冷自髙士停吟亦逸材戴船事嫌熟步玉有賓来¶
　　詠漢玉䕫紋斧珮¶
䕫寓文而斧寓武韋弦作珮兩胥資難兮血浸及土浸¶
不在周時定漢時沕穆祇因古與處華腴都以静為宜¶
下方偏有空白處雅似居然待我詩¶
　　題宋端石三星硯¶
硯額猶存雀腦斑三星背柱刻為圜束薪設以標梅較¶
美刺兮明在此間¶
<pb:KR4f0005_WYG_344-35b>¶
　　新正¶
夀康宫禮佛作¶
不敢張¶
神御原存¶
禮佛堂痛心仰¶
虚殿搶首向¶
空牀廿七月過速三年期逮將啟程缺躬奠(今年正月/值    聖)¶
(母三週忌辰以南巡啟程迴鑾計之應于五月初旬至/京方不悮殿試    北郊諸典禮故不獲躬詣    泰)¶
<pb:KR4f0005_WYG_344-36a>¶
(東陵躬奠瞻念/之餘益増悽切)言念益增傷¶
　　山東河南廵撫各報得雨詩以誌慰¶
山左河南驛疏謄嵗前膏&KR0584;普霑稱(國秦榮柱同奏去/冬各属屢得雪澤)¶
(土膏兹潤兹于十二月二十六日戌刻同時得/雨竟夜至辰入土深透麥苗長發農民慶溢)北寒雪¶
乃其常被臘末雨誠得未曾(北省臘雪其常而報雨則/向年罕見兹兩省同霑霡)¶
(霖與京畿元旦圴荷兢惕/恩膏感慶既深彌増)正慶六花元旦沐繼聞兩省渥霖¶
仍¶
天麻滋至何脩遇感荷之餘益戰兢¶
<pb:KR4f0005_WYG_344-36b>¶
　¶
　¶
　¶
　¶
　¶
　¶
　¶
御製詩四集巻六十五¶
