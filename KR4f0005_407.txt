# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:19.816680
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷十五
<pb:KR4f0005_WYG_407-1a>¶
欽定四庫全書¶
御製詩五集巻十五¶
　古今體一百十三首(乙巳五/)¶
　　雩祭進宮齋戒西直門外作¶
盤山旋蹕御園居未踏春郊半月餘龍見進宮致齋戒¶
芃芃麥壠較前舒¶
大田耕遍早常年(近畿今春連得雨雪不特麥壠青蔥/即大田均亦耕犁播種較常年為早)¶
既為欣然復悚然南府北河胥望雨(直𨽻迤南之大名/順徳廣平及豫省)¶
<pb:KR4f0005_WYG_407-1b>¶
(河北之衛輝彰徳等属現俱顒/望雨澤繾念實不釋於懐也)肯因慰近逺忘旃¶
曰慰何曽實慰乎苗而秀秀實還需邇来雲起風隨作¶
又已殷殷意惕吾¶
　　徐崇嗣花下烏員圗¶
漫稱蒙貴尤無比(見格/物論)那數(上/聲)雪姑獨有神(謂白/色者)問爾¶
烏員不捕䑕(格物論作烏圎酉陽雜俎作烏員韻府謂/員與圎通予謂烏圎状其形烏員則烏衣)¶
(之員也因用東/坡意戲及之)花間黙立是何因¶
　　夀承名篆六章歌¶
<pb:KR4f0005_WYG_407-2a>¶
西湖刻印蔵名山(一/)淡掃白雲鳥跡看(二/)杏花春雨江¶
南天(三/)得魚貰酒歸家眠(四/)潛虬飛鴻上下詮(五/)圗書¶
數巻而已焉(六/)六章櫽括彭所鐫籀文繆篆古法傳是¶
雖技也道以宣色如漢玉土浸全石乎琳琅可比肩珍¶
弗抑植伴書筵匣弆囊襲與永年¶
　　題沈周張公洞巻¶
㟏岈一穴若無憑危棧可登不可登沈老破天慳有作¶
張公因洞府留稱雲闗千疉解隔世石乳萬年已變冰¶
<pb:KR4f0005_WYG_407-2b>¶
内有人家並怡樂别開生面武陵仍¶
　　詠和闐玉觀泉圗¶
玉厄向来已詠辭(向詠和闐玉斧珮有邇来俗工輩時/様翻新意斲器牟貴賈呈進率擲棄)¶
(斯亦玉之厄是/用五字刺之句)玉工遂有改絃為危乎上之所好惡速¶
矣下斯成倡隨相(去/聲)質髙山流水處圗成清聽靜觀時¶
抱琴童子何遲至欲趁㑹心一寫之¶
　　雩祭齋居¶
值祭胥當致敬䖍况於吁籲為(去/聲)¶
<pb:KR4f0005_WYG_407-3a>¶
祈年明知今嵗勝往嵗(往嵗春夏之交率多望雨屢見/篇什今嵗春来連得雨雪實向)¶
(年所/僅見)因是求全更冀全每見雲興輒顒若隨聽風作益¶
瞿然宋儒性理書常讀自愧未臻涵養篇(性理精義學/類有存養篇)¶
(然程朱皆謂之涵養較/存養之意更為圎融)¶
　　胡廷暉重巖溪館¶
崇山落銀瀑溪閣跨瓊流坐享室家樂兼饒歌舞儔騎¶
輿墻外候鶴鹿苑中幽欲傲仲長統論還未足侔¶
　　詠桄榔木缶¶
<pb:KR4f0005_WYG_407-3b>¶
夜郎佳木有桄榔形既孤髙性亦剛色作鐵皮簇魚眼¶
紋為竹節綴蜂房中規詎必從金矩用缶真輕舉玉觴¶
為麫設誠可供食濟飢厪我視民傷¶
　　詣齋宮得句¶
去嵗南巡限路程¶
雩壇例遣代躬行吾不與祭如不祭細體方知¶
聖語精¶
春雪優霑春雨被麥苗芃長(上/聲)大田耕應時再霈斯盡¶
<pb:KR4f0005_WYG_407-4a>¶
善願¶
恕無厭求以誠¶
邇来雲起風随作今日風輕雲勢寛或庶㡬其¶
霈優澤既希既懼意難安¶
常雩禮成述事¶
稼穡知艱公旦陳¶
常雩致禱此躬親京畿雖雨仍希澤(京畿二三月間連/得雨雪被澤較優)¶
(往嵗今又晴霽旬餘若再得透雨/更扵麥苗大田有益仍殷顒望)豫省久乾切籲¶
<pb:KR4f0005_WYG_407-4b>¶
仁(河北衛輝等属望雨尤切見扵批諭及賦詠者念釋/在兹無一刻不繫懐惟敬祈    恩貺速霈甘澤耳)¶
調幕無能惟責巳銘盤有戒在新民紀年五十七旬五¶
天眷何修厚遇身¶
　　降㫖全蠲衛輝等屬本年地丁錢糧並鄰近之開¶
　　　封各屬分别蠲緩加賑詩以誌事¶
衛輝連嵗旱日夜我心惻賑救求其寧已不遺餘力蠲¶
舊免新征庶其畧蘇息奈何未悔禍春復闕雨澤吁嗟¶
我赤子那免溝壑瘠縱幸夏至前渥&KR0584;霑盈尺借種(上/聲)¶
<pb:KR4f0005_WYG_407-5a>¶
種(去/聲)晚田仍望秋有穫元氣豈遽復那忍追呼逼預免¶
今年賦少濟閭閻厄(衛輝一帶連年旱灾甚重雖屢經/降㫖加賑蠲免積欠並将本年錢)¶
(糧緩至秋後徵收但念積歉之餘元氣難復即使夏至/前得有透雨秋成尚逺民力仍艱完納因即降㫖将衛)¶
(輝府属之汲縣輝縣新鄉淇縣獲嘉延津濬縣滑縣封/邱考城及附近災區之武陟陽武修武原武等十四縣)¶
(本年應徵地丁錢糧全行蠲免/俾吾民安心耕作以待西成)其餘鄰近屬殃及池魚¶
劇㦯緩㦯加賑極次以為格(鄰近災區之開封歸徳河/南陕州許州等各属雨澤)¶
(亦属愆期麥秋已失望其受旱較重之祥符陳留蘭陽/儀封滎澤内黄六縣歴年帶徵緩徵各項亦即加恩全)¶
(行蠲免次重之杞縣通許尉氏洧川中牟湯隂六縣蠲/免十分之五鄢陵滎陽禹州安陽四州縣蠲免十分之)¶
<pb:KR4f0005_WYG_407-5b>¶
(三至受旱少輕之陕州靈寳許州臨潁襄城郾城長葛/河内濟源孟縣温縣臨漳林縣洛陽鞏縣孟津嵩縣永)¶
(城鹿邑柘城虞城夏邑太康扶溝西華等二十五州縣/所有本年並四十九年未完錢糧及歴年帶徵等項俱)¶
(緩至本年秋後徵收以紓民力其各該州縣極貧並加/賑一月口糧仍諭該撫率屬實力妥辦務俾均霑實恵)¶
申命大小吏飢溺視已迫俾民受實恵贖我君臣責¶
　　首夏池上居¶
池上居詩不可無識将嵗月以詳乎明来昨往今非住¶
老至壮過幼更徂設曰鮮民慙視彼惟斯育物未忘吾¶
對時中有權衡在肯作吟風詠露徒¶
<pb:KR4f0005_WYG_407-6a>¶
　　題蘭亭八柱再疉舊作韻¶
逸少蘭亭帖學摹自幼齡至今迷徑路徒爾歎芳馨似¶
玉猶含璞如金始下型六家萃佼佼(是帖以董其昌戲/鴻堂所刻桞公權)¶
(書蘭亭詩為權輿因命照原刻雙鈎廓填為一本又於/石渠寳笈中得栁書蘭亭詩真蹟為一本又得董其昌)¶
(臨栁巻為一本又檢内府所蔵虞世南褚遂良/馮承素三家摹本蘭亭凡三本薈萃為六家)八柱峙¶
亭亭(以前六家益以余所臨栁本及命于敏中補栁書/漫漶之新本共成八巻刻石題曰蘭亭八柱帖云)¶
庶藉步兵貌得觀御史形臨流坐竒石撫竹步閒庭厯¶
攬心神惬祕珍星斗零(干敏中又已成古人與/諸家真蹟均似晨星矣)寧非玩¶
<pb:KR4f0005_WYG_407-6b>¶
物類太保訓應聴¶
　　周天球玉堂硯¶
取友資他闇以章(櫽括天球/自銘語)浴蘭津逮玉蘭堂(是硯有/周天球)¶
(銘左側鐫浴蘭軒三篆字天球少逰文/徵眀之門玉蘭堂乃徵眀書室故云)書箋畫巻常珍¶
賞悟自箇中流出芳¶
　　再題徐賁獅子林圖十二幀¶
長巻多年蔵石渠(倪瓉所畫獅子林通景長巻/久入石渠寳笈屢經題詠)盍簪十¶
二見兹初方知數典因維則卓犖雄峯奮迅如¶
<pb:KR4f0005_WYG_407-7a>¶
　　　右獅子峯¶
一峯稜稜出塵表澹含旭影宜清曉廣孝本是箇中人¶
却捨髙閑就煩惱(幀中詩不著名陸/深以為廣孝所題)¶
　　　右含暉峯¶
傑峙偏宜古樹傍銀蟾掩映吐東方一看動影一㸔静¶
動静其間趣可詳¶
　　　右吐月峯¶
髙跨石梁俯碧澄武夷名目借来稱姑蘇㡬度南巡處¶
<pb:KR4f0005_WYG_407-7b>¶
踱步其間我亦曽¶
　　　右小飛虹¶
茅菴趺坐獨安然五字吟成道衍傳可憶夜深微服往¶
當頭棒喝是何禪(陸深跋載廣孝還吳夜深微服訪其/師於獅子林師捫其頂未蓄髪曰和)¶
(尚留得此在又云和尚撇下自己事却去管/别家事可謂本教中棒喝手廣孝應為猛省)¶
　　　右禪窟¶
㡬个篔簹致谷深冊成徐賁巻雲林明初元末五百載¶
介節依然矗鬱森¶
<pb:KR4f0005_WYG_407-8a>¶
　　　右竹谷¶
名存十一一失註跋識陸深云雪堂(徐賁所畫十二幀/每景各分署題惟)¶
(第七幅未署自是當時遺/失陸深跋稱當是雪堂云)儒墨由来不同道重儓何必¶
效游楊(獅林第七景曰雪堂按游酢楊時立雪程門乃/儒家語僧寺以此名堂援儒入墨不免重儓之)¶
(效/耳)¶
　　　右雪堂¶
白雲如榻承青巘維則因公兩放㕘不獨緇衣黒甜趣¶
可知螺頂卧猶酣¶
<pb:KR4f0005_WYG_407-8b>¶
　　　右卧雲室¶
三間野閣倚巖隈恰喜南枝戴雪開㸃㸃圏圏色空處¶
不妨一例問之梅¶
　　　右問梅閣¶
誰家柏樹不庭前孰是能因孰所縁寄語擎拳䜿拂者¶
指頭莫認趙州禪¶
　　　右指栢軒¶
玉鑑當前色即空澄波妥貼漾松風池邉儒釋相商處¶
<pb:KR4f0005_WYG_407-9a>¶
形影應云同不同¶
　　　右玉鑑池¶
無心可汲待明王(用司馬遷/屈原傳意)烹茗澆花日用常别業久¶
訛作倪氏誰知今復屬乎黄(吳中獅子林舊傳雲林别/業沿訛已久兹得徐賁畫)¶
(冊始知舊為僧寺今/又轉属之黄氏矣)¶
　　　右冰壺井¶
　　首夏青龍橋西¶
偶憶香山因一過偷閒小試詠巻阿菁蔥吐穂多町麥¶
<pb:KR4f0005_WYG_407-9b>¶
羃䍥拔苗遍壠禾農况橋西慶稀見景光夏首入新哦¶
静宜駐以期五日搆築非差差更(去/聲)何(每来不過駐數/日自謂搆築多)¶
(景属/差耳)¶
　　駐香山静宜園¶
今春好雨兩逢時(今嵗自春仲得盈尺雪後復於/三月初九及廿八日兩次得雨)邇日¶
微乾望繼滋散悶山西(香山一帶總/稱西山也)亦偶耳繾愁河北¶
那忘之(河北衛輝等屬望雨無刻忘之/而奏報至今未到繾念日増)来因隔嵗興懐¶
異憩值小年與静宜却是未能静宜我試看泉石待吟¶
<pb:KR4f0005_WYG_407-10a>¶
詞¶
　　題棲雲樓¶
倚巘山樓薈蔚然到香山必坐斯先石根已見英英吐¶
樹杪旋㸔羃羃連遮牖不妨青隠畫寫楹最愛白如綿¶
謂雲莫止棲而已膚寸為霖利大田¶
　　天池¶
今年春雨佳䖏䖏山泉旺天池天半渟漪紋疊溶瀁半¶
畝雖弗寛明鏡呈無恙青銅藉旃磨玻瓈待火匠漫議¶
<pb:KR4f0005_WYG_407-10b>¶
秘巖中江海恣一放¶
　　歡喜園¶
小築山園傍梵宮曼陀羅(牡丹花梵語/謂曼陀羅)已謝花紅問予¶
歡喜於何是適見芃芃麥穂中¶
　　題香巖室¶
香山山室號香巖提要欣兹了不凡三界惟心該浃宙¶
八還辨見悟楞嚴紅多貼水泉聲静綠欲鎖林峯色巉¶
金弗博金此何謂重儓七字更須芟¶
<pb:KR4f0005_WYG_407-11a>¶
　　超然堂¶
太古山之中小年夏惟孟閱嵗乃一来詎可孤諸勝肩¶
輿數息行窈窕尋無賸茷骩穿林扉屹&KR1885;窮巖徑始造¶
畝平處雲忩坐而凭斯地既超然心亦與之凝覓了不¶
可得是謂安心竟¶
　　曠覽臺作歌¶
每登曠覽臺無不作歌酬兹来作歌歌何事乃因衛輝¶
一帶連遭旱而憂他處二三寸則已接潤彼因亢久赤¶
<pb:KR4f0005_WYG_407-11b>¶
地千里袤他處四五六寸可即稱透彼惟一二寸被終¶
非優以此日夜慮民窘緩征加賑乃至今嵗正供胥免¶
收此臺曠覽足以騁逺眸南望弗見彼民溝壑流雖云¶
弗見心繋悠亦幸弗見耳設見吾民困苦状食将不能¶
下咽増惄愁¶
　　碧峯館¶
葉疎峯姿瘦葉密峯姿隠斟酌其穠纎夏孟為平準色¶
不礙其碧形更露其藴風聲落偨池日色炫嶾嶙停輿¶
<pb:KR4f0005_WYG_407-12a>¶
小憩間五字傳神允¶
　　静室¶
静室諸峯上岧嶤出衆林地佳得扵逈物理效其深圗¶
畫天然設文章大塊任青郊農事好憑攬慰予心¶
　　竹罏精舎¶
到處居然設竹罏越甌犀液助清娛竈邉陸羽莞然笑¶
忙殺中涓有是乎¶
精舎何曽傍竺菴貢来新試雨前堪恵山吟瀹昨年景¶
<pb:KR4f0005_WYG_407-12b>¶
佳話翻成往事談¶
　　學古堂¶
靜宜燕寝處學古舊名堂汲綆繹惟永宵衣敬不遑夏¶
初樹張䕃春去卉收芳傍晚山雲重心希其雨霶¶
　　曉¶
一夜問雲容時濃時復淡曉靄猶戀峰旭升散以暫麥¶
穂灌漿候渥潤資飽饜農况素所諳於澤貪無厭既惜¶
既以怦優霈殷顒念然此尚可待河北洊饑痁佳音猶¶
<pb:KR4f0005_WYG_407-13a>¶
未至是用深愁兼¶
　　妙髙堂¶
普門院側妙髙堂瞻拜因之小憩償大士本来無相示¶
髯翁翻以得名揚(妙髙堂為此處舊有之名/盖取金山蘇東坡所題也)昨年今日¶
何分别(昨嵗六巡江浙来往/金山有妙髙臺詩)燕北江南孰幻常七字促¶
成命輿去未能消得箇中忙¶
　　来青軒¶
山静日長候虚軒向逺開萬林蔚有致一碧淨無埃目¶
<pb:KR4f0005_WYG_407-13b>¶
畫誰為送心詩靜與陪因之生别解青實共人来¶
　　海棠院口號¶
設無實者名何有此院居然名海棠却是實花謝已盡¶
應思名較實猶長¶
　　雨香館¶
山館雖弗遥乃在巖坳䖏筍輿數息登肩者勞並慮&KR0706;¶
巘歴以窮至止軒忩據可悟不因艱其易鮮致遇昨晚¶
雲氣濃期雨香生樹失望今之来簷額徒觀故樹香亦¶
<pb:KR4f0005_WYG_407-14a>¶
奚要農功待則遽¶
　　攬秀亭¶
迴廊㡬磴躡而登牖朗玻瓈亦可憑詩格莫嫌賈島瘦¶
一峯當面獨清勝¶
　　翠微山房有㑹¶
山翠自萬古道心曰惟微兩似不相涉試言其庶㡬解¶
者稱平處(爾雅注山未及頂上在旁/陂陀曰翠微陂陀者平也)得名所由依平則¶
近乎道而山實無私故每臨山房克巳以為期¶
<pb:KR4f0005_WYG_407-14b>¶
　　玉乳泉¶
石泉假藉乳名之不止乳増謂玉斯似此紛稱将何底¶
字成鬼哭理誠宜¶
山樹依然藉雨香(適自雨香館小憩尋山/路而降詳見題館詩)石泉不改四¶
時凉岭巆陟降尋徑路細韻淙淙聴以長¶
亦有三間築畝平住㕘泉色韻泉聲僕人掬手恣快飲¶
體察誰無飢渴情¶
滃然仰出一泓中瀝液悠揚理境融聞說匡廬三千尺¶
<pb:KR4f0005_WYG_407-15a>¶
讓他直下自為雄¶
　　卓歇歌題胡瓌畫巻¶
　　書畫譜載歴朝畫卓歇圖者不一而足卓歇二字¶
　　不見於經傳因檢遼史知有卓帳卓槍之語乃悟¶
　　卓者立也卓帳即氊廬盖氊廬乃立成者也而卓¶
　　槍即立槍亦周廬宵防誰何者彼時譯漢語取歇¶
　　息於卓帳之景為圖而變其文為卓歇耳即云立¶
　　而歇息扵義亦通然均為遼時漢人所譯語非遼¶
<pb:KR4f0005_WYG_407-15b>¶
　　之本國語也余嘗謂陶淵眀不求甚解之語為未¶
　　當若斯類者不求其解可乎¶
卓歇之語六經無五季始述蕭遼書爾時毳幕稱卓帳¶
(見遼史禮樂志卓/立也帳氊廬也)亦名卓槍如周廬(見營/衛志)歇之言取息¶
廬義耶律制傳漢語呼是以唐末後五季多有人為卓¶
歇圖就中胡瓌為巨擘曽有畨馬弆石渠兹之卓歇實¶
其類宣和曽庋七巻俱士竒好古稱精鑒(是圗經髙士/竒收蔵跋稱)¶
(宣和御府所蔵畨部卓歇圗凡七此巻得自吳門絹素/碎裂㡬不可辨命名手装之洗滌綴補兩月餘乃就精)¶
<pb:KR4f0005_WYG_407-16a>¶
(采燦然朱/粉畢見云)扵七得一珍瓊瑜纑地磔裂重装潢精神復¶
見名巻初(見巻後髙/士竒跋)巻首五字題張照顔筋栁骨識不¶
誣徒觀風景真惬吾樂利豈分中外殊舊蔵畨馬試印¶
證郭雍亟力韓文摹(石渠寳笈舊蔵胡瓌畨馬圗一巻/有宋郭雍記亟摹韓愈畫記體分)¶
(晰臚列人物而文氣恭弱不及/韓文逺甚兹故不復效其體)一之為甚其可再重儓¶
不值捧腹夫¶
　　題和闐小玉屏¶
　　　溪亭覓句¶
<pb:KR4f0005_WYG_407-16b>¶
古弁先生氷雪姿撫牋把筆自凝思成章試問扵何㑹¶
應是落花水面時¶
　　　松溪讀畫¶
展步松蹊消飯行泠泠屐響答濤聲相商此景如讀畫¶
却合周家樓上情(國朝周亮工喜蓄畫嘗築讀畫樓與/予田盤命名不約而同詳見盤山讀)¶
(畫樓/詩)¶
　　玉華岫¶
古寺半山隈隔年此一来綠林方張王(二字皆/去聲)白業稱¶
<pb:KR4f0005_WYG_407-17a>¶
徘徊不擬同僧語(此寺祗一僧所/謂粥飯罐耳)奚妨獨佛陪桂花方¶
吐葉(臯塗精舎在玉華寺傍有泉清泠芳潤向於此收/養桂以其避風向暖且有泉灌注兹方首夏已吐)¶
(新葉/矣)天女作麽開¶
　　臯塗精舎二首¶
精舎兩間梵宇傍臯塗乆矣額楣匡桂盆纔放緑瓊葉¶
真是聞之以意香¶
意香乆勝天香暫不亦斯来亦不知何似無言調御坐¶
拈花放下正斯時¶
<pb:KR4f0005_WYG_407-17b>¶
　　栖月崖¶
路經栖月崖駐輦聊栖處一以息衆人一以觀佳所佳¶
所在月栖而我未一覩向戒秉燭逰兹更年増許惟是¶
偶攬過坐弗暖席去斯乃孤其名責實意徒憮然而崖¶
與室月自栖終古¶
　　朝陽洞¶
靜室㨿峯頂其隩則斯洞隩乃受曦處朝陽名乆中洞¶
中塑天龍雨暘所司統致拜祈甘澤繼潤佑農種勞躬¶
<pb:KR4f0005_WYG_407-18a>¶
非所慮澤物申誠貢不必更升髙升髙恐勞衆¶
　　綠雲舫¶
山泉難為貯貯亦弗成湖弗湖焉可舫舫乃虚名夫虚¶
名向所惡何斯設名吾試思鑿井泉大地原水浮萬物¶
託大地孰非舫以居則斯何不可譬喻猶末乎設仍不¶
解義詳讀雲上需(人知水之在地上而不知地之在水/上或知地之載於水而在水上不知)¶
(天之在水下盖天無不包其在水下之時即坎/上乾下之需向嘗著雲上于天解詳釋其義)¶
　　澤春軒遣悶作¶
<pb:KR4f0005_WYG_407-18b>¶
澤春今嵗澤真好入夏雲生每作風誠恐因循失美望¶
故教輾轉切憂忡躁懐自哂欠涵養厪念無非祈屢豐¶
傍晚山雲彌四宇庶㡬霶霈聴宵中¶
　　畫禪室¶
畫禪名室匪因禪早識禪非言可詮特以香光著題耳¶
遂教名蹟每携旃(畫禪室即用香光額名石渠寳笈有/董其昌所收顧愷之女史箴李公麟)¶
(蜀江圗九歌圗瀟湘卧逰圗四/巻向每携至置此室以供清賞)泉聲山色真面目昔去¶
今来那變遷諸慮了當一洗却聴他階下有流泉¶
<pb:KR4f0005_WYG_407-19a>¶
　　安徽巡撫書麟奏報安慶得雨詩以誌慰¶
皖城望雨設壇求(數日前書麟摺奏稱省城及/各屬現在望雨設壇䖍禱)大霈随¶
叨簷漏流先是屬州多報旱仍教一律緩征收(兹書麟/由驛馳)¶
(奏摺稱初四日大沛甘霖十分深透髙下田水充盈大/田及時栽種麥粒益加飽綻等語又其初二日遣人之)¶
(摺同日亦到乃稱亳州鳳陽定逺懐逺靈壁泗州天長/五河盱眙宿州蒙城等十一州縣望雨甚殷麥已失收)¶
(兹省城雖得透雨所有亳州等十一州縣積歉之區仍/宜加意撫綏因即降㫖将各該州縣民衛應徵錢糧俱)¶
(緩至本年秋後/征收以紓民力)縱能霑澤已失麥應俾安心以待秋夙¶
願從来銘心所恵民事不片時留¶
<pb:KR4f0005_WYG_407-19b>¶
　　題王翬臨燕文貴武夷疉嶂圗¶
蒼古微變王體(是圗倣燕文貴武夷疉嶂林木/森蔚巖巒深窈微變石谷本體)精嚴因¶
倣燕宗要自不失神韻亦能有發吟胸偨池萬林環抱¶
窈窕九曲包容若論雪江本色(内府所蔵王翬雪江圗/元氣淋漓極畫家之能)¶
(事昨曽題句云空前絶後莫形容運神著手嗟何以盖/雪江乃翬本来面目而此巻倣燕文貴著意追橅有天)¶
(工人巧/之别耳)此則有為法蹤¶
　　詠和闐雲龍玉缾¶
邇日吳工特弄竒琢龍缾口守珠為鄙其俗巧取其義¶
<pb:KR4f0005_WYG_407-20a>¶
荘語富言兩合之¶
　　十方普覺寺瞻禮¶
癸夘曽經此落成重臨淨域暢閒情十方普覺瞻¶
奎匾(是寺本唐兠率寺俗稱卧佛寺以寺有卧佛像也/雍正十二年    皇考賜額為十方普覺寺又)¶
(普御製碑文云一佛卧逰十方/  覺    奎額盖取義於此)一榻卧逰示化城横遍¶
䜿窮寧有象泉聲樹色契無生却縁結習祈年切望雨¶
方當意正怦¶
　　古意軒¶
<pb:KR4f0005_WYG_407-20b>¶
意實藴乎内古乃見乎外此軒曰古意盖寓内外㑹儒¶
云無将迎(程子定性書云/無将迎無内外)佛理絶言話一二二而一平¶
正非竒怪是地宜是名是我清遊界¶
　　合碧亭¶
首夏諸峯緑葉齊紛如髙蔚復低萋坐来四柱㸔一合¶
孰與為之端及倪¶
　　石壁臨天池¶
石壁臨天池一泓清且泚坦然玉鏡呈嶔岑影其裏憑¶
<pb:KR4f0005_WYG_407-21a>¶
攬生静悟誰彼更誰此匪禪院言禪萬物共斯理引至¶
玉泉山(卧佛寺後西北櫻桃溝有泉至觀音閣石壁下/蓄為天池流經寺前東南引渠至玉泉山垂為)¶
(瀑/布)飛瀑層巖釃¶
　　題正凝堂¶
北寺駕言瞻禮迴(十方普覺寺在香/山靜宜園之北)靜宜咫尺苑門開¶
不妨步輦更為進取便山堂恱可陪花減蜂衙識春去¶
樹増鳥語訝人来如斯来去成今昔正可凝思孰主裁¶
　　来芬閣¶
<pb:KR4f0005_WYG_407-21b>¶
山泉艱為池兹池得半畝種蓮蓮未開我来纔夏首小¶
閣臨池㵝来芬名似負然而蓮之芬終古閣中有¶
　　就松舎¶
搆舎常依老松下盤虬謖籟古為稽孟言事半得功倍¶
荘論惟均則物齊¶
　　暢風樓¶
樓迥忩虚八面宜夏時坐喜引凉颸臨風不肯輕言暢¶
吹去雲嫌作雨遲¶
<pb:KR4f0005_WYG_407-22a>¶
　　雲巖書屋¶
書屋倚雲巖因以雲巖名然而其間有乆蹔辨之則不¶
可不精巖之無遷自千古雲之有動殊滅生書屋更由¶
人所作從来壊相都因成設無成者壊何自一切假借¶
胥幻稱是時夏首麥穂吐原田亦已種禾黍亟望甘霖¶
恵農功却每堀堁揚塵土謂雲幸莫蔵巖屋霮&KR0584;濃鋪¶
作霖雨¶
　　題含青齋¶
<pb:KR4f0005_WYG_407-22b>¶
精舎曰含青樸斵梵宮側昔嵗與之額即今了不隔細¶
繹兩字義難分主與客謂齋含乎青四圍繞山色(是青/含其)¶
(齋/也)謂青含乎齋舎齋青莫得(是齋含/其青也)萬法率如斯立字¶
安名惑而我方循名其失逺什百山荘乃同稱(避暑山/荘亦有)¶
(含青齋屢/見題詠)靜觀在咫尺¶
　　洗心亭¶
介然四柱小池臨屢舉名稱曰洗心亭洗心乎心自洗¶
箇中賔主尚應斟¶
<pb:KR4f0005_WYG_407-23a>¶
數典雲棲亦乆年重儓何用屢題箋譬如洒掃淨其室¶
一浄寧當洒掃捐¶
　　試泉恱性山房¶
泉自外来物性實身中有兹曰泉悦性㦯涉倒置否泉¶
已非内存更藉烹煎手相資不可無是謂因縁偶得主¶
乃識賔莫向賔中取¶
　　題張宗蒼畫¶
油然氣韻蔚屏端那作尋常圗畫看寧渠(去/聲)泉聲共山¶
<pb:KR4f0005_WYG_407-23b>¶
色真稱理足與神完¶
　　詠永樂雕漆茶花盒¶
别翻花譜様圗作寳珠叢朶朶能承露枝枝如受風雕¶
㡬冺痕迹深淺謝皴烘以置趯臺裏真稱照殿紅¶
　　題宋米芾龍文硯¶
海嶽龍文研舊端春秋六百閱暄寒以云書法誠無忝¶
設論詩裁欠有瀾¶
　米之字誠可珍而詩乃不足尚余嘗謂之為顛語亦¶
<pb:KR4f0005_WYG_407-24a>¶
　責賢者備之意也¶
　　閱武¶
健鋭雲梯營實自戊辰始事因伐促浸(促浸即/大金川)歸降宥¶
其死厥後乃背盟猖獗搆禍起終滅兩金川(自戊辰嵗/於香山置)¶
(健銳營訓練八旗勁旅屢調出征/勇敢素著平定兩金川實資其力)興屯晏乆矣誠資衆¶
軍力亦藉訓練耳準夷及回部蕩平胥賴此(健銳營列/伍萃處地)¶
(逺京城無習俗外誘技易精勤平/定準夷回部時用之俱著成效)實勝寺有碑績纂¶
文皇美(昔我山杏太宗文皇帝以偏師破眀兵十三萬/於松    山歸而建實勝寺於  盛京以昭功)¶
<pb:KR4f0005_WYG_407-24b>¶
(績前此己巳嵗金川凱旋因就西山舊寺葺新之/名曰實勝寺用紹    前光詳見實勝寺碑文)所以¶
每駐兹閱武遵¶
前軌既用示詰戎兼以行賚予(叶馬健鋭營鳥鎗弓箭/及  上四鎗四箭各種)¶
(技藝俱能精熟即十嵗以下幼童亦有能嫻習者每親/臨閱視命分别頒賞其超衆者加倍賞給以示鼓勵)¶
所為豈徒然不出敬勤理¶
　　實勝寺述義¶
實勝有二義其義試詳述¶
文皇紀戰勲前嵗仰¶
<pb:KR4f0005_WYG_407-25a>¶
戎詰(兵盛京實勝寺為我陪都太宗文皇帝破明/  紀勝所建予四詣    無不瞻禮紓忱)斯寺¶
倣¶
舊為耆定屢䝉吉(乾隆己巳金川既平因倣/勝寺之制建葺此寺用紹)　(盛京實/  先烈)¶
(而紀成功並訓練健銳營兵用成勁旅嗣是平/準夷拓回部定兩金川屢奏成效實䝉吉祐)至於實¶
勝義世出世同律萬法歸大圎佛智惟一實(出世/法)於戰¶
更易知勝在衆心一(世間/法)是二義原合平易非巧術然¶
而不外敬五字示昭悉¶
　　寳相寺瞻禮¶
<pb:KR4f0005_WYG_407-25b>¶
月望宜瞻禮梵宮近御園念惟祈雨澤農實迫田原臺¶
肖稱五界(向因巡幸五臺於殊像寺見文殊相/好摹圗以歸建寺肖像如對荘嚴)相(去/聲)宣¶
不二門設云慙愧䖏審未悟三幡¶
　　妙達軒詠雙銀杏樹¶
雙株銀杏峙軒前種不知其千百年髙乆出簷張翠盖¶
深原籠砌暎文筵達觀入目近兮逺妙契忘歸蹄與筌¶
結習從来戒留滯促成七字便言旋¶
　　香林室¶
<pb:KR4f0005_WYG_407-26a>¶
香山之樹胥香林豈藉梵宇方得號然而在兹難釋兹¶
遂教靜室稱同調金不博金有恒語重儓那慮文人誚¶
斯為禪室合言禪到即不㸃㸃不到擲筆大笑命迴輿¶
辭多又犯易之躁¶
　　金蓮花¶
今嵗金蓮開覺遲甫㸔一朶綻芳㽔此中大有機縁在¶
不忍繁英惹我悲(向駐此遇花盛開必簪缾差人至/    暢春園恭進每有詩紀事)¶
　　娑羅樹¶
<pb:KR4f0005_WYG_407-26b>¶
香山寺裏娑羅樹種自何年不得知翠色参天葉七出¶
(是樹為毘舎浮佛倚以成道者葉皆七出雖萬千/中間  見有五六出者實為大竒矣驗之果然)恰如¶
七佛偈成時¶
　　山陽一曲精廬¶
適自髙處降已暢望逺目眀當返御園五日遊興足興¶
足匪怡情望雨増愁恧却憶山之陽精廬蔵一曲試去¶
聊散悶展書凭几讀¶
　　得一書屋¶
<pb:KR4f0005_WYG_407-27a>¶
河圗生水得因名書屋居然俯渫清鏡面當前據床坐¶
自思何以副為貞¶
　　對瀑¶
香罏漫擬是耶非擘峡雄流怒激磯明識香山橋下者¶
到斯却是半空飛¶
響争金玉韻無盡流瀉江湖勢莫窮對瀑詩原不一足¶
陳言却鮮一相同¶
　　懐風樓¶
<pb:KR4f0005_WYG_407-27b>¶
逐䖏有縹緗展讀心目開舉頭視樓額則稱懐風哉方¶
厭風阻雲此語胡為来曰懐古人風或合道趣該¶
　　題琢情之閣¶
偶因選字署題名細繹不當云琢情制義者流多犯此¶
率從纎巧棄真清(此閣名盖從前内廷翰臣擬額意在/求新而理實不當如今之制義務纎)¶
(巧而失/清真也)¶
　　香山旋蹕於玉泉山靜明園傳膳視事作¶
五日香山小豫逰㡬(上/聲)曽解悶祗増愁(香山蹔駐以河/北衛輝等属望)¶
<pb:KR4f0005_WYG_407-28a>¶
(雨未得繾念無刻/釋懷屢見題咏)便(平/聲)宜六十篇新詠(自十一日駐蹕/香山五日得詩)¶
(凡六十七首云六/十篇舉成數也)亦未萬㡬政乆留適可言旋沼宮近¶
便因傳膳奏章酬靜斯公矣明斯逹兩字端標出治由¶
　　題靜緣書屋¶
書屋近園門入門每憩存靜縁久顔額詩趣恰迎軒景¶
謐本超俗心清欲忘言自嗤踐言未摘句正頻煩¶
　　犁雲亭口號¶
今嵗興犁早徃時新苗遍野緑雲披山亭俯望無餘事¶
<pb:KR4f0005_WYG_407-28b>¶
說作惟希霖雨滋¶
　　憑輿¶
憑輿非䇿馬由陸御園還老景圗養體壮心殊汗顔(向/自)¶
(靜明園回御園㦯泛舟㦯乘/馬今惟乘輿實因長年也)稻田秧插早(静明園一帶/稻田秧針出)¶
(水彌望緑塍/較早於常年)渠壠水流潺路便欣農况徐臨萬夀山¶
　　晐春園¶
路便過山隂山園近尺咫小憩亦何妨便以梯棐几言¶
春春已過落紅付流水然而晐之義恒在斯園裏匪循¶
<pb:KR4f0005_WYG_407-29a>¶
晐春名乃證晐春理¶
　　味閒齋口號¶
每至山齋咏味閒偷閒少坐片時還自知忙者非閒者¶
真得閒需十載間(再十年即當倦勤歸政可以得閒娱/老兹實不敢耽閒所謂猶日孜孜也)¶
　　養雲軒¶
筍輿向東行迴望西山逺英英乍吐峯輕已布空滿巖¶
軒過路傍養雲額名宛養而施為益(謂作/雨)養而靳為損¶
(謂弗/雨)寄語膚寸合渥&KR0584;庶霈晚¶
<pb:KR4f0005_WYG_407-29b>¶
　　夜雨(四月十/六日)¶
過午雲容重入宵雨脚垂不徐不疾際㦯密㦯疎時問¶
徹五更久報稱三寸滋繾懐豫省逺優渥可勝兹¶
　　總河李奉翰奏報淮安一帶得雨詩以誌慰¶
春末夏初淮雨少奏章屢閱為心懸河臣謁廟竭誠禱¶
江浦作霖幸澤宣(淮徐海等䖏望雨頗殷兹㩀李奉翰/奏四月十二日在河口各廟率属䖍)¶
(禱自卯至未得雨五六寸/雲勢甚廣雨尚未止等語)麥固歉收禾起耨農勤晚種¶
(去/聲)賈行船(同日毓竒奏邳宿一帶雖經大挑因来源微/弱各䖏多有淺阻糧船尚須起剝等語甫經)¶
<pb:KR4f0005_WYG_407-30a>¶
(動帑大挑若以来源微弱仍須起剝則何必挑濬乎此/必虚冒工作未實力矣因即降㫖令各該督撫等秉公)¶
(嚴查據實覆奏今既得此透雨大田及時播種/不特農民稱慶即官商船隻亦均資利濟也)此邦微¶
旱旋逢&KR0584;益繾衛輝饑饉連¶
　　命緩徵山東缺雨各府屬州縣錢糧詩以誌事¶
麥以接青黄麥歉民必飢山左春夏間缺雨厪憂思麥¶
歉則已定秋禾待種遲嗟哉艱食民開徵正值期六府¶
屬州縣新舊雖不齊一例與緩征(東省春夏間缺雨麥/收歉薄此時即普得)¶
(透雨秋成尚早新舊併徵民力未免拮据因降㫖将兖/州曹州濟寧三府州属之帶徵應徵錢糧倉穀濟南府)¶
<pb:KR4f0005_WYG_407-30b>¶
(属之徳州平原禹城陵縣臨邑新城齊河長清東昌府/属之茌平清平冠縣館陶髙唐州恩縣泰安府属之泰)¶
(安新泰東平東阿臨清州属之夏津武城邱縣等州縣/本年應徵錢糧及未完帶徵錢糧倉穀等項俱令加恩)¶
(緩至秋成後再行/徵收以紓民力)閭閻救燃眉安心勤晚田亟籲甘霖¶
施¶
　　長江萬里歌題宋人畫巻¶
宋時范(寛/)郭(熈/)夏禹玉皆有長江萬里圗范郭真蹟曽¶
未見禹玉真蹟蔵石渠此巻長江圗萬里閲之終巻名¶
氏無祇存徵眀巻末跋謂之宋人信不誣却嗤懐玉(王/)¶
<pb:KR4f0005_WYG_407-31a>¶
餘士氣且謂紙敗而墨渝(二語見巻後/文徵眀跋)徒觀源蜀委於¶
吳名山勝蹟歴歴臚漭沆元氣互隠見配藜佳境非糢¶
糊為欣禹玉巻不孤范郭名存蹟渺乎視此無名孰勝¶
輸洒然一笑長歌吾¶
　　詠和闐玉伯和匜¶
玉有春秋貢春差秋率精(和闐撈玉有春秋兩貢而秋/貢者較精盖因夏月水勢盛)¶
(漲玉子多隨流而下可以揀取精良至冬月水/涸所取者皆河内存剰玉子故不及秋貢之佳)量材斥¶
俗製取式得西清(近時玉工製器多近俗兹所製伯和/匜倣博古圗尚存彞器之舊式云)¶
<pb:KR4f0005_WYG_407-31b>¶
匜肖伯和作銅殊大冶成&KR1839;思姬氏器實異祗同名¶
　　山東巡撫明興奏報得雨詩以誌慰¶
歴城深透各府殊(明興奏省城於四月十三日亥時至/次日丑時雷電交作大雨滂沱入土)¶
(深透各府州屬亦俱報於十三四日各得雨二三四五/寸不等其可以翻犁者及時趕種大田其未經普透之)¶
(處仍率属/䖍禱等語)禾黍可耕民氣蘇仍有向隅待繼潤却因稍¶
慰並愁吾¶
　　恭讀¶
皇祖實録中有論洪澤湖及淮安運河髙低之¶
<pb:KR4f0005_WYG_407-32a>¶
㫖因令總督薩載總河李奉翰将近日情形具圗貼說¶
　　　奏至詩以誌事¶
湖猶髙較地尺一(昨因恭閱近日皇祖實録令薩載李/奉翰查奏    洪湖髙堰情形據奏)¶
(現在髙家堰湖水計髙平地一尺較之康熈年間/髙堰之水較堤旁平地髙三尺已减少二尺矣)河實¶
低於城丈餘(又稱現在淮安運河中泓深一丈四五六/尺不等大堤髙水面一丈三尺四寸髙堤)¶
(内平地一丈零五寸查康熈年間淮安之水髙於平地/九尺今則地面轉髙於水面二尺九寸合併計算今之)¶
(河身實低於城丈餘與/昔年情形迥不相同)莫謂小安頓嘻爾尚廑長治更¶
殷予陶荘昔亦曽反覆(康熈己夘春迤南皇祖南巡陶/  命於清口    隔岸挑治)¶
<pb:KR4f0005_WYG_407-32b>¶
(荘引河導黄使北因河臣董安國開放過早随即淤墊/庚辰春    命侍郎常綬履勘挑濬辛巳秋河臣張鵬)¶
(翮於北岸開挑引河已經開放行船嗣因黄水消落中/段淤墊壬辰甲午河臣趙世顯復兩次疏濬迄未成就)¶
(乾隆己未命大學士鄂爾泰視河仍議開引河而河臣/等率稱難行議遂罷然予以陶荘引河不開終無救清)¶
(口倒灌之䇿因命薩載相測髙下繪圗貼說詳酌形勢/往返批示開挑新河於丁酉春蕆工至今安瀾順軌已)¶
(八九/年矣)清口今誠深刷疏(陶荘引河既放直抵周家荘㑹/清東下去清口較昔逺五里於)¶
(是永免倒灌之患計自康熈己夘逮乾隆丁酉歴七十/餘年一舉遂成實賴    天助    神相所致詳見陶)¶
(荘碑河神/廟  記)¶
兩世南巡十二度(昔巡時皇祖六巡江浙扵己夘俾逺/南    即    命開陶荘引河)¶
<pb:KR4f0005_WYG_407-33a>¶
(避清口以免倒灌誠釜底抽薪之計兹予六度南巡凡/改築髙堰石工及天然壩永禁開放仁義禮智信五壩)¶
(相時宣洩酌定水誌於伏秋盛漲時大展清口俾下河/數州縣盡成沃壤開放陶荘引河使黄水無虞倒灌皆)¶
(仰承之計皇祖聖訓尚髙宵旰勤思為澤國生民永逺/保障    今湖水究    於平地一尺且春時如此夏)¶
(秋自必更甚然亦無别法令湖水再低惟/勅河臣等加意守䕶不可稍存疎懈耳)無非勤思(去/聲)¶
奠民居¶
　　詠古玉珮¶
古玉長方穆一片赤如鷄冠蔚采燦未經雕琢全厥天¶
不知有周無論漢量縱三寸横則二上復減其寸之半¶
<pb:KR4f0005_WYG_407-33b>¶
畧加翦拂宛成珮佩之無射因成賛¶
　按珮字玉篇云本作佩㦯从玉廣韻云玉之帶也因¶
　引雙璜衝牙等名而終未定其孰為珮之說佩字釋¶
　名則曰倍也言非一物有陪貳一徳佩一事佩詩鄭¶
　風雜佩以贈之毛傳則以為珩璜琚瑀之類諸說惟¶
　廣韻釋名二說為近之然亦未詳定其名予以為从¶
　玉者當為珮玉之器从人者當為佩帶之名盖珩璜¶
　琚瑀之類皆玉珮以人可佩帶於身故曰雜佩以贈¶
<pb:KR4f0005_WYG_407-34a>¶
　之若云此衣(平/聲)可衣(去/聲)此珮(器从/玉)可佩(帶从/人)郎如春¶
　風(平/聲)風(去/聲)人春雨(上/聲)雨(去/聲)人以一字而二音人是以¶
　知分用若珮佩雖二字以其同一韻人不能辨其字¶
　義以致互用錯引耳盖混珮為佩尚可混佩為珮則¶
　不可即如徳佩事佩佩弦佩韋可訓為均用玉乎又¶
　無所不佩可訓為無所不玉乎因連用此二字並為¶
　之說如右¶
　　山西巡撫農起奏報得雨詩以誌事¶
<pb:KR4f0005_WYG_407-34b>¶
正厪山西旱馳問屢頒㫖嚴飭其諱災並督速辦理(近/副)¶
(都御史梁敦書祭告嶽瀆自山西迴京復命詢及地方/雨水據稱經過汾州平陽蒲州霍州絳州一帶地土乾)¶
(燥二麥多未種民情甚属艱苦曽将目撃情形札寄農/起等語與該撫前奏情形不符用農起為巡撫以其向)¶
(来尚属留心民事今如梁敦書所奏是竟意存諱飾㦯/係属員等匿不具報而該撫亦不加察以致措辭含混)¶
(因傳㫖屢加嚴飭令其速行查明迴奏将被旱各属一/面撫卹一面奏聞其灾重之區並令詳籌妥議候降恩)¶
(㫖毋得再行迴/䕶自干咎戾)今接農起報七寸優霑美(昨已降㫖馳/詢兹據農起)¶
(奏報太原省城於四月十六日酉時至次日夘時大沛/甘霖入土七寸甚為優渥覽奏稍慰省城雖經得雨而)¶
(迤南各属被旱尤重此次能否一/律普沾未據奏到仍憂喜参半耳)各屬待續陳聞之半¶
<pb:KR4f0005_WYG_407-35a>¶
憂喜喜在太原城憂仍各屬是迤南旱甚重民恐溝壑¶
委窘状急目前秋收其逺矣守令欺方伯方伯應劾彼¶
方伯而迴䕶吾民其誰恃佇待迴奏至實政吾将揣¶
　¶
　¶
　¶
　¶
　¶
<pb:KR4f0005_WYG_407-35b>¶
　¶
　¶
　¶
　¶
　¶
　¶
　¶
御製詩五集巻十五¶
