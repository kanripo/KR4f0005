# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.883027
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷四十二
<pb:KR4f0005_WYG_100-1a>¶
欽定四庫全書¶
御製詩二集巻四十二¶
　古今體九十九首(癸酉五/)¶
　　題静明園十六景¶
　　　廓然大公¶
　　聼政之所虛明洞徹境與心㑹取程予語顔之¶
沼宮時燕豫召對有明庭即境愛空濶因心悟逝停鑑¶
呈自妍醜汲取任罍缾敷政真堪式寧惟恱性靈¶
<pb:KR4f0005_WYG_100-1b>¶
　　　芙蓉晴照¶
　　峯㟧如青蓮華其巔相傳為金章宗芙蓉殿遺址¶
　　名適暗合非相襲也¶
秋水南華趣春光六月紅羞稱張氏面不斷卓家風無¶
意峯光落恰㸔晴照同更傳稱别殿舊蹟仰睎中¶
　　　玉泉趵突¶
　　泉自山腹瀵出燕山八景目以垂虹者謬也茲始¶
　　為正之¶
<pb:KR4f0005_WYG_100-2a>¶
濟南(趵/突)將浙右(虎/跑)第一譲皇都(逓品名泉定玉泉為/天下第一詳見記中)鏡¶
水呈功徳屏山疉畵圗澗瀍千載利玉帛萬方趨日下¶
傳成説於今始正誣¶
　　　竹罏山房¶
　　南巡過恵山聽松庵愛其髙雅輒於第一泉仿置¶
　　之二泉固當兄事¶
恵泉仿雅製特為搆山房調(去/聲)水無煩逺名泉即在旁¶
一時仍漫畫(今春過山房試茗曾手/寫為圗題詩置壁間)五字旋成章缾罄¶
<pb:KR4f0005_WYG_100-2b>¶
何湏慮松鳴真是涼¶
　　　聖因綜繪¶
　　薈萃西湖行宮八景於山之坤隅恍攬兩髙而面¶
　　南屏坐天然圗畵間也¶
為愛西湖上行宮號聖因圗來原恰當構得宛成真鐘¶
遞南屏韻山標上竺皴所輸波萬頃却便閲耕畇¶
　　　繡壁詩態¶
　　石崖巉峭壁立名之曰繡取杜老絶壁過雲句意¶
<pb:KR4f0005_WYG_100-3a>¶
　　也¶
絶壁幻雲煙時開錦繡然名家空𦸼繢大塊不雕鐫留¶
此千年意居然四十賢曹劉如降格知復定誰先¶
　　　溪田課畊¶
　　䟽泉灌稻畦每過輒與田翁課晴量雨農家景色¶
　　厯厯在目¶
引泉闢溪町不藉水車鳴略具江南意每觀春月畊嘉¶
生辨秔稻農節較隂晴四海吾方寸悠哉望嵗情¶
<pb:KR4f0005_WYG_100-3b>¶
　　　清涼禪窟¶
　　佛火香龕儼然臺懷淨域更不問是文殊非文殊¶
名山結初地蔥萃四隣通愛此清涼窟常饒松竹風花¶
如悟非色鳥解說真空比似白蓮社廻輿笑彼翁¶
　　　采香雲徑¶
　　由禪窟右轉東北行磴道盤紆山苖磵葉馡馥緣¶
　　徑¶
松徑招提出蘭衢宛轉通植援防鹿逸學圃望魚豐是¶
<pb:KR4f0005_WYG_100-4a>¶
藥文殊采非雲八伯叢欲因知野趣匪事慕蓴菘¶
　　　峽雪琴音¶
　　山巔湧泉潺潺石峽中晴雪飛灑琅然清圎其醉¶
　　翁操耶¶
摶壁上層椒琤然仙樂調色疑舞滕六製不出雷霄雲¶
霧生衣濕川原入目遥置身塵以外得句亦因超¶
　　　玉峯塔影¶
　　浮圗九層仿金山妙髙峰為之髙踞重巒影入虗¶
<pb:KR4f0005_WYG_100-4b>¶
　　牖¶
窣堵最髙處岧岧霄漢間天風摩鸛鶴浩刼鎮瀛寰結¶
攬八牎達登臨一晌閒俯凭雲海幻朅爾憶金山¶
　　　風篁清聴¶
　　竹近水則韻益清涼颸暫至蕭然有渭濵淇澳之¶
　　想¶
水木翳然處端宜植此君每因機慮息常有靜聲聞鸞¶
戞風中籟龍飛月下文王家多子弟應爾獨超羣¶
<pb:KR4f0005_WYG_100-5a>¶
　　　鏡影涵虗¶
　　泉至前除滙為平池澄泓見底荇𦸼羅羅輕鯈如¶
　　空中行洑流沸出若大珠小珠錯落盤中¶
濟上曽流憇珍珠故此如淙淙常潄玉朗朗鎮涵虗曲¶
折千廊繞團圞一鏡儲寜無於水鑑絜矩試憑諸¶
　　　裂帛湖光¶
　　山東麓為裂帛湖昔人謂泉從石根出溢為渠者¶
　　是也由昆明湖放舟以逹園中傍岸置織局桑疇¶
<pb:KR4f0005_WYG_100-5b>¶
　　映帶有中吴風景¶
湖名傳日下此日偶重題縠影風前裂機聲煙外低噞¶
喁樂鰷鯉翔翥集鳧鷖詎止歌清濁還因㑹筦倪¶
　　　雲外鐘聲¶
　　園西望西山梵刹鐘聲逺近相應寒山夜半殆不¶
　　足云¶
静室花宮側鐘聲發上方隔雲音越逈警俗意彌長似¶
共天花落何殊梵偈揚七條如可悟不必問真常¶
<pb:KR4f0005_WYG_100-6a>¶
　　　翠雲嘉䕃¶
　　雙栝欎然並峙相傳為金源時植元吴師道玉泉¶
　　詩有云長松古檜見未有殆即是耶因樹為屋故¶
　　以嘉䕃為名¶
古栝金源種雙株尚欎然適因構閒館堪以悟齊年翠¶
影虗牕外寒濤敞座邊夷齊名塞上(丁夘巡塞外逾僧/機圖嶺之南古松)¶
(雙榦並峙命之曰/夷齊松作歌紀之)續詠欲增前¶
　　鄒一桂菊華秋實¶
<pb:KR4f0005_WYG_100-6b>¶
都云秋實勝春華畦&KR0563;今㸔别一家也祗金英方合稱¶
兠羅綿手恰拈花(畵有/佛手)¶
　　董邦逹霜林蕭寺¶
一夜霜吹楓樹枝於蕭淡裏越丰姿翠岩若問相應處¶
正是眉毛拖地時¶
　　錢維城溪亭秋色¶
笠亭四柱曉秋新樹有風情山有神懷抱正如天共逺¶
獨思宋玉彼何人¶
<pb:KR4f0005_WYG_100-7a>¶
　　慢成畵筌¶
於求似忌太求真不薄今人愛古人(用杜/句)腹鮮詩書豈¶
有韻筆饒刻畫也無神¶
　　長河泛舟進宮¶
視朝詎數典勤政每厪予率已隔時久欣茲值雨餘川¶
途遡遊宛黍壠欎蔥如慰後思前此憂勞正未虗¶
　　萬夀寺小憇¶
去去言尋靜者論岸傍宛在化人園雨涼生袂權辭扇¶
<pb:KR4f0005_WYG_100-7b>¶
漲水浮船送到門緑濯假山越蔥蒨白垂細瀑旋潺湲¶
我非元度無僧荅題句空還意自存¶
　　詠玉環¶
象天含動靜秉地具柔剛賜得孤臣喜遊中逹士狂渾¶
然去圭角穆若謝章相無數唐宫艶華腴正不妨¶
　　題金粟牋¶
蔡左徒曾紀傳聞晉唐一片擬卿雲鋪牋見此代猶宋¶
試筆慙他鵞換羣蒸栗底須誇玉色青蓮仍自隠經文¶
<pb:KR4f0005_WYG_100-8a>¶
用之不竭非竒事金粟如來善化云¶
　　詠古一首¶
惟儉者不貪此理夫人曉世服王陽廉恠奢何顛倒既¶
為奢人妻奚至竊啖棗樹完去婦還無乃太飾矯¶
　　襍花¶
襍花匝琳階雨後爭嬽姣丁星復繛約態較春園好譬¶
如苧蘿野端勝金屋窕灔露炫珠簮迎風拖翠褾秋意¶
夫㡬許愛此占秋早惜時復此心晰理殊難曉¶
<pb:KR4f0005_WYG_100-8b>¶
　　短歌行¶
似是而非事不可偶王貢彈冠咸慱結綬彚征雖同公¶
私異陽禹咢咢多讜議陳朱行詐終無濟㧞茅無别匪¶
至計¶
　　討源書屋對雨¶
凴牕雲脚落纎絲睫眼傾盆漲曲池剛覺炎曦蒸邇日¶
恰欣涼雨沛乗時¶
雲容聚散渾無定雨勢濃踈最有情便合作霖應益妙¶
<pb:KR4f0005_WYG_100-9a>¶
晚田率已遍新畊¶
問¶
安每此傳餐便旋復疇咨引席珍都道邇來晹雨若持¶
盈朂爾倍生寅¶
　　蒨園八景¶
　　一亭一沼爰靜神遊之鄉非壑非林自足天成之¶
　　趣此中大有佳處物外聊爾寄情不為嵩山之比¶
　　方偶效右丞之格調¶
<pb:KR4f0005_WYG_100-9b>¶
　　　朗潤齋¶
機緘合希夷水木呈明翠銀塘横半畝萬頃煙波意¶
　　　湛景樓¶
樓臨内外湖地髙望斯逺湛然虛且明絜矩出治本¶
　　　菱香沜¶
風前度彌靜雨後香益清仿彿吴興岸菱歌唱晚晴¶
　　　青蓮朶¶
藍瑛碑側石名之青蓮朶介示無去來黙傳忘物我¶
<pb:KR4f0005_WYG_100-10a>¶
　　　别有天¶
總此一大内謾稱别有天達人誚坐井匪我古已然¶
　　　韻天琴¶
石激出淙乳儼中宫商音我不解攫醳而愛韻天琴¶
　　　標勝亭¶
笠亭據假山亦足云標勝設擬宣城蹟合得謫仙詠¶
　　　委宛蔵¶
境以曲折幽中宏延外廣尺宅含寸田至人貴知養¶
<pb:KR4f0005_WYG_100-10b>¶
　　漾舟昆明湖¶
平明宿雨收却暑漾華舟荷芰馥露氣漪瀾増漲流宛¶
在風來涼若濟波乗浮空翠落湖心叢碧猶峰頭天水¶
相與澄報我行臨秋¶
　　翠雲堂¶
背栝山堂號翠雲松杉間植合同羣好風端自樹中得¶
古寺遥從嶺外分得句底須希六代讀書祗合展三墳¶
坐來謖謖簷端逓𢎞景何殊向所聞¶
<pb:KR4f0005_WYG_100-11a>¶
　　詠相風¶
長綄繋雞羽五兩古所稱後人善増華易以金鳯形金¶
鳯或失重五兩或失輕於今用絹嚢動靜隨風呈轉旋¶
利覘候取携便行程每因厪稼穡恒以占隂晴竿頭自¶
止息那識對者情¶
　　紀事¶
職方掌馬政今古稍異制上駟育天閑驪黄六飛備司¶
馬設京館惟用供驛致芻秣費良厚厯減十三四其數¶
<pb:KR4f0005_WYG_100-11b>¶
猶八百圉官或竊饋馬食人食之硉兀半僵斃存者僅¶
三百率弗可乗騎夏卿覺其然白簡付吏議剔奸爾已¶
能務實我尤切(叶/)一再減何妨莫擬過苛細三百茲僅¶
存不聞郵政廢奚獨飽貪嚢不為節用計乃有作難者¶
亦頗中(去/聲)時勢頼馬食者多減馬人將逮貢禹䟽曽讀¶
謂其言精詣小試已扞格今豈非昔世匪慕漢文為探¶
賾聊紀事¶
　　夜雨朝晴¶
<pb:KR4f0005_WYG_100-12a>¶
夜雨朝晴良苖怒生朝晴夜雨秀寔禾黍農家者流常¶
咨詢穉苖頗欲稍旱云根深蒂固乃逢雨勃然興可致¶
如雲譬彼危患智多逹又如沃土無佳民我聞此語理¶
或然望澤蒿目𨚗俄延於時利沛大轉旋西成尚遥敢¶
忘前劭農惟益勵乾乾¶
　　題董邦逹萬巻書樓¶
秀木嘉隂緑竹稠芸編萬巻置層樓髙人黙坐翻經笥¶
寧數當年有鄴侯¶
<pb:KR4f0005_WYG_100-12b>¶
　　習射示衆¶
晝長無事緑隂勻肄射親將侍衛臣右詘左支尊國俗¶
端身繹志美先民箭飛欲引涼風拂弓滿如迎秋月新¶
貞觀猶傳殿廷習可忘本色遜唐人¶
　　六月廿九日作¶
夏蓂數葉落三週節未行秋月逮秋赤帝送來婪尾熱¶
緑雲兆出稱心收從占徳暑何湏避轉惜分隂擬且留¶
一日平分消半嵗象䑓欲報火西流¶
<pb:KR4f0005_WYG_100-13a>¶
　　七月朔日¶
嬗代速於郵金蓂一莢抽雨行將送暑風到便知秋移¶
竹曦光漏擎荷露顆流宣毫及江硯素節詠從頭¶
　　溪亭雨霽¶
陣雲猶是夏峰尖嘉霔傾盆盡滌炎藍蔚天光忽澄霽¶
無邊秋意一時添¶
　　題張宗蒼畵¶
縈廻山隠碩人薖谷口何當有客過不是彈冠結綬輩¶
<pb:KR4f0005_WYG_100-13b>¶
往來樵斧雜漁蓑¶
　　飼魚¶
琳池雨後波紋恬錦鱗千頭畫水嚵育物亦以示旌别¶
不襍敗類鱧與鮎飯饊餅䴹無不可投之羣至紛喁噞¶
長竿曲鈎却無事慿臨兼可人情占怯者少得而瞥逝¶
貪者屢嘬仍無厭¶
　　昆明湖攬景¶
試探新秋信因來山水間有風爽滿目過雨黛凝鬟波¶
<pb:KR4f0005_WYG_100-14a>¶
意將呈澈雲容欲就閒緑塍消息好私幸慰民艱¶
　　景明樓¶
長堤紆屈界明湖上有層樓緑樹扶髙下珠簾全倒暎¶
東西玉鏡各平鋪天光水態披襟袖岸芷汀蘭入畵圖¶
比似岳陽應不譲范家記語最厪吾¶
　　清可軒¶
雨足濃皴一屋山天葩仙藥非人間是中消夏宜長住¶
笑我無過暫往還¶
<pb:KR4f0005_WYG_100-14b>¶
　　夜雨¶
枕上驚雷𣪞地鳴倐聞雴雨注簷傾明知涼滌十分暑¶
恰喜潤乗三日晴早黍方將爭怒長晚蕎率已遍新畊¶
邇來時若真私慶前此𨚗忘顒望情¶
　　題鄒一桂畵¶
晚浦芙蓉慘淡紅𣯶𣯶鋤立緑楊風何須㸃筆為長賦¶
㸔取秋光滿眼中¶
　　晚晴即景¶
<pb:KR4f0005_WYG_100-15a>¶
膏雨沃禾根㐮雲歛天未夕陽西山西霞光𣪞一抹葉¶
影翻鴉背花姿艶韎韐鑑波喜朗澄披宇寄寥濶銅雀¶
欲喧鳴望慰三農渇¶
　　詠假花¶
風前不散香霜後豈落瓣兩全信矣難萬種任其幻¶
　　泛月¶
最愛金&KR1195;月閒移玉鏡舟目同初&KR0334;潔心與素秋謀露¶
芰香吹逺風螢影度浮去年即此夕舉首盼西流¶
<pb:KR4f0005_WYG_100-15b>¶
　　題張宗蒼畫二首¶
　　　春景¶
誰冶春山面伊人乃獨工竹依盤谷緑桃帶逺村紅折¶
簡招裴迪蹋花歌白翁東臯喜時雨有渰正濛濛¶
　　　秋景¶
天淡雲閒候秋光觸眼新季鷹貴適志王粲早傷神疊¶
巘樹開錦垂厓水逬銀浣花如屬詠興寄曲江濵¶
　　聞蛩¶
<pb:KR4f0005_WYG_100-16a>¶
在野秋蟲發清響月明如水一聲新無端聽者應惆悵¶
況復多經哀樂人¶
　　七夕六韻¶
白帝蕭秋屆黄姑佳㑹傳推遷自天運離别亦神仙何¶
處曝衣閣誰家乞巧筵屏張雙兎鼓盒閉小蛛錢𨚗覔¶
龜龍鏡宜親翰墨篇髙吟杜工部早著祖生鞭¶
　　對雨(七月/八日)¶
細灑復繁注飄蕭爽氣浮洗車真有雨辭扇早知秋池¶
<pb:KR4f0005_WYG_100-16b>¶
縠紋如疊簷琴韻轉悠晚來雲影散更喜素蟾流¶
　　讀杜詩漫題¶
冷炙殘杯覓今來古往包惟應瘧鬼避𨚗免謫仙嘲嶽¶
望窮青魯堂成䕃白茅逹人命多滯難擬問羲爻¶
　　立秋日六韻¶
秋月立秋日秋光滿意添披襟風有力却盖日無炎頓¶
覺蟬聲亮不嫌蟲韻纎花容摇錦綺雲影散帷䄡荷葉¶
擎銀汞梧梢露玉蟾晚來微雨霽恰好應農占(農占立/秋日雨)¶
<pb:KR4f0005_WYG_100-17a>¶
(而即晴為/豐牧之占)¶
　　江山秋霽歌題張宗蒼畫¶
他人之畵畫其法宗蒼之畵畫其理求之於今幾莫儔¶
求之於古竟堪比黄大癡倪髙士之二子中得神髓是¶
時火流西風起應節搆此盈丈紙正旗堂陣大差排探¶
脅雕肝細模擬天欲髙而蔚藍樹欲鳴而染紫有如洗¶
之碧山更帶之以流水石厂倚巖板彴接涘柴扉間出¶
水閣斜迤氣霽神來百務爰始細徑歸樵無反裘斯可¶
<pb:KR4f0005_WYG_100-17b>¶
矣䇿杖訪客則有抱琹之童子坐竹牕者伊誰非龎徳¶
公乎是則山陽髙平而已眄蒹葭之蒼蒼想風人之深¶
㫖蝸廬若浮彼緯蕭者寧善賈之可市逺帆天末掛孰¶
謂非太白當年無恙秋風是上下數千年縱横一萬里¶
我曾一覽江山真面目故知新秋霽景應如此¶
　　立秋後題¶
代謝不相假一夜變節序炎官彼蒸溽金風送何所朝¶
來天宇晶曦影上牕户蟬亮有繁聲燕去無留羽協時¶
<pb:KR4f0005_WYG_100-18a>¶
喜澄霽騐農思相輔¶
　　襍詠¶
淮南謡斗粟周詩詠䦧墻天倫本同根何至相殘傷長¶
枕及大被聞之李三郎友愛斯足矣煮藥乃荒唐豈其¶
乏使令鬚燃謂無妨徒博花蕚美何救蜀道長焦竑失¶
取裁養正猶稱芳¶
　　題張宗蒼李白詩意圖¶
宣城縣即宣城郡永安橋接鳯凰橋謝朓李白兩人物¶
<pb:KR4f0005_WYG_100-18b>¶
前呼後應相逍遥㑹心何必定㑹面秋朝端復勝春朝¶
寄問髙樓今在否意存我獨陵雲標¶
　　和江文通襍擬詩三十首(有序/)¶
　　稽夫擬古之作平原振其先聲康樂揚其盛藻迨¶
　　文通雜體上溯西京下迄劉宋名章傑搆略云備¶
　　矣夫縁情之製各寄性靈將沿流以討源亮殊途¶
　　而異軌賞音者博綜以示區分寄興者擬議而成¶
　　變化譬觀樂風敶於列國嘗鯖味致於五侯斯固¶
<pb:KR4f0005_WYG_100-19a>¶
　　大雅足尚諒非小技所嗤也比以西稔可期勑㡬¶
　　多暇披荷風於水軒書史樂志硏蕙露於清晝筆¶
　　硯親人遍和舊題&KR0662;仍前韻彼之託詠陳篇因攄¶
　　厥抱予惟不參已意各肖其人至雜擬卅篇醴泉¶
　　自無專作而離别一首枚叔本在懸揆因以屬淹¶
　　轉用為殿¶
　　　李都尉(從軍/)　　　　　　　　陵¶
言念先將軍義勇羞閒宴徒因失貴臣扼腕揮血霰送¶
<pb:KR4f0005_WYG_100-19b>¶
子當逺行努力酬稱薦綢繆藉樽酒應有重相見寧終¶
各東西伯勞及飛鷰¶
　　　班婕妤(詠扇/)¶
持彼并剪刀裁此齊紈素規以圓如月障之隔似霧即¶
㸔秋欲新寧辭夏為故篋衍非棄捐涼蟾在髙樹君王¶
玉輦過曽是辭陪路¶
　　　魏文帝(逰宴/)　　　　　　　　曹丕¶
載擕文墨友言逰芙蓉池琳塘度錦颷其芳左右披叢¶
<pb:KR4f0005_WYG_100-20a>¶
木亦喬枝髙山亦峻崕淥波迴轉間中有行舟隨共與¶
為豪逰何必相參差行樂貴及時秉燭休辭疲不見彼¶
駒隙已過安可為畢景漾川隂明月復出林詎云效長¶
夜聊用歡同心¶
　　　陳思王(贈友/)　　　　　　　　曹植¶
昔我在魏都徳輝仰圭璧今我居鄄城離羣守邸宅義¶
惟金蘭固情詎濶暌薄於時臨凛秋錦樹率摇落念子¶
愁先填紓愁登綺閣引領忽北望乃益増惄若况子多¶
<pb:KR4f0005_WYG_100-20b>¶
芳辭不數金與雘䨇鯉倘有恵酬贈吾當諾願言勵初¶
志相期在薇藿¶
　　　劉文學(感遇/)　　　　　　　　楨¶
松生桃李中碌碌難為色嚴節霏素霜始見貞榦直深¶
感賜剪拂遂得託鱗翼善任更䝉私不離翰墨職填委¶
敢賢勞惟懼虛車飾日晏稍釋閒結攬城西側長川欲¶
濟之波瀾不可測¶
　　　王侍中(懷徳/)　　　　　　　　　粲¶
<pb:KR4f0005_WYG_100-21a>¶
炎劉遭厄運豺虎紛西京逝將適荆蠻喟然背井情涇¶
渭淆清濁伊洛復縱横英雄乃崛起一掃氛埃清小草¶
附大木竊幸託纎莖士為知己心未言淚先零鄴都儼¶
熈皥將致海㝢平吾輩何匡濟並命榮簮纓衢樽侍㫖¶
酒芝盖臨層城惟應占㧞茅底用哀浮萍願言駐羲御¶
莫向崦嵫傾馳驅奉明時亦藉貽鴻名¶
　　　嵇中散(言志/)　　　　　　　　　康¶
嚴鄭雅慕道栁孫迥絶塵軒軒霞舉徒豈必非我倫即¶
<pb:KR4f0005_WYG_100-21b>¶
欲乗枯槎駕言浮海濱猶恐耦畊者笑我曾知津以此¶
隠市𨞬含𢎞且逰神良時復有酒肴核亦襍陳痛飲信¶
何妨誰能禮束身幕天席地間放浪全吾真神仙無大¶
藥世界如宿賓散髪聊優逰安用恒戚辛平生喜山公¶
今知非逹人自見慕章甫强我希垂紳¶
　　　阮歩兵(詠懷/)　　　　　　　　　籍¶
鷰雀籬落翔黄鵠雲霞飛羽翼各有用問君當安歸烈¶
夫徇名譽辯士爭是非舉事百或多成務一已希方將¶
<pb:KR4f0005_WYG_100-22a>¶
飲醴泉安顧嚇鼠微¶
　　　張司空(離情/)　　　　　　　　　華¶
金律動蟋蟀忽然鳴階墀涼風既拂户清月復鑑帷佳¶
人愁㡬許有如綠雲絲當鏡不理粧為誰脩容滋孰謂¶
方寸心乃擁萬里思萬里行可盡寸思終無期¶
　　　潘黄門(述哀/)　　　　　　　　　岳¶
逝水送流年驚風飄疾日人生分至此萬事一以畢少¶
小誦闗雎窈窕友琴瑟雙栖翰林鳥中路隻其一冀覿¶
<pb:KR4f0005_WYG_100-22b>¶
終無逢傷神若有失誰能少君術令我晤芳質當筵每¶
忘餐披衾率不寐不寐神窅㝠夢中如遇形了知是幻¶
縁安能通性靈紆軫陟東阜泣灑雞汁銘埏側委敗葉¶
阡隅積落英就車緬歸途廻顧恨難平¶
　　　陸平原(羈宧/)　　　　　　　　　機¶
無能逺營道方將近託身博望既承命桑梓當辭親去¶
去遵北渚遥遥眷南津脩途束鞶厲輕車越梁陳朝為¶
田野民暮為講讀臣承華多俊髦率昔鄒枚人追隨頗¶
<pb:KR4f0005_WYG_100-23a>¶
自慙俯仰向三年僕夫駕我車散慮循洛川因之望故¶
鄉紛紆莾秋煙沉思欎誰語慨歎私自憐抗懷二䟽傳¶
超哉非偶然¶
　　　左記室(詠史/)　　　　　　　　　思¶
昔聞東陵侯種𤓰隠青門全身復全名翹景馳神魂博¶
望奉明詔西去窮河源天馬大宛來鑿空最䝉㤙桑梓¶
或匪重金紫或匪尊天機薄者流頗復艶朱軒客卿西¶
上書季子北陳言聶政暴韓市田光刎都門長嘯非我¶
<pb:KR4f0005_WYG_100-23b>¶
徒永言樂邱園¶
　　　張黄門(苦雨/)　　　　　　　　　協¶
商羊儛其翼黒蜧出於渚山雲低屋簷水衣生柱礎胡¶
不雨春朝而每霖秋序寥寥曲突煙十家九不舉輪聲¶
聞跫然恵臨嘉賓侣談髙託羲皇情深詎秦楚推忩眄¶
浩浩青天以為佇¶
　　　劉太尉(傷亂/)　　　　　　　　　琨¶
素宇懸金曦胡乃翳雺霧幸未淪鹿逐倐已成虎據三¶
<pb:KR4f0005_WYG_100-24a>¶
世荷國靈詎敢辭勞騖渭濱一釣叟非熊西伯遇受金¶
盜嫂人乃被無知舉今日堂堂來昨日冉冉故如彼太¶
虛間浮雲瞥眼度少小識祖生共宿荒村路聞雞非惡¶
聲曉月在髙樹所期嗟何就枕戈空百慮勁風隕實朱¶
華霜㸃鬢素時哉待人為未可諉定數¶
　　　盧中郎(感交/)　　　　　　　　　諶¶
伯牙及鍾期交因絲桐器何事咸博輩結綬期致位猥¶
䝉厠羣賢常羞非其匹綏彼狐白裘其皮信非一逢榮¶
<pb:KR4f0005_WYG_100-24b>¶
固不期遇厄遑有恤顧慙鴻腹背損益何得失負擔本¶
州役四境幸寧謐未增晉陽壘詎抑秦兵出邈哉千里¶
塗不騁駑蹇質終當謝榮華蓬茅守蕭瑟赫赫雖無名¶
悠悠亦多逸頥志潛山澤鍊玉餐瓊實¶
　　　郭𢎞農(遊仙/)　　　　　　　　　璞¶
遊俠慕京華肥遯戀泉石一以弊精魂一以駐神魄暮¶
擷紫芝英朝飲玉露液茅龍或可騎直上青雲隙安期¶
遺我棗如𤓰色凝碧永言託煙霞翹企佺羡客脩仙當¶
<pb:KR4f0005_WYG_100-25a>¶
早辦試看蜉蝣廹¶
　　　孫廷尉(襍述/)　　　　　　　　　綽¶
混沌質之始形色初未兆如何之二子鑿竅俾其夭渉¶
言已失之况言而未了吾羨䝉莊子獨能與世矯斯人¶
已仙去知音曷其少披髪偃山中落落喬松老浪迹任¶
天真亦不云脩道輝輝東岡上一輪秋月皓對之無一¶
事何必太元草託志在返初用心即鄰巧髙蹈溟海垠¶
日日狎青鳥¶
<pb:KR4f0005_WYG_100-25b>¶
　　　許徴君(自序/)　　　　　　　　　詢¶
大塊復何為勞我以形像巖谷素所耽紳黻非所賞飲¶
河及巢林知足可長往采藥煉水碧餘生庶能養雲林¶
石為室既靜復虛敞翠巘即丹梯攝體飄然上仙者四¶
五人吹笙弄瓊響授我黄庭經内脩非外奬筌蹄盡擺¶
脫煙霞寄蕭朗迴顧金張輩哀哉沉世網¶
　　　𣪞東陽(興瞩/)　　　　　　　　　仲文¶
蕭晨聊行遊言尋山水趣颯然澄翠間賞心於此遇森¶
<pb:KR4f0005_WYG_100-26a>¶
森多長松列植襍衆樹百尺擢寒條挺然識貞素鯫生¶
何足齒猥首預機務早貽匈奴哂豈有貢生慕逝將投¶
吾簮抗節遺萬慮¶
　　　謝僕射(逰覽/)　　　　　　　　　混¶
環洲窮窈窕絶壑探清整駕言命巾車退食出蘭省素¶
心契九秋目與天水永黄華發幽崖緑柯䕃髙嶺俯仰¶
得所欣西峰銜落景偃憇御閒軒涼蟾懸夜靜曾是耽¶
寥寂所好性各秉折麻寄知音聊以當歌郢¶
<pb:KR4f0005_WYG_100-26b>¶
　　　陶徴君(田居/)　　　　　　　　　潛¶
五斗信懷慙歸去來田陌富貴豈不佳人生各有適前¶
路問征夫素曦恨將夕三徑五栁間南山見䟽隙上夀¶
百嵗鮮於何勞物役農人咨畊耘婦女工紡績衣食要¶
自謀待人亦奚益¶
　　　謝臨川(逰山/)　　　　　　　　　靈運¶
素志遊名山五嶽不可缺於茲得靈境將無為我設著¶
屐隨髙低筞杖陵幽絶雲障欎深沉天池湛澄澈既以¶
<pb:KR4f0005_WYG_100-27a>¶
淹昏旦遂欲窮昧晰崇峯疊崚嶒素節澹寥泬石門杳¶
難攀巉巖相紏蔽玲瓏搴瑶林清淺渉雲汭海鶴傍松¶
閒山䑕驚人逝如拳薝蔔花其色白於雪丹砂訊經泉¶
銅乳訪洞穴疑逢王喬侶霞標弄明滅塵世莫可覊相¶
期泛海澨蓬萊設身厯將為後來說¶
　　　顔特進(侍宴/)　　　　　　　　　延之¶
閶闔啟黄圖澗瀍環赤縣樂遊古佳麗曲水今聞見蜚¶
雲闢紫宮象極崇丹殿既以導清和亦云避霜霰傾聆¶
<pb:KR4f0005_WYG_100-27b>¶
恱瀏泠縱瞬賞蔚蒨堯樽周三廵舜樂叶九變惟應方¶
鎬飲寧復數汾宴冠劍侍岳牧圭璧集侯甸咸覩鳯凰¶
儀屢奏卿雲見扈陪引席珍升降聯蟬弁微臣凋朽質¶
猥䝉迴顧眄云何答髙厚遂自忘踈賤飽徳銘肺肝獻¶
藻非瓊瑱願言歌九如衷忱庶因薦¶
　　　謝法曹(贈别/)　　　　　　　　　恵連¶
朝辭富春湄暮駐浙江汭丈夫志四方安能永無别㑹¶
面應有日灑淚休霑袂獨是飄颻舟逝將冐風雪風雪¶
<pb:KR4f0005_WYG_100-28a>¶
嚴冬時宵長懷所思執手送君際明春以為期既至獨¶
歸來踟蹰半信疑皇州春色滿鶯嬌桃李滋桃李滋紛¶
若久寧逭銷鑠倡樓錦繡風開簾引輕薄向秉尾生操¶
兼厲季布諾願子勿耽歡林泉永幽託幽託何所勤古¶
道恱今人雲生赤石頂波浩滄海濵已具木蘭舫將子¶
撰良辰元君在蓬萊石橋寧待陳待陳彼徒勞共君為¶
雲遨探竒麟鳯洲搴秀芝蘭皋悠然散胸懷希夷樂陶¶
陶仙字不可讀緑篆鐫青瑶¶
<pb:KR4f0005_WYG_100-28b>¶
　　　王徴君(飬疾/)　　　　　　　　　微¶
榮衛失和調膚腠乏華滋逺非杞人憂寧懷左師悲去¶
來信天命徙倚臨秋墀銀䨲入虛牕金颸拂素帷幽意¶
與之然寧使方寸緇岐扁不常有洪羨詎可期恬懷聽¶
造物紓緒聊成詩¶
　　　袁太尉(從駕/)　　　　　　　　　淑¶
天經重追逺祭義嚴求元周王甲子旦漢帝枌榆年萬¶
騎龍逰雲千乗水流川式度百辟隨昭明三辰懸前驅¶
<pb:KR4f0005_WYG_100-29a>¶
屬長江後隊苞鍾山建斾既悠悠伐鼓亦淵淵觀風辨¶
歌謡展義惠市㕓家無凍餒貧户有詩書絃鬯卣申景¶
慕衢樽燕光天祥飈隨斗車湛露濡玉筵左史執筆後¶
太師抱律前徴招義誠合希共八風宣¶
　　　謝光禄(郊逰/)　　　　　　　　　莊¶
言擕芝蘭侶載逰巖谷隂翠山以秋髙綠水以秋沉值¶
此節序佳輕橈待江潯沿曲乃盡妙窮源遂入深捨舟¶
復就陸攀蘿踐層岑雲閒淨紛緒蟬亮遺豪音翻風葉¶
<pb:KR4f0005_WYG_100-29b>¶
霏錦泫露菊綻金蕭瑟臻太虛泠然獲我心信可樂天¶
倪誰容外務侵¶
　　　鮑叅軍(戎行/)　　　　　　　　　昭¶
仰首瞻天宇欃槍夜有光致身當赴公豈辭去故鄉荷¶
戈便為枕眠甲涼於霜主將愛士卒每食分粟漿襲怠¶
貴夜行銜枚厯羊腸誰能辨旌旗安容問穹蒼腐儒株¶
守經徒言將饑荒渉川棄便舟何日成輿梁抱子猿孤¶
哀驚弓雁獨傷都尉聞之訶鄙言篋中藏¶
<pb:KR4f0005_WYG_100-30a>¶
　　　惠上人(怨别/)　　　　　　　　　休¶
素節引人傷況經懷别哉三秋信已如曾無尺簡來登¶
樓聊騖望對景自㣶徊蜀月猶然孤楚雲終未開凄涼¶
博山罏寥蕭玉鏡臺鴛帳久弗搴曲瓊滿積埃何當歌¶
聿至一寫莫訴懷¶
　　　江文通(古離别/)　　　　　　　　淹¶
莫悲生别離脩途況玉闗送君未云去問君何日還身¶
非湘竹枝淚㾗何團團含情黙無語嵗晏愁節寒愁來¶
<pb:KR4f0005_WYG_100-30b>¶
曷有涯同心而濶離願為連理樹尚有相背枝願為影¶
與形依倚兩不移¶
　¶
　¶
　¶
　¶
　¶
御製詩二集巻四十二¶
