# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:10.834324
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷七十九
<pb:KR4f0005_WYG_137-1a>¶
欽定四庫全書¶
御製詩二集巻七十九¶
　古今體六十七首(戊寅五/)¶
　　急雨口號(五月二/十七日)¶
昨日細雨淋終朝優㳺饜飫蘇新苗今日急雨盆傾快¶
沛然莫禦盈溝澮為學何必異乎斯處女脫兔境異時¶
一張一弛文武道(叶/)吾亦因之悟政要螮蝀在東莫敢¶
指陣雲浄捲天如洗¶
<pb:KR4f0005_WYG_137-1b>¶
　　溪亭對雨¶
倐忽河源雴雨傾溜簷摐下萬琴聲溪亭颯景故如此¶
何事今朝始惬情¶
半蔵栁外新螺黛全濕松旁老鶴翎稲下黍髙憂始釋¶
得教閒興賞溪亭¶
急雨飛空晴亦急明霞㡬縷晚凉新一時静攬生清㑹¶
楊厲終輸藴藉人¶
　　題鄒一桂花卉¶
<pb:KR4f0005_WYG_137-2a>¶
衛足(癸/)忘憂(萱/)趣各殊剪絨(石/竹)綴火(石/榴)態皆都中逢(百/合)¶
一種聨芳意合喚天中五友圖¶
　　題董邦逹山水¶
槎枒古樹石嶙峋茅屋空空壓岸唇泌之洋洋飢可樂¶
不知将以付何人¶
　　六月朔日偶然作¶
北至晷漸轉南畆雨亦足代謝無停息寒暑有起伏将¶
冷暄必然(冬至/前)欲凉炎更毒(夏至/後)于焉識槖籥用以謹¶
<pb:KR4f0005_WYG_137-2b>¶
機軸¶
幸過望雨愁又臨暑雨憂誰云此一室而恒厪九州椘¶
吴報插秧豫齊登麥秋以前兆固佳以後期還悠奏書¶
每稱慰知我真慰不¶
朱眀日正遲雨後生凉颸廣厦那知暑漏永讀書時鏡¶
古毎思艱契理亦解頤薫風長養候茂對寜不怡怡寜¶
抵憂長翹然念西師¶
　　西師¶
<pb:KR4f0005_WYG_137-3a>¶
西師歴四載王臣乆于役誰無室家心而能忘契濶始¶
縁趂機動操刀乃必割終以阻逺艱舉碁忌屢易欲罷¶
又未能永言誌顛末¶
皇祖征朔漠即此厄魯特三畨整六師狼羣始窘廹䇿¶
妄退守巢于以延喙息取馘索賊子惟命無敢逆(噶爾/丹兵)¶
(敗仰藥死其子脫身逃竄時䇿妄阿拉布坦䑕/伏一隅畏威赧德獻出逆屍不敢容留逆子)厥後漸¶
滋饒遂復刼西域(䇿妄阿拉布坦逞其詐力勢漸强横/計誘拉蔵汗以女妻其長子丹□襲)¶
(殺拉蔵汗大肆刼畧我師抵西蔵其酋帥大䇿零敦多/卜始引衆歸巢大䇿零敦多卜即今逹瓦齊之祖為䇿)¶
<pb:KR4f0005_WYG_137-3b>¶
(妄族/兄)終康熙年間蓋未止兵革¶
皇考闡¶
前猷思一勞永逸兩路命大舉帑蔵非所惜究因時弗¶
輳勝敗互軒輊(雍正年間西北兩路駐兵賊以送還羅/卜蔵丹津為名又值西帥入覲刼竊西)¶
(路馬羣因藉所獲馬力跳梁北路勢甚猖獗後為額駙/䇿楞擊敗於額爾德尼招㡬至匹馬不返而将帥之臣)¶
(按兵不追賊衆得以兔脫/我武既揚遂有罷兵之議)曰予守¶
成訓罷兵事安戢稔知賊所恃其長有二術一曰激我¶
怒勞我衆逺出彼乃邀近功坐絀我物力一曰窺我邊¶
<pb:KR4f0005_WYG_137-4a>¶
列堠疲戍卒戍乆心或懈彼乃逞陵軼知然眀告彼以¶
主待其客逺兵既罷征逺戍亦罷撥近邊汝或伺汝逺¶
勞竭蹶噶爾丹䇿凌聞言乃計詘得失故曉然求和使¶
來亟來亦弗之拒厚往示恩澤如是終彼身無事皆寧¶
謐其子曰阿占(即䇿妄多爾濟那/木扎爾之乳名)暴虐莫可詰用是失¶
衆心相延為簒奪喇嘛逹爾濟戕彼位自襲逹瓦齊攘¶
之計蓋由撒納(喇嘛逹爾濟既簒阿占而奪其位達瓦/齊偕阿睦爾撒納奔哈薩克藉其聲援)¶
(復簒喇嘛達爾濟皆阿睦爾/撒納為之謀畫蓋欲自取也)綽羅斯汗族達瓦齊一脉¶
<pb:KR4f0005_WYG_137-4b>¶
阿睦爾撒納輝特别枝葉時慮衆鮮從以此綴旒設終¶
不忘伊犁(伊犁蓋四衛拉/特㑹宗之地也)煽亂事狡譎達瓦齊弗甘兵¶
連禍相結惟時三䇿凌(都爾伯特台吉䇿凌䇿凌烏巴/什䇿凌孟克恐禍及已率所部)¶
(來/降)避禍來投闕撒納旋亦歸寵遇厠班列熟籌如許衆¶
雜居喀爾喀如狼入羊羣㡬不遭咥嚙就其力請師毋¶
寧授之鉞(阿睦爾撒納歸命乞師朕思機既可乗而新/降多人若盡處我喀爾喀之地終非長䇿故)¶
(定議出師遂命阿睦爾/撒納副将軍班第以往)國家全盛時出帑儲胥挈曽弗¶
加賦徭更未廢賑恤八旗及索倫勁旅多英傑其心盡¶
<pb:KR4f0005_WYG_137-5a>¶
忠篤其技善撇捩那如杜甫詩惨惻新㛰别乙亥我出¶
師一矢曽未發五月大功成庶以慰¶
前烈而何狼子心飽揚去飄瞥留語啖衆狙倡亂動戈¶
㦸致我二臣捐驛路肆唐突(阿逆潜蓄異謀於達瓦齊/就擒大兵凱旋時即流言)¶
(脅衆黨惡之徒倉猝變動班第鄂容安同時致/命疆塲賊衆紛紛四出竊占伊犁截斷臺路)羣言益¶
蜩螗無恠懦者怯欲棄巴里坤堅志斥其說整師重討¶
叛所向復無敵一二畏首尾乃致賊兔脱(大兵復進前/徒倒戈阿逆)¶
(衆叛親𩀌成擒在邇乃因将軍䇿楞叅賛玉保/等不和又無克敵致果之畧阿逆得以亡命)申命事¶
<pb:KR4f0005_WYG_137-5b>¶
窮追大宛捜三窟於詐應以直殘喘命得乞(哈薩克汗/阿布賚始)¶
(意欲留阿睦爾撒納大兵已壓其境相隔一谷阿逆自/度力不能支因遣使詭辭稱哈薩克衆即欲擒獻阿逆)¶
(但其汗阿布賚未到乞暫緩師適以䇿楞獲罪命達爾/黨阿將兵前往我兵以逆賊在目前爭欲進促而達爾)¶
(黨阿以為天朝當示大義彼既縛獻不冝加師/力阻衆兵徘徊觀望而賊得以槖載逺颺矣)宰桑勤¶
王者見此笑以竊遂生輕我心旋師反又忽(時呢嗎哈/薩克鍚拉)¶
(皆已授職從征見達爾黨阿為賊所賣笑其無能自哈/薩克還復生變計與巴雅爾莾噶里克等宻謀搆亂以)¶
(害将軍/和起)計賺我和起奮勇沙場沒兆惠全師還則予命¶
往接(将軍兆惠以孤軍逺駐伊犁聞呢嗎等作亂整師/東旋中途屢殱逆衆值朕命侍衞圗倫椘等率師)¶
<pb:KR4f0005_WYG_137-6a>¶
(赴援乃得振旅/而歸抵巴里坤)丁丑重問罪值彼互殘殺因緣撒納歸¶
遇我竄倉猝(諸将分南北兩路直指伊犁維時扎納噶/爾卜殺其叔綽羅斯汗噶爾蔵多爾濟欲)¶
(併其衆尋又為台吉逹瓦所殺而獻其首軍門時阿睦/爾撒納復自哈薩克逃回伊犁聚衆争長突遇我師跳)¶
(身遁/跡)富德躡其後大宛徠汗血稱臣許捕㓂㓂更逃羅¶
刹(富徳追阿睦爾撒納適值哈薩克之兵而哈薩克畏/我兵威稱臣貢馬且誓擒賊自效阿逆知不能免乃)¶
(奔俄羅斯俄羅斯一/名羅义或曰羅刹)或曰不必追或曰不必索或曰捐¶
伊犁築室謀紛汨北荒守和議𡨕誅致賊骨伊犁倡亂¶
流大半就擒訖初議衆建侯為撫四衛拉二十一昂吉¶
<pb:KR4f0005_WYG_137-6b>¶
公屬掄閥閱(凖噶爾厄魯特又名四衛拉特部内有綽/羅斯輝特和碩特都爾伯特四族各領其)¶
(衆而綽羅斯為長噶爾丹䇿凌時設二十一昂吉昂吉/者部落之稱也為其汗公屬逹瓦齊既執歸京師於四)¶
(部各封一汗而二十一昂吉則歸之公屬/如八旗䝉古然仍擇其世族宰桑輩長之)是予奉¶
天道好生軆¶
造物詎知彼孽深厯世不可活以其狙詐類誠如向所¶
畫每嵗費豢飬終亦背恩蔑是傷我脂膏而育彼羽翼¶
不如反之速掃蕩今将㓗䝟貐肆惡流三氏淪亡歇(噶/爾)¶
(蔵多爾濟被殺綽羅斯族殄滅無㡬輝特汗巴雅爾亦/以叛逆誅殛和碩特汗沙克都爾滿津心懐携貳叅賛)¶
<pb:KR4f0005_WYG_137-7a>¶
(大臣雅爾哈善詗知異/謀殱之於巴里坤外)餘都爾伯特始終守臣節所以¶
至今存耕牧安職殖其廿一宰桑非誅即病歿不善降¶
百殃此理愈昭晰謂禍乃成福致得每於失幸以免衆¶
議孰非¶
鴻佑錫設使司事者惟眀更勇决萬全盡美善詎有小¶
差跌都大承平乆軍旅誰經厯益因警宴安求全肯過¶
刻先是花門類襍種曰回鶻乆屬準噶爾供役納秷秸¶
羈縻其和卓(噶爾丹䇿凌先以兵威廹脅回人執其酋/長和卓拘繫於阿巴噶斯之部落以回民)¶
<pb:KR4f0005_WYG_137-7b>¶
(分𨽻各昂吉/下而役使之)籠絡其臣妾我師定伊犁乃得釋縲紲我¶
将縱之歸撫衆許朝謁(和卓初聞大兵西伐獻欵輸誠/備極恭順我将軍班第等因縱)¶
(還故土俾撫馭/其衆納賦執役)肉骨生死恩感應乆不輟報德乃以怨¶
轉面凶謀黠我将所遣使百人遇害劇(和卓歸故域後/我将軍等差副)¶
(都統阿敏道率百人往㑹/盟而彼乃設計盡行戕害)是皆奉上命守義遭臬兀苟¶
不報其讐何以勵忠赤厄魯今蕩平回部餘波蕞徒以¶
守堅城未可一時㧞賈勇誠昜登傷衆非所恱中夜披¶
軍書萬里遥籌䇿窮荒信安用弦上矢難遏志因繼¶
<pb:KR4f0005_WYG_137-8a>¶
兩朝變豈防一切¶
蒼靈賴有成浮論寜祛惑開邊竟無已自問多慚德但¶
思文子言解嘲守弗誖¶
　　馬和之荷亭納涼¶
繩牀寄傲獨支頤拂水荷風香且凄雖自髙閒隣簡率¶
注觀不擬是濂溪¶
　　雨(六月初/六日)¶
陣雨夕&KR1268;&KR1854;油雲夜更濃逹晨摐萬筑遍野慰三農愛¶
<pb:KR4f0005_WYG_137-8b>¶
聽全忘寐繼霑得幸逢尚期河水足尋念可從容¶
　　賦得驟雨打新荷¶
急雨過前川光霏吐蘂蓮瓣擎寒淰淰葉襯翠田田晶¶
闕香為界珠冠浄附蟬一篇小石調萬栁衆賔筵却暑¶
非空色無塵祗静便設如擬君子人定是顔淵¶
　　偶倣錢選三蔬圖并題八韻¶
瓊芳貽舜舉可以注蔬經兩顆魚鱗紫(茄/)一丸鴿子青¶
(𤓰/)書生原識味(菜/)畫士善傳形縹軸千年秘瑶箱㡬氏¶
<pb:KR4f0005_WYG_137-9a>¶
扃江村今夢幻七字昔調停(是圖昔為髙士竒家物自/題七絶三首意頗别有所)¶
(託/)何事不脛至偶然師意寧迎秋早呈實過雨自餘馨¶
學圃觀生趣還因恱性靈¶
　　復雨放言(六月初/八日)¶
協紀大雨應時行昨目間(去/聲)作今盆傾望霈一滴亦艱¶
致既霑千里無留停急㸃欲飛空轉白沛勢少蓄雲先¶
青小筝大瑟鳴萬狀頃刻後湖漲影平我問苑卿水足¶
否報稱七寸添昆眀尚餘尺二待繼澍果滿汝願将恐¶
<pb:KR4f0005_WYG_137-9b>¶
下隰澇復成更悟器小斯易盈如彼渤海稽天之潦焉¶
能寸許為之増¶
　　屋漏戯詠¶
積雨屋還漏干雲座暫移寧非攸除(去/聲)地未免偶然時¶
毁瓦莫須有卑宫詎所知思量蓬蓽下咨怨固其宜¶
　　王䝉夏日山居圖¶
蒼山雅解朱明障灌木還饒翠䕃籠結宇名符灤水上¶
(圖中䝉自題寫於嘉樹軒灤陽/别墅亦有此軒名予舊所題也)不因今昔辨殊同¶
<pb:KR4f0005_WYG_137-10a>¶
　　夏日玉泉山¶
名山逾月未清逰宵旰常懐望雨憂詎止甘霖能起槁¶
恰當長夏解消愁亦來祈澤還歸去(四月中亦時來叩/  龍祠求兩然一)¶
(到即歸都/無㳺興)那似乗凉此重(去/聲)留喜便吟詩吟便置何妨¶
萬景恁紛投¶
　　弄珠室得句¶
靈泉出山根有源應不涸而何偶遇旱其勢亦覺弱今¶
來經雨後魚眼何紛若形吐蚌萬千光翻鏡錯落圓流¶
<pb:KR4f0005_WYG_137-10b>¶
溉鱗塍近逺農家樂是珠大利益照乗可捐壑¶
　　登玉泉㝡髙處¶
玉泉㝡髙處騁望逺彌恢過雨愁全洗清晨爽恰開肩¶
輿凢㡬憩虚閣得延陪綠野農歡在青山畫意堆不過¶
消片刻何事起層臺留句白雲表今年初度來¶
　　練影堂¶
適從山頂望清泉俯澗底兹來堂中坐飛瀑乃仰視髙¶
下何定形惟人執彼此誰能不拘墟将與談至理¶
<pb:KR4f0005_WYG_137-11a>¶
　　含峭居¶
疏軒冠石石湖中翠壁朱䦨詰曲通那許形容著筆墨¶
水晶𨶔裏玉玲瓏¶
　　題錢維城畫¶
萬木綠隂濃山重溪復重且抛水閣巻試䇿石崖笻戴¶
笠一野鶴飛泉雙白龍往尋洞府畔韓衆或相逢¶
　　恭奉¶
皇太后觀荷¶
<pb:KR4f0005_WYG_137-11b>¶
霑霖宜夏賞延景奉¶
慈逰錦嶼芳常襲琳汀爽正浮招涼百琲綴却暑五眀¶
收𤓰是安期棗漏添海屋籌濯漣邀¶
懿矚接㮄徹齊謳漫道依常例承¶
歡億萬秋¶
　　討源書屋對雨¶
昨日¶
慈輦扶賞荷今朝問¶
<pb:KR4f0005_WYG_137-12a>¶
安仙苑過退即書屋理庶政宻雲忽隠西山螺殿廷教¶
射有故事晝長值此㡬暇多更畨引見已頒勅院外早¶
則侍衛羅罷之翻厪勞來往寧趂未雨觀如何抨弦發¶
羽不數隊須㬰飛㸃傾滂沱塞山較獵憶往嵗(丙子秋/日出塞)¶
(行圍成列而兩即於/雨中較獵有詩紀事)習武那辭烝渉波中(去/聲)的有賜視¶
各藝濕衣之賚仍同科(朝㑹遇雨往往賚及從官是日/因較射澍雨霑衣從臣及命中)¶
(者亦各/賜紗)陡懐三軍冒炎潦不遑他矣攻蓬婆¶
　　雨中泛舟自討源書屋歸御園¶
<pb:KR4f0005_WYG_137-12b>¶
較射金吾雴雨前旌能行賞各無偏昆眀且置傳廻蹕¶
便放烟中順水船¶
永寧寺前浄植花拂舟芳潤錦雲霞水中卉且資靈雨¶
况是原禾與畆麻¶
三日晴曦鬱溽暑淋漓嘉澍洗炎蒸更欣水漲通舟楫¶
升斗當平市價増¶
　　唐寅彈琴客至圖¶
動撡四山響客來初不知非關相傲慢一曲未終時¶
<pb:KR4f0005_WYG_137-13a>¶
　　晚晴落照¶
夜雨亟優渥長此虞過多謂我近始慰寜知慰無何然¶
正應如是先憂忘則那卓午魚鱗輕傍晚為眀霞(叶/)須¶
㬰霞更&KR0262;逺滴西山螺蟬聲亮髙樹魚戯動新荷蘭舟¶
候琳池聊以弄影娥¶
　　月夜泛舟雜詠¶
雨過河源&KR1065;氣鮮逰龍恰待液池邊月光波態皆如舊¶
瞥眼流隂又一年¶
<pb:KR4f0005_WYG_137-13b>¶
停杯問豈李太白憩榭翫殊謝惠連可識玉娥都不管¶
光眀萬刼界三千¶
蒼茫暮景暗遥山橈泛澄瀛偶趂閒蛩響螢光紛曲岸¶
秋消息已到人間¶
　　大暑日作¶
火伏朱眀溽暑濕暑猶可當濕毒亟氷壺廣厦不延涼¶
雖有絺綌汗流汁鬱燠炎膩酷無比茒屋怨咨固其理¶
斡旋灰琯有權衡此節過當立秋矣¶
<pb:KR4f0005_WYG_137-14a>¶
　　周昉美人調鸚鵡圖¶
不用玉籠謝金鎖稲粱馴那憶西秦衷情黙黙未輕語¶
防恐無端愬主人¶
　　泛月¶
天心水靣晚來清荷芰香中素舸横影入樓臺涼自至¶
魄浮波浪體如輕耐堪静對宣毫把陡憶遥懸刁斗眀¶
傾耳西來佳信報官軍即取庫車城¶
　　詠葫蘆筆筒¶
<pb:KR4f0005_WYG_137-14b>¶
　　葫蘆筆筒予向日書几上日用物也弆置廿餘年¶
　　今偶見之如遇故人因成是什亦言志之意云爾¶
苦葉甘瓤祗佐飱縱然為器乃壺樽豈知貯筆成清供¶
陡憶¶
含飴拜¶
聖恩(是器乃賜也/皇祖所)¶
巧是鴻鈞能造物(匏蒂初生函以木笵迨落實時各肖/形成器此製創自康熙年間而此筒)¶
(尤為天/質完美)¶
<pb:KR4f0005_WYG_137-15a>¶
訓垂燕翼見銘言(筒上有陽文銘用成公綏/經緯天地錯綜羣藝之句)錯綜不易¶
窮理境經緯何曾逹治源頓覺廿年成夢幻那忘十載¶
伴朝昬猶然我也如相待慚愧休為刮目論¶
　　孔雀開屏¶
西域職貢昭咸賔(哈宻以為嵗貢自/康熙年間率如是)畜籠常見非竒珎¶
珠毛翠角固可愛孚卵成雛曾罕聞數嵗前乃育兩&KR2244;¶
鷄伏翼之領哺噣淋渗弱質随雌鷄老雀籠中情反&KR0684;¶
三年小尾五年大花下開屏金翠簸綷羽映日煥輝輝¶
<pb:KR4f0005_WYG_137-15b>¶
圜眼凌風張箇箇低飛嫩篠髙屋檐繡翣雙窺玳瑁簾¶
招之即來拍之舞那慮翻翱葱嶺尖於禽亦識土産好¶
菁莪棫樸風人藻盈廷濟濟固未能離文朅覽慚懐抱¶
　　泛舟昆眀湖觀荷效採蓮體¶
平湖雨霽漾烟波漲影含堤八寸過便趂心紓試沿泛¶
六橋西畔藕花多¶
蓮葉蓮華著意芳風過香氣滿池塘却饒木瀆将麯院¶
艷殺吴姬與越孃¶
<pb:KR4f0005_WYG_137-16a>¶
舊時西海紀春眀擴展還教新與名若把機絲徵故事¶
七襄滿眼是天成¶
不旁枝復不妖花種得應從浄飯家昨夜水仙出聽講¶
剛聞是妙法蓮華¶
　　景眀樓賞荷¶
層構巍臨内外湖兩湖霞錦一般鋪名稱借得范家記¶
景概移來趙氏圖(趙子昂荷亭納凉/圖蔵石渠寳笈)瀉露珠傾下逰鯉¶
衝烟香散驀飛鳬偷閒略賞還知愧未信斯之敢宴虞¶
<pb:KR4f0005_WYG_137-16b>¶
　　藻鑑堂¶
湖中之嶼搆以軒廊圍池水澄碧連每來輙為小憩延¶
架插縹帙三千篇翻閲首愧虞書論知人惟帝已其難¶
吁嗟藻鑑那易言¶
　　題春風啜茗臺¶
虚設無妨銚清㳺可當(去/聲)茶恰如吟杜氏即是到何家¶
松籟沸如鼎荷香蒸作霞題詩著壁上藉以閲年華¶
　　無盡意軒¶
<pb:KR4f0005_WYG_137-17a>¶
背山面沼一舟通檏斵奚誇𦸼繢工氣象林巒雲出沒¶
心胷魚鳥水澄空蜃窓竹籟伏中綠鏡浦荷香雨後紅¶
茂對南薫能不樂先憂轉覺慮無窮¶
　　倪瓉溪山圖¶
句時脫俗畫誠神迂是天然懶亦真不悟先生有仙骨¶
得皮饒得作狂人¶
　　即事¶
蜀椘農桑好滇閩晴雨時豫齊胥獲麥江浙更收絲糓¶
<pb:KR4f0005_WYG_137-17b>¶
價粤東貴旱灾甘肅竒言豐不言歉豈是治民宜¶
　　木如意¶
何代木如意靈華藴静腴宜哉伴蘭若惜矣擊珊瑚可¶
是齊賢物還如龍女珠指揮堪代語欲訥實從吾¶
　　乗凉¶
紗厨廣厦設氷槽綠樹重隂暑自逃却憶胼胝力農者¶
三耘曝背正劬勞¶
　　澄光閣¶
<pb:KR4f0005_WYG_137-18a>¶
層甍出樹大溪横座俯滄浪可濯纓近逺波瀾呈震澤¶
髙低樓閣學天平(是處畧倣天平范/家髙義園為之)春風秋月因心㑹¶
玉鏡氷壺徹骨清臨水設云如畫舫載舟便以騐民情¶
　　荷香書屋¶
池上三間老池中五沃繁花晨承露浄葉暑避風翻㝡¶
愛益清韻偶題非綺言濂溪說曽讀理趣至今存¶
　　夜雨(六月二/十五日)¶
晴炎經數日夜雨正宜時已見抽苖秀恰當結穂滋籌¶
<pb:KR4f0005_WYG_137-18b>¶
農惟額手憶逺未紓眉那有閒心緒芭蕉聽響遲¶
　　雨中泛舟至玉泉山¶
西山雲勢曉平鋪雨脚俄㸔落碧湖耐可衝烟木蘭盪¶
乗凉兼欲暢清娱¶
空羅乍宻乍㢘纎更濕生衣自不嫌背指界湖樓已過¶
虚窓誰為捲珠簾¶
咫尺烟宫路不紆輕艫苑外候斯須子昂安得傳神筆¶
好作歸舟風雨圖¶
<pb:KR4f0005_WYG_137-19a>¶
　　翠雲堂對雨¶
名山尋冒雨長夏喜乗凉園内此堂古庭隂雙檜蒼雲¶
容空翠合烟意逺峯蔵且置登山屐怡情是縹緗¶
　　甄心齋口號¶
萬物備於我心實一身師欲問甄心者能甄心者誰¶
　　清音齋¶
石泉風竹是金絲每坐髙齋一聽之今日清音有别調¶
綠蕉不語却能知¶
<pb:KR4f0005_WYG_137-19b>¶
　　消夏八詠(有序/)¶
　　漏永長夏㡬暇伏庚颸度北窓未肯羲皇寄傲&KR1065;¶
　　來西嶺詎躭山水怡情然而三農候值恢台兼逢¶
　　&KR0584;渥萬物欣歸茂對可罷毫濡寧惟搴大液之蓮¶
　　芳欲葺衆香為國毎一憩上林之樾䕃思開廣厦¶
　　庇人义手成詩曾匪弄月吟風而已寫心即景無¶
　　非較晴量雨乎㢤有如勞者之歌夙戒靡焉之作¶
　　此日薫琴三奏叶聊資清暑新譚當年素繪廿章¶
<pb:KR4f0005_WYG_137-20a>¶
　　成尚繼生秋舊句¶
　　　披薫¶
泠泠習習爽而融爾許微凉殿閣中虞帝撫琴早稱獨¶
唐臣聨句且難同阜財解愠志誠有望若臨洋歎莫窮¶
身是九重心萬户騷人澷自諷雌䧺¶
　　　望月¶
遍照三千與大千虧盈無改静娟娟欲攓簾已半鉤掛¶
不藉架常一鏡懸滴博&KR0624;軍方閉壘朱明清夜澷開船¶
<pb:KR4f0005_WYG_137-20b>¶
洗兵佇待靖遐壤冷露無聲奏凱旋¶
　　　對雨¶
應節時行澤易流&KR1401;雲低毎覆樓頭空纔明轉注如瀑¶
炎乍蒸隨颯似秋稻黍霑膏遍髙下鷗鳬乗浪喜輕浮¶
未紓心事誰知覺伏汛淮黄安妥不¶
　　　趂涼¶
誰云廣厦不知暑偶陟髙臺亦趂凉竹解納風還蔽日¶
心存無逸却非忙收來荷露堪烹茗伏出燕雛纔下梁¶
<pb:KR4f0005_WYG_137-21a>¶
贏得晝長何所事重翻舊稿一商量¶
　　　觀稻¶
艱難稼穡要須知引水開田物土宜雨笠風蓑㸔早暮¶
揮鋤負畚課耘耔秧齊白鷺起飛翿月下烏牛罷喘羸¶
日日豳風圖對面范雲蕭緬藉奚為¶
　　　移竹¶
趂伏教移綠竹栽疏軒延得好清陪雨中㝡易和根長¶
月裏常㸔帶影來踈密葉多防露態髙低枝盡嘯風材¶
<pb:KR4f0005_WYG_137-21b>¶
梓州臘月稱堪種南北暄凉有是㢤(種竹必於伏中入/秋即不可而杜甫)¶
(詩云東林竹影薄臘月更須栽南北風/氣異宜有如此者然羣芳譜已辨其謬)¶
　　　聞蟬¶
逭暑臨風立夕陽樹梢争聽弄銀簧不飢飲亦惟清露¶
以脇鳴還帶峭凉宛轉流隂有底競徘徊傍晚得卿忙¶
隐情杜密譏劉勝我更因之取戒長¶
　　　見螢¶
葦汀蒲岸碎流金是火寧防雨水侵月舫猶然飛熠熠¶
<pb:KR4f0005_WYG_137-22a>¶
風簾無礙入深深㝡嫌蚊蚋煩敺爵縱翥虚空不類禽¶
已覺秋光劇滿眼宜他陶侃惜分隂¶
　¶
　¶
　¶
　¶
　¶
　¶
<pb:KR4f0005_WYG_137-22b>¶
　¶
　¶
　¶
　¶
　¶
　¶
　¶
御製詩二集巻七十九¶
