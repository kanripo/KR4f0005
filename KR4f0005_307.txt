# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:16.205087
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷三十八
<pb:KR4f0005_WYG_307-1a>¶
欽定四庫全書¶
御製詩四集巻二十八¶
　古今體一百五十一首(乙未四/)¶
　　三月四日詣暢春園恭問¶
皇太后安遂啓蹕往盤山因成是什¶
問¶
寝詣晨朝喜瞻¶
健倍饒奏¶
<pb:KR4f0005_WYG_307-1b>¶
聞将啓蹕兼告即還軺(以十六/日還駕)乗馬仍依舊尋詩若預¶
要省耕春有例以近可知遥¶
　　過清河橋二首¶
香衢十里緩鳴鞭波卧長橋瀉碧川京縣畿封各交界¶
一時迎送蹕途邊¶
春麥新耕秋麥青已興農事滿郊坰昨來宻雪實霑渥¶
此後時長意敢寧¶
　　駐蹕湯泉行宫作疊壬辰韻¶
<pb:KR4f0005_WYG_307-2a>¶
将欲田盤往沼宫取路便入門原熟徑出地有靈泉沐¶
浴日新徳精微時繹詮復三寒暑易駒隙訝怱然¶
　　題潄瓊室¶
書室俯流泉泉聲韻玉然潄非孫楚誤戛是伯夔賢義¶
府思由路文津欲探(去/聲)淵晩舂尚餘暇適可味芸編¶
　　敦素齋¶
樸斵溪齋額敦素文是¶
堯年垂寳露憶予十二始髫齡扈逰曽此䝉¶
<pb:KR4f0005_WYG_307-2b>¶
恩顧爾時¶
宵旰原悉知此日繩承得無慕還淳返樸縦未能齊禮¶
道徳寧弗慮¶
　　隨安室¶
逐處隨安作室名顧名思義在躬行給求養欲恒厪念¶
昔易今難每綣情栁為風輕拂檐嬝草當春暮繞階榮¶
坐来不易前番者摛句欣於筆硯精¶
　　瀾碧軒¶
<pb:KR4f0005_WYG_307-3a>¶
是處足於水開軒即俯瀾無他惟一碧有術在斯觀樂¶
意同魚鳥虚名祛縠紈浴沂與㸃也狂亦企之難¶
　　一峯亭¶
四柱翼然翔一峯峰如海湧翠芙蓉底無岡嶺為連屬¶
防有因之或覔蹤¶
　　曉行¶
行路愛乗曉宴眠理則那迎輿昇曙旭即景盎春和二¶
麥南東遍萬民瞻就多慿看率温飽慰此更厪他¶
<pb:KR4f0005_WYG_307-3b>¶
　　降㫖緩徵直𨽻上年被災及毗連灾地州縣錢糧¶
　　　並截留漕米十萬石酌補倉儲詩以誌事¶
地方大吏迎(去/聲)鑾騶召見丁寧政務諏京北幸因逢嵗稔燕南¶
歉已沐恩稠(去嵗天津河間等屬偶被偏災除照例賑恤外復/於新正加恩将成災之天津等十六州縣加賑兩)¶
(月其毗連灾地之景州䓁四州縣覆勘/成災者亦一體加賑俾皆餬口有資)比隣仍與徵從緩天¶
庾還教截以留(周无理以迎鑾至行在召見詢及地方情形/奏稱今年麥收可望豐稔但去嵗災歉之區)¶
(僅堪接濟即毗連災地之處亦宜使之稍有寛餘以資貧家/緩急因降㫖将上年成災及毗連災地之二十州縣應徵錢)¶
(糧槩緩至今年秋成後輸将以紓民力又奏天津河間各屬/倉糧因賑動用者例應買補恐採買過多致昂市值特諭截)¶
<pb:KR4f0005_WYG_307-4a>¶
(留豫束漕米十萬石于/北倉聴該督領運補額)爾我責惟在民莫謾誇豐豫忘勤求¶
　　清明¶
清明宜雨弗宜風却每逢風鮮逢雨世間萬事率如斯¶
艱於順實易於阻凶悔吝纔一吉當羲經已曽著其語¶
今曉登程值晴和東郊潤縟不雨可(叶/)行行陌栁颺絲¶
條遂作顛風盛卓午以目前論縱無妨恐符俗諺四十¶
五(俗諺有清明風拂墳頭土顛/顛連連四十五謂其日長也)何時何䖏忘厪農為識¶
四民農最苦¶
<pb:KR4f0005_WYG_307-4b>¶
　　於大新荘行宫作¶
列岫對龍蟠(是䖏又名蟠龍山/以南對列岫得名)居停一宿安村民迓行¶
輦衛士解征鞍書史静如待庭軒清且寛杏花将欲綻¶
芳信遞田盤¶
　　至静寄山荘二首¶
曉行雲罩(盤山最髙/峯寺名)見髙峰已覺宜人翠盪胸水郭山¶
村仍歴歴横巒疊嶂自重重鳴鞭大嶺騁懐度税駕仙¶
荘覿面逢駐蹕此畨期七日尋幽摘句得從容¶
<pb:KR4f0005_WYG_307-5a>¶
不過逰奕趂幾餘無逸一篇恒惕予勤政愛民經歴許¶
衣宵食旰敢渝初仁斯夀寓知惟樂桃已開多杏未舒¶
誰曰怡情兹静寄慙仍曉夜問軍書(去嵗在此以官軍/進𠞰促浸得其險)¶
(要即可冞入盼望軍書甚切有門前驛或逓軍報誤我/半刻籌軍容十日之遥豈争半刻而我心方待已迫)¶
(之句今又經年官軍屢次克捷乗勝進攻距勒烏圍/僅七八里大功即可告成翹盼捷音較去嵗益切)¶
　　題延春堂¶
書堂復此與周旋天朗氣清三月天圖史娱人足酣古¶
松泉待我又逾年蒼崖無改神惟秀紅萼未開意已鮮¶
<pb:KR4f0005_WYG_307-5b>¶
謾惜春寒勒花發不知寒乃得春延¶
　　韻松軒¶
田盤每到必先憩聴䖏雖春韻似秋訝祗昨宵方少間¶
(去/聲)忽於今日又紛投友于何必王家弟結搆還嗤陶氏¶
樓悟得琅琅振響者耳謀終是與心謀¶
　　擷翠樓口號¶
山樓髙䖏與松平擷翠居然惬迥情紅杏碧桃豈無色¶
彼哉聴爾一時榮¶
<pb:KR4f0005_WYG_307-6a>¶
　　暢遠齋¶
虚齋臨迥巘暢遠夙曽名樹杪俯無礙山遥望若平易¶
窮惟畫意難悉是人情方寸懐寰海先憂祇益怦¶
　　接要樓¶
凡事都有要接惟在得宜苟以荒唐迎未免顛倒施其¶
宜非外来靜受順應之萬物備於我子輿垂訓詞詎祇¶
攬景哉吾将絜矩思¶
　　引勝軒疊壬辰詩韻¶
<pb:KR4f0005_WYG_307-6b>¶
空山似文舉廓然邃而允卧者頽青牛立者森石筍合沓¶
罨緑忩未可形容準何況語言辨炙轂知難盡勝固軒¶
引來軒亦被勝引¶
　　題心鏡齋¶
卓午有餘閒輕輿一問景四面翠芙蓉觸目以要領是¶
地獨富水得池将半頃溪齋據其上心鏡名堪省照在¶
澈淵底詎云寫形影然而其難哉要當成見屏¶
　　瀠文榭¶
<pb:KR4f0005_WYG_307-7a>¶
設法築池貯澄水微風瀠瀁宛成文假予大塊原如此¶
獺祭蟲雕枉費勤¶
　　留雲室¶
磈石弗可移因於室中置石留雲自留原非出招致英¶
英吐靈根漠漠布元氣衣裳為之潤面目為之粹設去¶
作春霖農功益霑利¶
　　題崔彦輔溪山煙靄圖四疊前韻¶
春雲靄靄羃髙空畫看崔家氣韻同設使居然作甘雨¶
<pb:KR4f0005_WYG_307-7b>¶
始知妙筆有神工¶
　　静夜吟六疊舊作韻¶
虚堂閴以深月上羃松隂恰合為之譜奈猶未解琴此¶
間泯俗念太古自清音了不可得䖏誰安慧可心¶
　　曉¶
夜忩漸生明昒爽天将曉披衣問軍郵庭松醒宿鳥峯¶
形與天光纔覺分&KR0927;秒旦氣本來清清似山中少操存¶
騐性情𣹢養味理道¶
<pb:KR4f0005_WYG_307-8a>¶
　　詠官窯碟子¶
挣釘猶是宋窯遺氷裂紋存泑水滋一例鳯凰山下土¶
(宋脩内司官窯在/杭之鳯凰山下)不經陶鍊孰珍之¶
　　題胡宿文恭集¶
乆曽割裂得全難四庫捜羅為(去/聲)復完(是書亦散見永/樂大典中經詞)¶
(臣採輯復/成完本者)如此立朝有本末可教遺帙聴彫殘既經呈¶
覽斯予事自與發潛令彼安通集原應俾鈔録至文乃¶
合命鑱刋教坊致語寧忠告道院青詞實異端(胡宿文/筆頗佳)¶
<pb:KR4f0005_WYG_307-8b>¶
(允宜刋以傳世苐集中兼及道場青詞殊乖正道且代/教坊致語及為内中侍御賀詞則尤為𤨏狎自當存其)¶
(正者刋行全/集鈔存可耳)去取之間繋旌癉示兹大略付儒官¶
　　題痕都斯坦緑玉盤¶
量材為器匪瓊英(此玉盤品乃中平而製絶/精巧盖以掩其不逮也)工緻訝難¶
意想成喀嗎(回語以匠/人為喀嗎)匠能逞彼巧専諸人或遜其精¶
(蘇城玉人多/居専諸巷)相金釘寳撫無迹簇葉攅花視有情毎憶¶
旅獒篇著訓摛吟還覺愧平生¶
　　暖¶
<pb:KR4f0005_WYG_307-9a>¶
今年春頗寒乃因節候遲誰知盤之阿邇來暖如斯向¶
陽而避風復度清明期桃花則大放杏花亦綻枝㸃綴¶
韶光佳益覺増山姿蒸潤且興雲靉靅嶤峰披渥雪過¶
廿日靈雨兹其時¶
　　曉霽¶
山雲昨晩佈猶濃滿擬巖齋夜雨逢問徹五更報曉霽¶
雖非迫望惜因農¶
　　養虚齋口號¶
<pb:KR4f0005_WYG_307-9b>¶
潤挹朝嵐草木滋巖齋步到憩移時山腰有澤誠虚受¶
即景為咸玩象辭¶
　　泉香亭¶
聲固泉之能香實未前聞是亭曰泉香其故或得云香¶
惟交鼻觀聲乃接耳根香聲及鼻耳斯名誰所分泉香¶
何不可奚必勞疑黂㸃波幾片花亦覺揚清芬¶
　　寫音書屋¶
淙淙出階下落澗滙成池易導因其勢來聴又此時克¶
<pb:KR4f0005_WYG_307-10a>¶
諧如律吕直可勝金絲音竟誰為寫清泉自不知¶
　　婉孌草堂¶
草堂别一區棧徑步縈紆詭石忩中鏡蒼松户外圖神¶
竒鮮比矣婉孌若兹乎惕詠風人句斯飢今豈無¶
　　題董其昌婉孌草堂圖¶
貯畫構堂堂似畫知今即古古如今擬将呼出香光問¶
可異爾時泉石音¶
　　對瀑¶
<pb:KR4f0005_WYG_307-10b>¶
山荘瀑盖不一足而對瀑名獨顔此遥源來自千尺雪¶
到斯石梁垠厥趾无咎永貞未失正艮爻象固標微㫖¶
蓄盈激怒乃發放故其勢雄弗可止氣盛短長無不宜¶
我亦因悟行文理¶
　　夜雨(三月初/九日)¶
四山傍晩濃雲佈一枕中宵嘉澍瀌噩夢解除風&KR1852;日¶
清明未隔雨三朝(今崴清明有風懼符俗諺四十五日/之占因憶靈臺觀候凡占日月食者)¶
(必云三日内有雨則解是以連朝盼望春膏尤切兹/得雨之期距初六清明未逾三日俗占當可解矣)悠¶
<pb:KR4f0005_WYG_307-11a>¶
揚徐聴聲非驟斷續偏欣勢正饒曉起略増凉料峭帷¶
輿咨政出松寮¶
　　再題泉香亭¶
厯辰達已雨優渥適自前宫理事迴(近山荘門正殿旁/有齋為宣召臣工)¶
(理事引見之所/俗謂之前宫)宻灑横排絲掠玉益源増委瀑喧雷溪¶
亭憩並心塵洗氷牖觀惟眼界開試想巡方龍井上南¶
天潤景底殊哉¶
　　引勝軒對雨喜而有作¶
<pb:KR4f0005_WYG_307-11b>¶
尋常軒已稱引勝今日尤欣勝引多低壑髙巒籠羃䍥¶
青松紅杏潤婆娑庭莎雨透盤蒼蚓峯樹雲封隠黛螺¶
有喜吾民共知者麥収卜更播秋禾¶
　　雨景八首¶
　　　雨峯¶
春霖彌谷暗㝠濛山色有無卜度中絶勝髙峯矗雲表¶
珠圍玉柱見穹隆¶
　　　雨瀑¶
<pb:KR4f0005_WYG_307-12a>¶
&KR0034;起囘窳落峡泉怒増垂溜益訇然耳傾目注難為況¶
合相分聲究孰縁¶
　　　雨寺¶
横嶺䜿峰杳莫分八功徳水作絲棼招提知在雲深䖏¶
祗有鐘聲落澗聞¶
　　　雨亭¶
山亭四柱不忩櫺避雨略同飛盖停却是因風還灑到¶
沃心浴徳合教聴¶
<pb:KR4f0005_WYG_307-12b>¶
　　　雨松¶
本自田盤勝以松雨中松色却艱逢今朝霢霂菁䓗態¶
恰是天龍戱澗龍¶
　　　雨杏¶
昨訝開花三五枝今看滿樹綻芳蕤雨工巧與為梳洗¶
㔩葉珠簪壓鬢垂¶
　　　雨鹿¶
山荘避暑及静寄兩䖏林均有鹿焉春雨中非即虞候¶
<pb:KR4f0005_WYG_307-13a>¶
(鹿當春而瘦/故弗尋獲之)時殊地異聴便旋¶
　　　雨鶴¶
雖非白毳混成形却亦蒼山暗掩青獨是胎仙喜新浴¶
落聲髙巘自梳翎¶
　　遊天成寺¶
雨後潤蒸春霧屯平明破霧出園門例輿慣熟東西路¶
易馬猶閑髙下原(自静寄山荘乘輿出近山/則易馬而進近年毎如此)辨徑嶤峯¶
望弗見過橋古寺訝前存去來今了不可得静悟如如¶
<pb:KR4f0005_WYG_307-13b>¶
兩足尊¶
　　萬松寺¶
䇿騎至天成萬松逈霧裏鑾儀(鑾儀衛司/輿輦之事)有執事輕輿¶
早候止六旬兹有五亦可乗輿矣何必向少年精力較¶
我爾步輦遵棧道輪班休息彼是時霧已斂林巒争效¶
美下視平谷中白綿如海委石磴陟千盤精藍到尺咫¶
遠峯松漸蒼示有蟲為毁近寺松獨青天龍應護視然¶
吾有後言佛法無彼此此義復何居欲咨調御已¶
<pb:KR4f0005_WYG_307-14a>¶
　　西甘澗¶
下嶺命歸鞭山蹊循復沿棲凹仍有寺淙澗率成泉古¶
佛如是相野僧不解禪饒他契義諦棒喝祇徒然¶
　　東甘澗¶
一嶺分西東陟右斯降左澗水無不甘左右逢源可山¶
寺以松古庭前緑隂𤨏精廬足容膝撫席聊憩坐欲問¶
童童者是我抑非我¶
　　少林寺¶
<pb:KR4f0005_WYG_307-14b>¶
石橋過䖏見紅墻復有金仙古道場不二法門泯名象¶
分來底藉説嵩陽¶
　　遊古中盤僧以寺無名乞額題之曰慧因寺詩以¶
　　　誌事¶
徑入松門别一天(道旁古松&KR1372;㙷虬榦旁/出騎行其下宛若松門)千巖萬壑靄¶
春煙且教清蹕停牆外遂易輕輿進寺前古佛無言惟¶
黙坐山僧自謂不叅禪慧因允請為題額七字誌從乙¶
未年¶
<pb:KR4f0005_WYG_307-15a>¶
不識無名勝有名憐他屈膝一畨誠慧非定慧曽參透¶
因是何因可悟明須解了心應放下謾誇題額以為榮¶
東廂精舍試清憩憑牖聊抒暢攬情¶
　　槃阿精舍四首¶
古寺槃阿又朅来堂堂調御現蓮臺東廂精舍如相待¶
豈得無言頓置迴¶
雲忩月宇迥臨虚便凭花稜一望諸此是人間清浄域¶
水聲山色總如如¶
<pb:KR4f0005_WYG_307-15b>¶
豁然開朗碧霄寛吹落天風不礙寒尚有儀鎗峰頂立¶
(每臨幸所至虎鎗侍衛執鎗立峯頂以備刺虎/謂之儀鎗其實盤山無虎不過効勤當差而已)應真却¶
是早降完¶
松柏青青楓桕黄間(去/聲)間(平/聲)南望見山荘髙樓天半祗¶
眼底(半天樓為行宫最髙䖏坐/此南望則樓又在其下矣)因識名言曷有常¶
　　東竺庵二首¶
怪石之所都山半畝坦横蒼翠松柏間忽見楊栁青物¶
以鮮見珍自屬人常情而何佛亦然竺菴面前呈我為¶
<pb:KR4f0005_WYG_307-16a>¶
下轉語佛人物等平如來故如是分别則衆生知然應¶
黙然奚有東西名¶
天竺既稱西曰東何不可數典每憶西未能忘物我巖¶
菴現調御木几香花妥清供以空空&KR0724;嚴祛𤨏𤨏左首¶
一間屋每来必憩坐瓦盆老杏株依然開數朶言旋了¶
無著雲棧䟦馺娑¶
　　雲浄寺¶
英英關不鎻崔嵬應是豐隆為我開遂歴巉巖造檀宇¶
<pb:KR4f0005_WYG_307-16b>¶
因教相好禮蓮臺為圖那藉峯千疊得句纔消茗半杯¶
雲浄試參真面目無心出岫一言該¶
　　千尺雪¶
千尺雪近西北門遊山下馬必經此我至山荘已五日¶
而亦適為初到耳奔騰飛流勝常壮昨經過雨乃所以¶
憑忩疑似落雲間却纔曲注馬足底物内遊遜物外逰¶
東坡先我言其㫖¶
　　題唐寅品茶圖¶
<pb:KR4f0005_WYG_307-17a>¶
就泉煮茗一快事此事誠宜寫作圖欲問箇中唐伯虎¶
亦曽絶勝到斯乎¶
　　登半天樓作歌¶
樓以最髙名半天却乃去天幾萬里不惟所登未及半¶
其分(去/聲)奚啻纔&KR0927;米博辨廣譬失實多世間何事弗如¶
是大言炎炎小言詹詹彼善於此則有之矣¶
　　效深室有㑹¶
半天樓側效深室數武因之小憩臨斯乃髙朗非幽夐¶
<pb:KR4f0005_WYG_307-17b>¶
名實略似相陶陰然而縱目一下觀普照翳蔽無勞尋¶
絜矩開誠願若此欲使面從而後言者毋或少隠坦然¶
皆得呈其心¶
　　泠然閣口號¶
徑尋松抱石縈穿閣築山腰憩息便自喜清風滿襟袖¶
春暄無礙此泠然¶
　　雲林石室¶
適從半天樓東降就深谷雲林茈虒間屹&KR0008;百千曲曲¶
<pb:KR4f0005_WYG_307-18a>¶
盡得畝平于焉架石屋屋不尚藻棁取宜惟素樸可以¶
惬神心可以暢遊目少坐便言旋迴瞻略増恧所幸亦¶
在兹知足恒自足¶
　　賦得燈右觀書(得風字八韻/㑹試題)¶
繼晷焚膏者觀書勤用功置檠當在左據案乃宜中詎¶
祗周人尚應専韓氏攻光來無影亂照䖏與神融千載¶
闕言著一端足理窮展編寧藉月翻帙不生風順手既¶
稱便沃心都可通因思段成式研北事堪同¶
<pb:KR4f0005_WYG_307-18b>¶
　　題錢維城山水四十八幀¶
　　　松崖小墅¶
侍臣扈蹕昔遊盤有暇近臨粉本看小墅松崖阿那䖏¶
最便宜是聴流湍¶
　　　風軒宴坐¶
重隂緑樹覆閒堂宴坐其間圍縹緗一巻不須手展帙¶
風翻觸目足參詳¶
　　　古木巉巖¶
<pb:KR4f0005_WYG_307-19a>¶
迴巒沓嶂層層迥翠柏蒼松面面迎細徑盤旋入雲表¶
招提仿彿號天成¶
　　　雲溪春曉¶
春溪淡沲緑波𣹢倒暎遥山護曉嵐却是田盤無此景¶
應縁把筆憶江南¶
　　　飛帆出峡¶
兩岸楓林霜染紅扁舟吹送鯉魚風髙人坐俯層崖上¶
太白詩情黙忖中¶
<pb:KR4f0005_WYG_307-19b>¶
　　　漁磯煙樹¶
古寺寒村倚石磯蒼茫煙樹遠山微落霞孤鶩齊飛䖏¶
幾箇漁舟傍晚歸¶
　　　迴灘九曲¶
九曲江灘石拄撐卭郲九折不相争設非叱馭王尊輩¶
何必其間冒險行¶
　　　蘆汀獨釣¶
石上藤蘿風裊斜蘆汀月影望猶賖拏舟不為閒垂釣¶
<pb:KR4f0005_WYG_307-20a>¶
活句應縁參浣花¶
　　　蕉忩清課¶
屠蘇小築碧溪南一巻竒書與古談何必作銘勞刺史¶
逍遥自適緑天菴¶
　　　暮山欲霽¶
遠山雨倦壑蔵雲幾縷紅霞放夕曛茒屋老農課兒輩¶
趂晴正好晩田耘¶
　　　梧齋虚敞¶
<pb:KR4f0005_WYG_307-20b>¶
幾葉髙梧漏影虚竹欄氷牖静如如主人不識閒何往¶
却倩清風守屋廬¶
　　　雲塢幽居¶
咫尺南村與北鄰山圍水抱總無塵輸他箇裏幽居者¶
看畫曽非畫裏人¶
　　　翠坂馴游¶
喬松豐草石泉沄綴景伊尼意亦欣一例山荘輸避暑¶
馴坡逰戯動成羣(静寄山荘雖亦蓄有鹿不及避暑山/荘之十百成羣馴鹿坡乃熱河後三)¶
<pb:KR4f0005_WYG_307-21a>¶
(十六景/之一也)¶
　　　千林紅雨¶
山雲落雨却晴暄是杏非桃綘片翻(田盤少桃/而多杏)水面文¶
章任流去漫疑此是武陵源¶
　　　磵閣松風¶
怪石古松此獨擅揣稱侔色益為竒天風落䖏非凡韻¶
十八公應自唱詩¶
　　　髙亭俯碧¶
<pb:KR4f0005_WYG_307-21b>¶
一碧無邊萬頃多孤亭迥俯巘嵯峨扁舟欸乃尋常聴¶
小海誰能夏統歌¶
　　　水村平遠¶
樂山之䖏足徜徉樂水情原不可忘却亦南巡經見者¶
樓圍煙雨幾村荘¶
　　　萬派璇源¶
聲騰滂湃勢澴瀯旁有水軒三兩楹的是當年晾甲石¶
祇今千尺雪為名¶
<pb:KR4f0005_WYG_307-22a>¶
　　　山城晝静¶
抱山城郭倚江街夹鏡橋邊船泊涯生面别開太白句¶
恐防人或謝公懐¶
　　　激石鳴湍¶
縈林絡石激還斟萬派遥源杳莫尋不解横琴為之寫¶
孤他中有古初音¶
　　　繡谷髙秋¶
繞屋喬林畫不如髙秋颯沓染霜餘阿誰放曠歌洋泌¶
<pb:KR4f0005_WYG_307-22b>¶
疑是洛中貞固居¶
　　　遠浦歸帆¶
遠浦扁舟纔一葉輕風送到便堪呼漁人網起澄潭晚¶
縮項槎頭正好沽¶
　　　楓徑尋詩¶
巖畔孤亭錦葉披髙人策杖㑹心時何須著箇車停側¶
已自神傳小杜詩¶
　　　雪溪閒泛¶
<pb:KR4f0005_WYG_307-23a>¶
好是江南風氣暖雪時水亦自無氷剡溪設或移燕地¶
訪戴心殷恐未能¶
　　　疊嶂迴溪¶
一層疊嶂一迴溪地勢不齊中有齊嶂愈深斯溪愈遠¶
在兹小隠合王倪¶
　　　竹翠茒堂¶
瀟落茒堂與竹籬東西祇隔一溪披漁樵相話往來便¶
定是當年陸與皮¶
<pb:KR4f0005_WYG_307-23b>¶
　　　平沙野彴¶
葦渚沙灘野水清稜稜小彴跨川横野人從不入城市¶
蹙步偏橋却解行¶
　　　練波輕舫¶
水面輕風皴練波布帆徐送石崖過舟人穏坐心應謂¶
千里一朝底用他¶
　　　湖荘緑䕃¶
數間茅屋緑隂稠一帶清溪抱岸流不負浣花老人者¶
<pb:KR4f0005_WYG_307-24a>¶
自應佳趣有詩酬¶
　　　四山雨暗¶
雲出山還山裹雲偨池樹共與氤氲法知小米非老米¶
鶻突中仍厓略分¶
　　　松隂觀瀑¶
箕踞相将坐迥陂隔川飛瀑對移時黙然不語意殊可¶
問答松泉與代之¶
　　　江天曉發¶
<pb:KR4f0005_WYG_307-24b>¶
白帝彩雲破曉辭青蓮詩景畫中披檣竿五兩非摇動¶
恰共心旌得意時¶
　　　曳杖探幽¶
紫邏青縈疊巘嶤探幽散步不知遥野川那畔當殊勝¶
曳杖因之過石橋¶
　　　曲閣泉潨¶
迴廊架渚疑舟泊古樹凌雲似盖垂掛水注為坦水漾¶
䜿情横態攬無遺¶
<pb:KR4f0005_WYG_307-25a>¶
　　　遠煙歸鳥¶
遠山暮色夕陽西山靄蒼蒼暗滿溪漫道此時人意嬾¶
便他歸鳥也應迷¶
　　　孤亭清曠¶
翼然四柱俯崖脣隔岸森森石笏嶙畫錦堂文不容欠¶
寫教飛瀑與垂紳¶
　　　霜臯清唳¶
不須翦羽受拘攣清唳一聲意灑然此最松蒼石詭䖏¶
<pb:KR4f0005_WYG_307-25b>¶
合教結伴立胎仙¶
　　　叢柯聳秀¶
枯柯突兀韻金風秀色㥅人三兩叢莫謂空林無緑葉¶
許多生意在其中¶
　　　翠嶂香林¶
住乆招提不出山何當送客虎溪間祇應陶陸來相訪¶
分付香林一闢關¶
　　　層巖野屋¶
<pb:KR4f0005_WYG_307-26a>¶
山深合是碩人薖林澤優游樂事多仿彿當年谷口鄭¶
髙軒門外不曽過¶
　　　蘿磴盤雲¶
䜿為峯復横為嶺怪石竒松與簇攅漫訝精藍名未曉¶
得粉本自古中盤¶
　　　江樓月午¶
一片金波萬頃披古輪那數影娥池層樓中客知何氏¶
疑是謝公迴棹時¶
<pb:KR4f0005_WYG_307-26b>¶
　　　石淙流韻¶
湍流激石韻泠泠無定定中聲與形仁者謂仁知謂知¶
故予祇作徴招聴¶
　　　秋林琴趣¶
疎林瀟灑野湖寛湖外一稜見遠巒上下空明琴趣足¶
抱而獨坐不須彈¶
　　　仙廬深蔚¶
樹繆山縈互吐吞翠㣲一徑入雲根結廬最喜無人到¶
<pb:KR4f0005_WYG_307-27a>¶
祇付林間鹿守門¶
　　　巖關夕照¶
紫翠屏張傍晚時夕陽山氣暎相宜泉明佳句尋常詠¶
親切誰當印證斯¶
　　　寒原朔吹¶
寒原秋老朔風騰禿栁臨崖若不勝況爾殘荷與敗葦¶
自應一例付溪氷¶
　　　瑶峯積素¶
<pb:KR4f0005_WYG_307-27b>¶
屬車昔日此來擕小幀呈看殿雪溪預為壬辰占後兆¶
(每幸盤山未見雪景惟壬辰二月始於山荘遇雪屢形/吟咏是年春錢維城並未扈行且旋即歸里竟於其冬)¶
(物故維城畫此册/於前若為之兆云)却教乙未補前題¶
　　題清音齋¶
静明園裏齋名乆(静明園内有清音/齋兹倣而名之)數典於斯題額書¶
此自若同彼自若馬相如慕藺相如山惟禪客心清浄¶
松似幽人貎簡疎何事肩輿忽尋勝許來暫那許恒居¶
　　澹懐堂¶
<pb:KR4f0005_WYG_307-28a>¶
背峙疊峯崇面臨大壑空鶴來看古度松䖏識髙風苔¶
已侵階緑杏纔依埒紅澹懐非自外懐澹乃由中¶
　　受宜居¶
世間萬事理雖殊亦曰受宜志則娛養欲給求萬民願¶
俾均宜受責惟吾¶
　　題鄒一桂杏花¶
一雨催開萬樹花寫生忽見幾枝斜齋中欄外如相較¶
色色香香兩不差¶
<pb:KR4f0005_WYG_307-28b>¶
　　直𨽻按察使達爾吉善奏報保定得雨詩以誌慰¶
田盤逢渥雨遂以盼畿南却後三朝報亦稱四寸覃春¶
麰卜熟慶夏&KR0927;起耕堪農況應知好明當返蹕探¶
　　盤山迴蹕駐大新荘行宫作¶
田盤佳䖏漫耽娛旋蹕仍經大嶺紆陟峻依然試馬策¶
就平原可易車驅三春農務日以進一雨青郊景又殊¶
向晩雲生復希念不知足乃若斯乎¶
　　順義道中作¶
<pb:KR4f0005_WYG_307-29a>¶
白河水自宻雲來潦漲夏秋雄且豗此際淺流架橋易¶
乗時功倍可思哉¶
南瞻雉堞見城頭安樂民誠安樂不聞以多年稍頹廢¶
要當發帑事重脩¶
翻犁濕潤土生香徧野農夫播種忙十日往還何所異¶
麥苗芃緑較前長¶
　　順義縣行宫晚作¶
昨甫栁條嫩今全花朶芳光陰如是迅來往底為忙據¶
<pb:KR4f0005_WYG_307-29b>¶
榻齋中静觀書燈右詳(觀書宜於燈右而向無言及者/因屬剏得今嵗㑹試即以此命)¶
(題/)明朝謁¶
慈聖略覺此宵長¶
　　盤山迴蹕詣暢春園問¶
皇太后安因成是什¶
往來纔祇十餘日仙苑芳春花綻皆迴蹕帶星發行館¶
(是日寅刻即從行宫啓/行圖早問    安也)駐旌圖曉謁¶
思齋最欣¶
<pb:KR4f0005_WYG_307-30a>¶
超向精神健寧止¶
如常食履佳惟是捷音¶
頻繋問慙猶無以慰¶
恩懐¶
　　御園暮春即事¶
省耕旋蹕暮維春已喜甘霖佈澤勻惕夕乾朝纔幾日¶
千紅萬紫報芳辰撫兹廑矣陶之惜羡彼與乎㸃也真¶
底事依然未滿志音傳鴻捷問猶頻¶
<pb:KR4f0005_WYG_307-30b>¶
　　邇日¶
邇日毎作雲亦弗風擾之靈雨未過旬再霑我豈辭因¶
循乃虚度不免望蜀思御園景雖佳誰去問芳菲況值¶
軍營中近臨賊巢時曉夜盼捷音何未馳紅旗子曰為¶
君難其難無已期¶
　　詠官窯盤¶
雖非髺墾足釘遺(自明永宣以來瓷冶益精巧内外圎/成全無足釘蹟然辨宋窯必以有釘)¶
(者為真物以少/貴其理必然)已自為佳今重之物以少珍有如此玩¶
<pb:KR4f0005_WYG_307-31a>¶
當喪(去/聲)志戒惟兹精評早具輟耕録剏製猶存脩内司¶
古北秦甎古於是(常謂長城之甎乃秦時物而/人弗之珎以其託質賤也)却誰屬¶
目義堪思¶
　　文徴明溪亭流玉即用其韻¶
飛流如玉落溪灣碕岸虚亭俯澗潺蒼穆林巒無俗態¶
(世之偽作徴明畫者多苶弱近俗/此幅古意穆然信是衡翁真蹟)足知真蹟出衡山¶
　　河南巡撫徐績奏報得雨詩以誌喜¶
暮春十雨北方似(三月初九夜至初十午間之雨畿輔/逺近均沾而山東之登州河南之中)¶
<pb:KR4f0005_WYG_307-31b>¶
(牟亦據李奉堯姚立徳奏報初十得/雨今徐績奏河南得雨適當是日云)望後霑非意想中¶
兩次被優一日報省城還逮屬疆同(豫省初十之雨與/直𨽻相倣而徐績)¶
(奏十六亥時起細雨稠宻至十七午時尚未止息則中/州所獨被且初十得雨開封歸徳陳州南陽汝寧許州)¶
(彰徳衛輝等府州皆同日共沾渥澤/而十七之雨勢亦廣逺尤為可喜)已知夏長幸無礙¶
猶遠秋收戒詡豐山左何因遲喜信(山左與河南宻邇/乃初十十七兩次)¶
(之雨楊景素俱未入告豈/竟未沾及耶因傳㫖詢問)為農翹望念奚窮¶
　　微雨(三月廿/二日)¶
一日隂晴間(去/聲)半更淅瀝聞無眠聴以止有問醒因勤¶
<pb:KR4f0005_WYG_307-32a>¶
雖匪渴思際誠縁豫立殷朝看剛濕土為惜不為欣¶
　　題影宋鈔周易輯聞¶
廣大無不備夫惟易道然輯聞傳汴水述學衍先天觀¶
彼多合聖切予斯體乾影鈔猶識宋遠矣緬韋編¶
　　喜雨(三月廿/四日)¶
五更問徹曉仍零時疾時徐大霈靈三月難逢既優渥¶
一心益覺不遑寧輕煙未泮樹如沐濃露猶垂花送馨¶
慙愧侍臣知有喜可知喜實在農坰¶
<pb:KR4f0005_WYG_307-32b>¶
　　題和闐玉鏤霜菘花插¶
和闐産玉來既夥吳匠相材製器妥倣古熟乃出新竒¶
風氣増華若何可菜葉離披菜根巻心其中空口其哆¶
插花雅合是菜花緋桃雪梨羞婀娜民無此色庶云佳藝¶
諫或斯黙喻我¶
　　喜晴(三月廿/五日)¶
雨優微慮釀凉生春暮難逢是喜晴(南方春月愁雨北方/春月愁早邇日雨足)¶
(屢陰氣候微凉因喜晴/暄然實鮮遇之事也)恰與江南同一例為思方寸鮮¶
<pb:KR4f0005_WYG_307-33a>¶
(上/聲)恒情饒看花色鮮(平/聲)而潤真覺韶光媚以明遣暇披¶
芸多鑒誡豈徒博古學研精¶
　　題黄筌杏竹文禽¶
緑竹髙擎紅杏花文禽翩集一枝斜能言何似無言好¶
黙舞東風鬭麗華¶
　　陕西巡撫畢沅奏報得雨詩以誌慰¶
燕東一雨至西秦(昨駐蹕盤山三月初九夜宻雨至初/十午間始霽約計入土五寸畿輔大)¶
(略相同兹畢沅奏西安省城亦於初九初十/得雨四寸此次春霖霑溉甚廣實為可喜)廣被真叨¶
<pb:KR4f0005_WYG_307-33b>¶
帝澤均同日都稱霑四寸及時罕遇渥三春青黄市價¶
翻因減(畢沅又稱雨後麥苗菜豆俱乗時長茂雖在/青黄不接之時各處糧價較前更覺平減)秋¶
夏田功率可畇遠已報來近却未(自京畿至陕西俱同/日得雨山西在陕西)¶
(之左不應獨缺而至今尚未見/巴延三奏至因傳諭詢問之)郵傳方伯載咨詢¶
　　詠痕都斯坦玉盤¶
初琢繼磨細花攅葉簇精目原覩其疊手乃撫之平表¶
裏都圓潔色形若混成新疆嵗貢果三品恰宜盛(回部/嵗貢)¶
(蘋果石榴木𤓰三果毎以盤貯陳設向曽與乾清宫西/暖閣几上虎錞内所供之吉祥草同繪為嵗朝圖因以)¶
<pb:KR4f0005_WYG_307-34a>¶
(聯/句)¶
　　題任仁發横琴髙士圖即用其韻¶
峡是焦桐水是絃寫之横膝兩鏗然髙人非學稚圭者¶
移勒休馳驛路煙¶
　　山東巡撫楊景素奏報得雨詩以誌事¶
問猶未達奏先至旬雨原來各屬皆(前以三月初九初十/等日之雨獨山東省)¶
(城未據奏報曽傳㫖詢問兹楊景素奏三月以來各屬/於初八九十并十六七八九等日得雨一二三四五寸)¶
(不等則尚未/接奉前㫖也)渥澤廿三還似此(景素又奏省城於廿二/日戌時至廿三日夘時)¶
<pb:KR4f0005_WYG_307-34b>¶
(甘雨綿宻入土四寸/與京畿適同日云)潤田四寸實稱佳麥苗滋長看将¶
秀穀種發生喜及荄額手真同農父慶秋成遠矣敢紓¶
懐¶
　　詠四時¶
　　　春¶
乾則為元常則仁於時居首則稱春體斯賦物生生意¶
宜在奉天司化人¶
　　　夏¶
<pb:KR4f0005_WYG_307-35a>¶
緑重紅稀曷有常朱明長養祝融方農夫炙背真稱苦¶
殷願惟時若雨暘¶
　　　秋¶
雲閒天澹古今情振鬱紓陶氣最清同慶西成農務畢¶
木蘭麌鹿聴呦鳴¶
　　　冬¶
剛欣瑞雪慮祁寒一刻寸心有萬端誰謂為君作威福¶
思艱圖易敢遑安¶
<pb:KR4f0005_WYG_307-35b>¶
　　山西巡撫巴延三奏報得雨詩以誌事¶
閲兵出口無非事奏報甘霖遲有因(巴延三於二月廿/五自省起程至張)¶
(家口外㑹勘事件兼查閲各處營伍所有三月初/九以後屢次得雨皆述途中所經是以奏報稍遲)本謂¶
右霑那關左(昨因畢沅奏西安省城亦於初九初十得/雨與京畿相同山西在陕西之左不應獨)¶
(闕曽傳諭詢問兹巴延三奏初九行抵寜遠㕔宻雨沾/濡入夜繼以霰雪積厚四寸其餘通省各屬俱於初九)¶
(初十得雨雪二三四寸不/等仍與畿輔西奏相同也)原從晉被始連秦雨皆同日¶
均宜穡雪率融膏未礙畇(巴延三又奏十六十七兩日/行經繁峙五臺雨雪交下髙)¶
(下普霑融化入土約有四寸通省各府州則於是日各/得雨三四五寸盖五臺地氣髙寒故雨中尚帶雪云)¶
<pb:KR4f0005_WYG_307-36a>¶
北省普兹叨恵澤祈年慰益勗惟寅¶
　　官窯盤子歌¶
官窯盤子生二陶乆置園中書室裏書室已多兹鮮到¶
僂指盖經十載矣今朝散步偶一至盤子居然仍在几¶
穆如其古神内腴夀成二字精鐫底向品為乙今為甲¶
(禁中玩器一等者/為甲二等者為乙)拂拭生光青目視作歌不覺還自慙¶
得毋人材有似此¶
　　三月晦日偶成¶
<pb:KR4f0005_WYG_307-36b>¶
思量多幸是今春三月兩霑膏澤勻略覺籌農慰顒念¶
幾曽玩景荅芳辰體¶
天大徳惟生物以已之心而度人保泰持盈恒切切況¶
兹捷信盼猶頻¶
　¶
　¶
　¶
御製詩四集巻二十八¶
#+PROPERTY: JUAN 卷三十八
<pb:KR4f0005_WYG_307-37a>¶
欽定四庫全書¶
御製詩四集巻三十八¶
　古今體一百五十三首(丙申六/)¶
　　雨(五月初/二日)¶
自朝還至暮不疾亦非徐勢沛悠揚矣理含藴藉與誰¶
能較分寸惟喜利耰鋤真是依旬澤(自二十二日得雨/之後隔數日必逢)¶
(陣雨而今日則自晨至夕/勢尚未止實利稼穡也)時和益慎予¶
　　西直門外¶
<pb:KR4f0005_WYG_307-37b>¶
通宵甘雨達晨霏¶
方澤臨齋御輦歸真是既優還既渥兼之非過更非稀¶
行行漸覺收殘霔朗朗旋看騰曉暉時若問心何以報¶
凛盈勑已慎幾微¶
　　養心殿齋居¶
雲散日猶嫩風來夏亦涼芸帷暑不到蓮漏晝方長書¶
秩星惟火易欽柔遇剛天時人事協自省轉徬徨¶
　　和闐玉如意歌¶
<pb:KR4f0005_WYG_307-38a>¶
巨鰲嘘氣出海童手持缾插榖穂芃飛龍在天雲以從¶
詩詞易象合撰工寓惟如意綏屢豐萬物作覩慎吾躬¶
徒玩物焉志斯蒙¶
　　周臣蒹葭漁艇¶
夕陽欲落逺山蒼小艇浮浮水一方竿綫不期塵世曉¶
秦人何意詠三章¶
　　詠嘉靖雕漆飛龍盒¶
厰漆精工出果園希珎二百嵗餘存剔朱宛見飛龍逴¶
<pb:KR4f0005_WYG_307-38b>¶
襯緑還看渤海翻髙下徒知列天地剛柔未識叶乾坤¶
羲經泰否明標卦不學從來有昔言(地天泰天地否乃/一定不易之卦象)¶
(此盒盖刻飛龍形而列卦畫於其首似取開泰之義顧/其卦誤作乾上坤下則為否矣此由不學無術之故因)¶
(識而正/其譌)¶
　　題盧鴻草堂十志圖四首¶
十體書成十志圖鄭䖍三絶那稱孤滄桒顯晦千年閱¶
丁甲呵持有是乎¶
楊周跋語識清河張洽臨摹詎足多(近時張洽有臨本/為石渠寳笈次等)¶
<pb:KR4f0005_WYG_307-39a>¶
(其筆力氣韻/逺不及也)師表人倫自有在寜因書畫辨如何¶
山為宅便草為堂(用鴻/詩語)肥遯千秋姓字香機士俗人屢¶
爭較(鴻枕烟庭志有及機士登焉云云/滌煩磯志有難與俗人言之句)先生者箇未能¶
忘¶
聞說終南㨗徑通伊人隠避乃於嵩江邨題慕盧家事¶
前後之間同不同¶
　按髙士竒跋有尚懷髙世之踪益動故園之念語意在¶
　慕盧然考盧藏用初隠居於終南山尋應徴辟及登¶
<pb:KR4f0005_WYG_307-39b>¶
　朝専事權貴趑趄奢靡時人詆為終南㨗徑盧鴻則¶
　隠於嵩山徴拜不受營草堂山中以終老二人志行¶
　不可同日而語若士竒附勢通賄不能以義命自安¶
　祇可同於前之藏用而不能同後之鴻且其自署為¶
　蔵用老人亦有不期而同者因借盧家事譏之¶
　　詠周玉素璧¶
質本羊脂白色今栗子黄難因辨蒲榖全不藉文章穆¶
穆含元氣英英孕葆光原為人世玩笑古費收蔵¶
<pb:KR4f0005_WYG_307-40a>¶
　　早涼¶
早涼宜袷衣仲夏似兹稀自為(去/聲)霑普雨居然愛曉暉¶
麥秋穂増飽禾露穎添肥育物對時順吾惟慎勑幾¶
　　午日¶
午日適臨齋薫風静釦階節盤預頒賜宴几例收排户¶
敞青簮艾庭深緑佈槐翻欣無絮聒五字引吟懷¶
　　題和闐玉鏤漁樵圖¶
給食為樵擔束薪似圖翁子肖精神一時意氣誇愚婦¶
<pb:KR4f0005_WYG_307-40b>¶
未足稱為箇裏人¶
　　　右樵¶
罷釣言歸棹自持蕭然號不愧天隨斯人真稱(去/聲)刻以¶
玉范蠡寫金笑浪為¶
　　　右漁¶
　　宋甆臂擱¶
物有其竒必有偶乾坤示象羲經紐宋甆臂擱天府乆¶
兹獲其雙不脛走瓦形長短同薄厚鐡足淡青出藍受¶
<pb:KR4f0005_WYG_307-41a>¶
後先合德相為犮官窰脩内陶成後瘦金筆法擱臂肘¶
羲之懸腕或弗取此理倩誰為判剖文房雅玩堪享帚¶
那數琅玕瓊瑶玖卵幕杯祇盛體酒小哉浮梁昊十九¶
　　題鄒一桂倣王蒙山水¶
法不拘其荷葉皴山樵早已得精神柴籬童子開扉望¶
採葯還乎待主人¶
　　夏至日¶
北郊禮成述事¶
<pb:KR4f0005_WYG_307-41b>¶
年年勤毖¶
祀嵗嵗沐¶
申庥禮以質明執¶
恩同甘雨流(是日/雨)六英奏允協三爵薦思柔耆定重䝉¶
佑欽承勵敬脩¶
　　祭畢廻御園恭問¶
皇太后安輿中襍詠¶
祭罷¶
<pb:KR4f0005_WYG_307-42a>¶
齋宫小憩遲更衣就道輦逶迤夜來渥雨曉㣲歇(玉更/雨極)¶
(稠宻向曉祭時/漸㣲後即止)¶
富媪甘膏允賜禧¶
已喜大田深渥隴恰看二麥漸登場思量此際晴猶好¶
因識人心曷有常¶
薊門古蹟是耶非(薊門烟樹舊為燕山八景之一其處/不可考因於土城闗俗所謂㳫連坡)¶
(者建小亭竪/碣以存其蹟)七字曽留吟筆揮(乾隆辛未年曽詠燕山/八景即以薊門烟樹詩)¶
(刻於/碣間)今日雨絲風片裏補他八景認依稀¶
<pb:KR4f0005_WYG_307-42b>¶
致齋三日踈¶
温凊旋蹕凌晨詣暢春奏對青郊農况美¶
慈心同我念惟民¶
　　御湖晴泛¶
輕雲聚散容無定細雨宻踈意欲䦨厯未逮申遂開霽¶
棠舟耐可泛澄瀾¶
篷支筠片畫如入棹拂桞絲珠尚垂習習輕風翻碧浪¶
金鱗萬㸃面前披¶
<pb:KR4f0005_WYG_307-43a>¶
禾苖助長總芃生此際宜晹喜麥成却憶東廵歸水路¶
舟中盼雨每嫌晴¶
蔚藍天色深欺碧拖黛山容淺隠蒼著箇虚舟任去住¶
光明鏡裏泛輕涼¶
　　東園觀麥¶
仲春暮春雨時霑秋麥春麥苗胥茂大勝往嵗愁隴乾¶
而我適值東廵狩茲來方逮夏之至結穂飽滿熟已透¶
奄觀銍艾堆圃塲亦有棲畝收未就是宜時暘資畢穫¶
<pb:KR4f0005_WYG_307-43b>¶
昨近小雨乃頻遘心期雲㪚日以暄無刻不因農務究¶
　　對雲樓¶
緑雲恒在山對之四季無向背白雲或在天對之一時¶
有憎愛望雨而愛望晴憎方寸何曽有定情不如緑雲¶
無憂喜後凋之色恒如此¶
　　抱樸草堂¶
草堂雖綴景抱樸意猶深既念茅簷苦敢忘階土心繞¶
門有流水對户亦遙岑一巻唐詩在浩然什合吟¶
<pb:KR4f0005_WYG_307-44a>¶
　　觀疇樓口號¶
收麥堆塲禾滿田如油緑色蔚芊芊今朝拾級憑觀處¶
遥祝秋成意更䖍¶
　　花韻軒¶
已過三春候誰稱萬物華幻中付榮謝静裏悟根芽雁¶
去書空杳燕來窺棟斜文軒韻恒在何繋有無花¶
　　敦素堂見蓮花始開¶
過由複道復過來咫尺如園小憩陪暗付春光與花謝¶
<pb:KR4f0005_WYG_307-44b>¶
底知夏景見蓮開淡粧雅韻誠宜素外直中通不染埃¶
那藉徐熙稱繪事可從敦處玩真材¶
　　挹泉榭¶
榭俯引流水渠䟽牆外邊非泉乃曰挹有若假藉然既¶
復思其通何水而非泉逺近縱有别盈科無異焉坐以¶
是之取有本究精詮¶
　　晴望樓口號¶
既雨人心即向晴髙樓縱目惬遥情村村塲圃堆新麥¶
<pb:KR4f0005_WYG_307-45a>¶
持穂都期餅餌成¶
　　豁如室¶
何室弗四壁此獨曰豁如廓然順應物聞諸復性書心¶
地茍充詘逼塞徒逃虚坦坦冺芥&KR0034;落落無方隅誰能¶
忘筦倪試與觀古初¶
　　益思堂¶
額檐義各别率以勵身脩㑹意畨畨異題吟每每留兹¶
來已仲夏重到擬深秋試問益何思喜晴望麥收¶
<pb:KR4f0005_WYG_307-45b>¶
　　映清齋¶
弓様廻廊扇様齋溶溶池水緑侵階憑軒不必五絃撫¶
一曲薫風早入懷¶
　　寫鏡亭¶
一亭如虚舟澄波映其下寫鏡因得名可憑不可把物¶
來而順應妍媸隨照者惟弗設成見所以為公也偶臨¶
忽有思鏡復誰為寫¶
　　合翠軒¶
<pb:KR4f0005_WYG_307-46a>¶
新葉兩三見吐曽春徂荏苒夏臨仍誰知往返蹕途裏¶
翠合翻憐得爾能¶
　　題唐鼓腔尊¶
　　是噐乃都統索諾穆筞凌得自烏魯木齊呈進者¶
　　考其地唐為役庭縣與金滿輪臺西海同𨽻北庭¶
　　大都䕶府今屯田軍士因墾土得之色澤斑斕入¶
　　土年久當為唐代之物其式與遵生八牋所載鼓¶
　　腔尊相合因以名之並成是什¶
<pb:KR4f0005_WYG_307-46b>¶
伊犁逺域易田疇烏魯木齊為近陬墾土噐呈戊已尉¶
範銅形異子孫卣自唐以上應無紀入塞而來似有由¶
闢地開疆聽彼議安民和衆盡吾謀¶
　　尊蔵得勝¶
　靈纛於紫光閣詩以紀事(有序/)¶
　　師中麾督劘旌軍勝壯風雲之色徼外績成偃伯¶
　　兵銷騰日月之光郊臺既列拜以¶
告勲紫閣遂尊藏而誌武溯自虎符申命壁壘新而一¶
<pb:KR4f0005_WYG_307-47a>¶
　　將宣勞因之貔旅同心弓刀利而八旗鼓勇應¶
　　指揮以破險咸勵赳赳桓桓運鈐略以出竒仍¶
　　合堂堂正正艱辛百戰先登則蟻聚就殱摩蕩¶
　　七斿並舉則鷹揚奮擊顧壁間之圖畫建牙稱¶
　　是英姿振地角之鼓鉦展斾知其勇號韜函嫓昔¶
　　與西陲珠飾以交輝櫜戢從今叶北斗玉衡而永¶
　　定¶
郊臺武定叩¶
<pb:KR4f0005_WYG_307-47b>¶
蒼穹陳列¶
靈斿凱禮雄宣力勤勞資衆將坐謀籌畫頼元戎建時¶
吉氣占剛日竪處軍祥符勝風例以伊犁及回部尊蔵¶
髙閣紀成功¶
　　蕃劒行¶
功成俘受甲已弢歸來蕃劒呈票姚西羗尚武相爭囂¶
盈尺利噐常繫腰&KR0586;毺戎服為衭襓强食衆暴逞厥豪¶
縳雞連足掀彼碉究亦何成嗟汝曹徒觀魚腸室飾鮫¶
<pb:KR4f0005_WYG_307-48a>¶
綴以七寳蚌殻雕龜紋隠起星芒昭卭筰寳物斯稱髙¶
匣蔵紫閣識勲勞光明日月兵氣銷¶
　　弆蔵所獲金川軍噐於紫光閣並誌以詩(有序/)¶
　　卭籠劖浄深林無伏莽之遺槃木俘來逺徼有¶
　　戢戈之喜指㸃戰圖張壁懾我威弧檢稽獲簿陳¶
　　庭收其脱帽金璅已抛殘重甲嗤犀兕之尚多¶
　　鉛丸惟懸賸空囊識蟲沙之早化短鋒誰佩漫¶
　　矜犵黨之銛左插何施自斂脫光之影蕩兩川¶
<pb:KR4f0005_WYG_307-48b>¶
　　而兵洗金氣全消鑄九鼎以勲銘銅標詎比虎¶
　　皮韜櫝連函用誌武成鳯咮濡毫長律寜誇文¶
　　具¶
出師寧曰圖俘物弆噐亦因紀武功貝甲蠻刀胥就獲¶
搴旗斬將並稱雄金川金小穴俱掃(兩金川分東西東/為小金川西為金)¶
(川俗亦謂之/大金川云)白鹿白狼跡豈同那肯事平忘衆力惟應¶
泰保慎吾衷¶
　　夏日討源書屋¶
<pb:KR4f0005_WYG_307-49a>¶
書屋西園裏由來近¶
暢春(恭奉名即聖母所/居園    前園也)問¶
安此憩息勑政覽敷陳不覺半年隔又臨仲夏新討源¶
竟何若所愧尚迷津¶
　　萬夀山清漪園即景¶
輕輿乗暇攬名山迤邐長隄俯碧潺東挹鱗塍望秋稔¶
北看黛巘入雲間清華水木㑹心處來往風光瞥眼間¶
况是㡬餘罷籌筆吟情於此可能刪¶
<pb:KR4f0005_WYG_307-49b>¶
　　題玉瀾堂¶
窓蜃臨池玉空澄與目謀風來每拂水瀾作却非流動¶
有文章趣靜無起滅漚蓄波今嵗盛喜足灌田疇¶
　　養雲軒¶
巖半虚軒俯明湖愛此兼得山水趣因之醖釀易生雲¶
靉靅亦恒於此住邇來膏澤足青郊禾&KR0927;怒長麥秋屬¶
却是宜晹日以晅無藉容容致雨霔分付養者須靳之¶
莫使出楹滿空佈¶
<pb:KR4f0005_WYG_307-50a>¶
　　藕香榭口號¶
藕在深泥詎解香生蓮風馥滿池塘莫嫌榭額失顛倒¶
無藕何由蓮吐芳¶
　　無盡意軒自訟¶
軒窓納萬景故名無盡意但此所該廣納景實不啻試¶
問天下人其意誰盡既而我豈不然屬望懷恒置久晴¶
希雨霑已雨盼晴備持盈保泰心更覺時縈思宣尼鄙¶
患失當之允難避¶
<pb:KR4f0005_WYG_307-50b>¶
　　尋雲亭口號¶
既霑渥雨對晴欣曬麥堆場功正勤豈是無端來問景¶
今朝那肯重尋雲¶
　　再題恵山園八景¶
　　　載時堂¶
春仲來遊未及吟兹當夏仲緑隂深載時多少惜時意¶
一瞬流光没處尋¶
　　　墨妙軒¶
<pb:KR4f0005_WYG_307-51a>¶
弆蔵名蹟命精摹墨妙苕華與衆俱未識當年把筆者¶
羶薌今日可知乎¶
　　　就雲樓¶
名園綴景無不具樓就山腰山吐雲時正宜暘資曬麥¶
英英此際漫殷勤¶
　　　澹碧齋¶
溪齋臨水水溶溶碧實鄰虚澹匪濃妙處可憑不可說¶
清風波面拂其蹤¶
<pb:KR4f0005_WYG_307-51b>¶
　　　水樂亭¶
靜非無進動非流九夏憑來意亦秋設曰披風有真樂¶
應為水調奏歌頭¶
　　　知魚橋¶
石橋曲折鏡光披潛躍文鱗適任伊俯仰清華誰弗樂¶
便當魚樂亦應知¶
　　　尋詩徑¶
窈而深更繚而曲歩歩神傳七字真若謂尋詩於此合¶
<pb:KR4f0005_WYG_307-52a>¶
可知詩亦解尋人¶
　　　涵光洞¶
石林蒼邏復青圍空洞如含靜者機那更入來訝生白¶
南華早已示其微¶
　　題霽清軒¶
冠巘搆三楹來欣霽景清徂雲飛片片皎旭麗晶晶仲¶
夏不知暑宜晹真惬情倚䦨吟五字今日善循名¶
　　詠靈珀¶
<pb:KR4f0005_WYG_307-52b>¶
老珀千年閱中含物象虚(又名物象/珀見本草)菀枯誠有異(珀内/之花)¶
(遇冬至即長蕊至五月間開足夏至/後以次消落近仲冬即無所見矣)消息竟何如内外¶
化工契團圞月體舒本來却夥見昔詠渉吹嘘(前曽題/靈珀詩)¶
(及靈珀賦疑其世不多覯因賛美之/今復見此數枚則固非難致之物也)¶
　　題錢維城花卉冊¶
　　　碧桃¶
扶踈花葉燦芳春有態而仍兼有神粉白緋紅原慣見¶
不知名碧始何人(碧青緑色也桃花從未見/有此色者不知何以得名)¶
<pb:KR4f0005_WYG_307-53a>¶
　　　繡毬¶
團團簇得白雲窠擎處還看緑葉娑恰似雪峯毬趯出¶
問曽悟得色空麽¶
　　　杜䳌¶
後先奚必辨殊同(見湧幢/小品)花葉都看滿著叢却憶風篁¶
嶺那畔三春暎得萬山紅¶
　　　蕙蘭¶
春畹蘭先蕙繼開(見爾/雅翼)一般清馥净無埃弟兄難處伊¶
<pb:KR4f0005_WYG_307-53b>¶
誰是祇有夷齊可擬陪¶
　　　蝴蝶花¶
動若飛而靜若翔分明粉本出榺王莊生曉夢相迷處¶
那計尋常色與香¶
　　　十姊妹¶
瀟灑丰姿潔淨神千秋評論㡳為真誰將野客稱呼者¶
(見三餘/贅筆)喚作嫏嬛隊裏人¶
　　　牡丹¶
<pb:KR4f0005_WYG_307-54a>¶
雅是春園冠衆花寧須富貴與名加不知設色傳神處¶
何似北齊楊子華¶
　　　刺䕷¶
荼䕷畧似襍紅黄有豔而殊無異香漫以宜觀便言采¶
其間多刺却應防¶
　　　荼䕷¶
誰與邊旁増麴君名誠稱(去/聲)實未虚云試看雅客㑹韻友¶
酬酢之間總半醺¶
<pb:KR4f0005_WYG_307-54b>¶
　　　西府海棠¶
已是嵇含䟽裏著可知蕭淑巻中傳一般勝得垂絲者¶
體態同贏枝幹堅¶
　　　綬帶¶
紫梗黄花纍若稠雖饒顔色欠風流身名等度宜誰贈¶
應贈懷金蔡澤儔¶
　　　虞美人¶
浪傳本是帳中草鼓掌便如舞袖低大抵輕盈易為動¶
<pb:KR4f0005_WYG_307-55a>¶
其歌未必即虞兮¶
　　　諸葛菜¶
子落生苗最易滋圖花葉匪取多姿當年併日食之物¶
此味謂云宜並知¶
　　　蠶豆花¶
蠶時豆熟可為糧種自張騫攜異方豈為(去/聲)白花供入¶
眼憐他救急接青黄¶
　　　蒲公英¶
<pb:KR4f0005_WYG_307-55b>¶
花似菊而葉非似弗開秋却反開春子昻偏識箇中趣¶
率筆欣他最有神(内府藏孟頫冩生冊畫此花淡/墨數筆致有生趣毎愛倣之)¶
　　　蜀葵¶
葵號而開五色花試之向日定相差戎王子或同時到¶
疑在將軍何氏家¶
　　　巵子¶
薝蔔是否即祗園誰果千秋有定論欲笑佳文栁子厚¶
枝頭却未作巵言¶
<pb:KR4f0005_WYG_307-56a>¶
　　　石竹¶
雖非个个亦猗猗散㸃薫風襍砌墀設使吳中士家有¶
子猷驀到也應疑¶
　　　萱花¶
苞生葉緑挺花黄風詠伯兮第四章我每憂霖或愁旱¶
雖持此草不能忘¶
　　　百合¶
惟應𢎞景識強瞿白玉為花瓐葉扶(碧玉謂/之瓐)莫謂蒜根¶
<pb:KR4f0005_WYG_307-56b>¶
難入畫幾多寫作嵗朝圖(百合根似蒜而大多瓣攅成/冬春間食之頗為珍品畫家)¶
(以其名佳每繢/入嵗朝圖中)¶
　　　金錢花¶
不須鑪冶成輪孔欲奪牡丹富貴花未識鋪牋設色罷¶
可曽潤筆獲奇葩¶
　　　美人蕉¶
緑葉紅葩亦可人色雖如火那燒身曰譽實刺含㣲語¶
何事無端詠李紳¶
<pb:KR4f0005_WYG_307-57a>¶
　　　秋葵¶
中央賦色本稱尊夏杪秋初燦滿園雖曰丹心能向日¶
亦因不令照其根¶
　　　藍菊¶
華不瑣碎葉離披人曰菊斯亦菊之便是子良工假借¶
安能面目冒東籬¶
　　　紫薇¶
品命由來豈定評翻將髙客冒官程開元欲笑中書省¶
<pb:KR4f0005_WYG_307-57b>¶
便乃因花浪改名¶
　　牽牛¶
引蔓寧同金絡觀舎傍扶架當牛欄年年七月花開處¶
最是黄姑不忍看¶
　　金銀藤¶
攀籬援樹曽無定施蔓發花自有形花譜設非愛黄白¶
縁何小草號通靈¶
　　　玉簪¶
<pb:KR4f0005_WYG_307-58a>¶
朝開暮巻似簪抽柄琢緑瓊細且修雅是連昌桃竹側¶
晚粧欲上玉搔頭¶
　　　夾竹桃¶
花似桃而瓣少長葉如竹却節非篁漫言品遜佛枽美¶
耐久端應勝佛枽(見學圃/餘疏)¶
　　　僧帽菊¶
破顔迦葉可曽看烏啄苗花朶朶攅既託空門曰僧帽¶
折將胡乃有雙鸞(見廣羣/芳譜)¶
<pb:KR4f0005_WYG_307-58b>¶
　　　桂花¶
花中稱馥不稱妍玉露金風體欲仙徐恵賢因諫征伐¶
豈縁能賦小山篇¶
　　　茉莉¶
睡鴨何須换夕薰晚風細細散幽芬雖然馨欲奪蘭席¶
清濁其間品亦分¶
　　　紫茉莉¶
奪朱猶惡況奪白故合聞無撲鼻香伯仲鬘華(白茉莉/一名鬘)¶
<pb:KR4f0005_WYG_307-59a>¶
(華/)厠其側顔頳亦覺意徬徨¶
　　　蠟梅¶
蠟梅臘月正開花从月以虫兩不差更有相應色香處¶
羶薌原是姓黄家(見王直/方詩話)¶
　　　山&KR1431;¶
羣芳不屑爭佳麗冬月玫瑰壓滿枝耐冷莫訾有火色¶
融融紅潤雪肥時¶
　　　長春¶
<pb:KR4f0005_WYG_307-59b>¶
四季開花月月紅枝頭長自表春工畫家盖是深于易¶
一氣貞元運莫窮¶
　　夏日池上居¶
池上偏宜夏日居清風拂暑緑牕虚種松十載入畫格¶
引水一方垂石渠恰有遣閒觀古帖幸無隔刻問軍書¶
雖然武定紓繾綣戒滿持盈正慎予¶
　　喜晴¶
雨足剛十日居然此喜晴無非為農務因是繫民生實¶
<pb:KR4f0005_WYG_307-60a>¶
覺先憂切總艱後樂并緒雲散以淨愁亦與之征¶
　　恭奉¶
皇太后幸避暑山莊啓程之作¶
東巡迴蹕剛半月北幸啓程又一時無乃太勤車馬爾¶
未嘗少懈旰宵斯¶
堯皇家法寧容弛¶
文母髙年合奉怡避暑長兹承夏凊¶
修齡永祝侍¶
<pb:KR4f0005_WYG_307-60b>¶
期頤¶
　　過清河橋¶
徹夜晴眀曉啓程東樓門出復雲生(往避暑山莊每從出/長春園之東樓門)¶
須臾五里翻為霧心喜都成霽景清(夏霧多熱亦多晴/農諺頗可徴驗云)¶
卧波夾鏡石橋修歸壑中間祗順流暴雨前朝原未漲¶
思量預費一番愁¶
黍髙稻下總芃如麥後新禾秧又舒自幸之餘還自謂¶
預愁原是未孤予¶
<pb:KR4f0005_WYG_307-61a>¶
御馬唘程厯&KR1852;年今朝依例此鳴鞭詎云矍鑠誇身健¶
諸事心存無逸篇¶
　　易輿六韻¶
過橋因易輿農事歴觀諸艾麥紛堆彼盼晴益切予目¶
存都合什身坐可翻書(毎坐輿中圖便觀/書否則多筞馬也)霧捲日旋朗¶
慰生憂以除少乗仍筞馬弗久到行廬未午多清暇槐¶
風入牖虚¶
　　陣雨¶
<pb:KR4f0005_WYG_307-61b>¶
過午西北山吐雲列缺豐隆各逞技横排竪激祇須臾¶
簷溜都傾三峡水捲向東南歸渤瀛纎翳不留天朗矣¶
快馬斫陣海湧潮陣雨之迅有若此今朝始信晴定耳¶
喬樹風前滿意美¶
　　曉行¶
發早駐亦早旅行理合依雨霑多爽氣涼逓愛朝暉微¶
濘乾長路實紗御祫衣(紗有實地漏地之分/為祫衣者必用實地)圃塲攤麥¶
&KR1367;農急趂陽晞¶
<pb:KR4f0005_WYG_307-62a>¶
　　小停懷柔縣¶
舊日行宫在於焉適小停傳餐主東道駐輦奉¶
慈寧(是日近以皇太后駐於此/取程    適    起居)帶水循川白屏山入户¶
青大殊去年況侵潦阻¶
鑾軿(去年/以有)　　(慈駕啓鑾時因霖潦侵橋信宿湯山是/駐蹕湯山待彴搘之句今嵗於藺溝行)¶
(宫添建數楹以供/兼連日天氣晴明)　　(寧憩程頓較近/安輿倍為順適)¶
　　西北風¶
昨晩陣雨雲盡收今朝西北風飋颼太空昭朗浄纎翳爽¶
<pb:KR4f0005_WYG_307-62b>¶
生九夏如三秋二麥&KR1367;穗曬以栗禾&KR0927;潤浥露氣浮農¶
况實為所希見西成遥矣望尚悠誠得此後賜時若吾¶
民衣食庶可謀¶
　　過白河¶
前朝微漲昨朝退亘岸方舟梁已成即此可知豫則立¶
(謂造舟為梁/備水漲也)亦惟無事任其行(嘗謂禹之無事行水為/萬古治河良法一切宣)¶
(防未免利/弊相生矣)崇祠瞻謁申誠肅曠野延縁閱耨耕爽拂快¶
晴遲跋馬嚲鞭大勝往年情(往嵗過此或因河漲待橋/意頗不適兹行披爽閱農)¶
<pb:KR4f0005_WYG_307-63a>¶
(為向所/罕覯云)¶
　　宻雲縣行宫晩坐¶
向年唘蹕率秋月邇嵗移前縁避暑然皆適值時行際¶
往往因之屢逢雨白河水漲或嚙橋僕役跋渉勞行旅何¶
幸今畨遇快晴無虞收麥利禾&KR0927;輿梁穏穏度輜重行¶
宫早到未卓午槐隂坐受西北風爽生襟袖興吟緒夕¶
陽西下景更清幾望月輪懸碧宇雖然遇順敢即怡熟讀¶
周書無逸所¶
<pb:KR4f0005_WYG_307-63b>¶
　　過九松山¶
久矣山松以九名松孫松子鬱縱横由來數典從其朔¶
想像為龍䕶法城¶
山寺寥寥頗不髙雅宜綴景入吟豪笑他野衲非𢎞景¶
也解終朝聽謖濤¶
静欲縈盤動欲騰千秋翠色倚崚嶒朅思九里西湖路¶
(西湖入靈隠/路有九里松)一例鳴鞭引興曽¶
　　山田¶
<pb:KR4f0005_WYG_307-64a>¶
山田向北髙穡事觀迤邐近塞氣候遲麥穗纔熟爾遍¶
壠尚未艾潤露芃薿薿何慮蒸雨青(收麥時雨多不得/曬晾則發青而粃)¶
(農家㝡/忌之)但覺期秋美禾&KR0927;則益盛無隙緑雲委額手祈¶
時若農苦庶酬彼¶
　　種槐¶
屋古庭樹古枝枯葉憔悴數年前慮兹種槐就隙地爾來¶
漸長成菁葱緑雲穊新隂連舊隂扶踈羃簷翠颯披西¶
北風夏令如秋季因憶管子言樹木十年計樹人更予¶
<pb:KR4f0005_WYG_307-64b>¶
責徘徊祇増愧¶
　　即事¶
夜來小雨不致濘北往層岡尚起塵此事詎寧宜旅客¶
所欣都為利農人未收麥坂穂資飽已種禾田頴濯新¶
緩轡鳴鞭紀吟什既云慰矣益増寅¶
　　出古北口¶
塞有塞之意古來畏北人發端始蘇李扼險自嬴秦征¶
戰多傷害戍屯良苦辛難言惟守在得要亦相親即此¶
<pb:KR4f0005_WYG_307-65a>¶
往來度恒聨中外臣勑㡬勤一已施惠接嘉賓(自秦人/北築長)¶
(城畏其南下防之愈嚴則隔絶愈甚不知來之乃所以/以安之我朝    家法中外一體世為臣僕    皇祖)¶
(闢此避暑山莊毎歳巡幸俾䝉古未出痘生身者皆得/    覲見宴賞錫賚  恩益深而情益聨實良法美意)¶
(超越千/古云)敢不遵¶
家法寜徒事豫廵舒懷摛五字揭義示千春¶
　　兩間房行宫即景¶
塞外氣本清矧值新晴後白水自繞門青山欣入牖行¶
館架五楹詎止兩間久每來供静憩樸室饒虚受披襟¶
<pb:KR4f0005_WYG_307-65b>¶
喜爽涼夏五如秋九况罷軍書問兼冀農功有心怡神¶
自謐得句亦無垢¶
　　再題常山峪行宫八景¶
　　　緑樾徑¶
萬緑叢中一徑延循門得入景無邊興來擬欲賡前什¶
不覺光隂隔十年(八景詩凡六作止丙戌嵗/逮今丙申已越十年矣)¶
　　　虚白軒¶
電光石火忽旬嵗筆㸃牋鋪又一時比似虚軒生白者¶
<pb:KR4f0005_WYG_307-66a>¶
自無而有亦如斯¶
　　　青雲梯¶
行宫計里駐來均例以閣章到此辰(向例三日内閣發/本一次自唘鑾後)¶
(計日發報必當至/常山峪行宫故云)宣召諸臣悉批荅阿誰不是歩雲人¶
　　　楓香坂¶
非煙而靄復非雲葉葉枝枝吐浄芬㝡是此香無火氣¶
了當領以不聞聞¶
　　　如是室¶
<pb:KR4f0005_WYG_307-66b>¶
素屏¶
羲畫寫唐詩(室内素屏八扇丙戌嵗藻翰皇祖御書唐/句逮今七十餘年        如新每一仰)¶
(瞻倍生/欽慕)拱讀恒生若¶
見思明月清風七十載室猶如是景光披¶
　　　蔚藻室¶
書堂七十春秋閱猶憶當年¶
聖藻垂趨侍幼齡方舞象(康熙壬寅余年甫十二趨侍山/莊獲覩    聖藻親揮雖未能)¶
(窺測見/餘如)　(筆妙而追憶之/  天文飛動也)¶
<pb:KR4f0005_WYG_307-67a>¶
天文妙處未能窺¶
　　　翠風埭¶
陣雨收雲纔片刻層層埭樾翠如湔風來西北翻林海¶
雅勝五音奏管絃¶
　　　陵霞亭¶
八柱山亭特據髙肩輿尋勝陟蘭臯颯然爽氣滿襟袖¶
霞舉因之興亦豪¶
　　至喀喇河屯行宫作¶
<pb:KR4f0005_WYG_307-67b>¶
曉涼歩輦厯平川&KR1239;峪經過翠嶺巔循例雖然仍易馬¶
(向年自唘蹕乗馬至木蘭圉畢始間御輿輦故有跋馬/却輿輦廿年一例便之句六旬以後時乗輿輦而行雖)¶
(偶易馬不過行十/餘里即至行宫耳)對時却自懶催鞭行宫到以昨年似¶
稅駕欣於午刻前别墅依然河那畔便教問景度蘭船¶
　　灤陽别墅¶
河北為陽河南為隂南北如仁義定名弗可侵隂陽如¶
道德虚位隨方尋昌黎剏精語非剏至理自古今天地¶
山河示此象豈從原道之文垂訓音漾舟而過偶契心¶
<pb:KR4f0005_WYG_307-68a>¶
仰觀俯察歸酌斟¶
　　虬盖亭¶
種松已作老虬枝小坐旋看盖影移因悟世稱百年者¶
憬然害不視乎斯¶
　　至避暑山莊即景成什¶
蘭露松風曉氣清廣仁嶺過見巖城萬家烟火兹増倍¶
(我家及皇祖山莊詩有聚民至/萬    萬家烟火隨民便之句)五榖倉箱望益誠智水¶
仁山怡性謐髙畦低壠喜天晴更予一節便宜者午夜¶
<pb:KR4f0005_WYG_307-68b>¶
軍書罷問程¶
　　永佑寺瞻禮¶
下馬先攄瞻禮誠¶
層樓神御曉曦晶屢申此日養¶
親志敬法¶
當年避暑情夕惕朝乾敢或懈勑㡬律已戒其盈紅旗¶
三捷歌耆定祈¶
佑叨¶
<pb:KR4f0005_WYG_307-69a>¶
恩幸武成(昨嵗瞻禮句云永佑即今祈旗三佑者軍營/早晚逓紅旗自去秋及春紅    捷逆黨全)¶
(俘武成者定兹展謁之下彌感於無神御垂/庥惟益凛持盈敬承    嘉貺    斁耳)¶
　　寫心精舍¶
萬事及萬物無不由心者心為一切本則皆心寫也而¶
此曰寫心殊覺風牛馬然亦有可說義或出般若色空¶
即空色寫心仍心寫過者是去年來者為今夏而皆不¶
可得孰真復孰假¶
　　碧峯寺¶
<pb:KR4f0005_WYG_307-69b>¶
門對碧峯因額寺寺而曽弗著僧徒禪枝忍草自佛法¶
鶴下鹿逰任物娱偶到不知今與昔忘言那論有和無¶
道塲亦自松引路何至誇多曰萬株(黄梅道塲有引路/松萬株見圖經夫)¶
(萬株列路其長應數十里語渉誇誕/是寺路傍亦種松不過數百株耳)¶
　　味甘書屋¶
書屋綴景為灑然蕭寺左隔嵗此初來有暇便小坐茗¶
甌及竹罏安設原貼妥石泉汲以烹略試文武火既非¶
竟陵癖更殊趙州果擎杯吟五字爽然有㑹我味泉或¶
<pb:KR4f0005_WYG_307-70a>¶
偶宜味言殊未可¶
　　叢碧樓¶
樓出萬樹叢俯瞰連一碧恰似泛滄波洞庭與震澤而¶
無風浪憂饒有烟霞癖憑窗偶㑹心可以喚浮宅却¶
笑五湖人未免餘形迹¶
　　西峪問景紀所得¶
西峪臨石城蘭徑循&KR2535;迤向北有書堂其名曰秀起我¶
每臨山莊例必先至彼而峪定所由遵路可舍此林嵐¶
<pb:KR4f0005_WYG_307-70b>¶
忽明晦増趣之所以晦處有鹿伏非時無害理(此時鹿/尚瘦故)¶
(弗持鎗往即之而鹿亦麌/麌近人如海鷗之狎也)海鷗狎即斯萬事一貫耳明¶
處見&KR0633;外駝馬過行李勞實厪衆人逸可恣一已肩輿¶
問景間所得聊紀是¶
　　題秀起堂¶
千巖葉態與枝姿總是書堂秀起竒淺翠濃青資造化¶
詩裁畫格入神思殊觀應識自太古此遇欣於又一時¶
毎到山莊斯據榻欲因唘秘逓吟之¶
<pb:KR4f0005_WYG_307-71a>¶
　　振藻樓¶
振為流動藻為華詩品亦惟備一家三字箴如悟根柢¶
不多些子在無邪¶
　　經畬書屋¶
振藻樓廊接書屋屋檐却自額經畬箇中誰識端倪具¶
求藻應於經始諸¶
　　文津閣¶
四庫收精要千秋示率循寧惟資博物端以藉修身蕆¶
<pb:KR4f0005_WYG_307-71b>¶
事雖猶待集成斯已珎(建閣為貯四庫全書之用然鈔/録尚需數年閣中空曠用仿四)¶
(庫書函之式裝潢古今圖書集/成全部庋架排列亦頗可觀)淵源如欲問(仿浙江范氏/天一閣規制)¶
(初於山莊建閣以文津名之御園之/文源大内之文淵則皆由此津逮也)應自此尋津¶
　　趣亭¶
石磴平巔十笏開俯觀諸趣面前堆襄陽帖語分明是¶
西則西山東月臺¶
　　月臺¶
為愛顛翁語假山築月臺錘峯如挂矣渤海早昇哉千¶
<pb:KR4f0005_WYG_307-72a>¶
古文章鏡四時景物胎循名微慙(去/聲)者曽未一登來¶
　　爽¶
北至已逾旬蒸炎實宜爾山莊稱避暑地靈有神理兼¶
之渥雨過快晴收溽靡埭露含潤晶巖風拂涼美襟袖¶
颯披爽几席清如水長夏以何消沃心有書史書史多¶
芳規擇而行由已¶
　　題董邦逹山水冊¶
　　　天際輕帆¶
<pb:KR4f0005_WYG_307-72b>¶
林立桅竿泊水隈其間鄉思(去/聲)是誰哉天邊遥見輕帆¶
影知彼復從何處來¶
　　　荻洲放艇¶
滄洲渌水荻蘆秋蘭枻金風獨放舟不把絲竿置身側¶
恐妨人認志和流¶
　　　林塢幽居¶
翠圍紫邏蔚縝紛小築幽居亦可欣岫户雲闗早自掩¶
北山那慮有移文¶
<pb:KR4f0005_WYG_307-73a>¶
　　　水亭清曠¶
隔水林岑聳逺巒分明畫展范家寛虚亭四柱無人坐¶
留與千秋過客看¶
　　　溪廻村静¶
溪水清泠號浣花榿林碕岸抱村斜草堂莫問伊誰宅¶
應是詩人姓杜家¶
　　　桞橋晩艤¶
石橋木彴近遥路東沜西漘宛轉津桞岸艤舟夕陽晩¶
<pb:KR4f0005_WYG_307-73b>¶
知他所待是何人¶
　　　懸流淙玉¶
飛龍擘峡落銀塘蘭嶼沙洲去渺茫淙處恰應擬似玉¶
不須戞擊有宫商¶
　　　松巖拂籟¶
侍臣翠蹕扈山莊(董邦逹以癸未夏扈從山/莊此冊即彼時所畫也)各種圖成¶
小幀方拂籟松巖昔年况(萬壑松風為山莊三十六景/之一予昔䝉    皇祖養育)¶
(宫中賜/居於此)追思即景感懷長¶
<pb:KR4f0005_WYG_307-74a>¶
　　詠哥窰罏¶
伊誰換夕薫香訝至今聞製自崇魚耳色猶纈鱔紋本¶
來無火氣却似有雲氲辨見八還畢鼻根何處分¶
　　題漢玉璧¶
環以䕫紋圍粟寳量之肉果倍於好周乎漢乎弗可知¶
較諸素榖斯為巧撫不留手呵生汁温貞古穆其光葆¶
邊幅齧缺理則然世間何物完恒保¶
　¶
<pb:KR4f0005_WYG_307-74b>¶
　¶
　¶
　¶
　¶
　¶
　¶
　¶
御製詩四集巻三十八¶
