# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:12.145684
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷十八
<pb:KR4f0005_WYG_181-1a>¶
欽定四庫全書¶
御製詩三集巻十八¶
　古今體一百五首(壬午二/)¶
　　恭奉¶
皇太后南廵唘蹕再疊前韻(有序/)¶
　　年占午正宜揚南國之旌月肇寅生爰效東皇之¶
　　駕當朔塞九功奏凱慶逮乗時况¶
西池七袠稱觴懽逾獻嵗時乃燕臺日近魯甸春逥指¶
<pb:KR4f0005_WYG_181-1b>¶
　　吳頭則堰莅觀河臨越角而塘循捍海詔郤綵棚¶
　　鐙幔何以文為風陳巷舞衢謳無非事者然而典¶
　　符三接辰紀十周求民莫以給餔厪呼庚癸體¶
懿懐而紆軫重閱辛壬維再廵令則還仍用誌憑軒伊¶
　　始想一路歡聲可即如言候仗何遲云爾¶
初嵗開壬甫背辛答陽任養叙彞倫添¶
籌纔度七旬慶養¶
志還符五載廵每為賑賙傳蹕止(本擬辛巳南廵以下/河窪地偶值偏灾復)¶
<pb:KR4f0005_WYG_181-2a>¶
(改為/壬午)幸逢給足俾情申南轅始命展軨僕澤國遥懐引¶
領民寧以行時吳與越肯忘遇澇衛還陳十行不惜恩¶
加月(去秋豫河澷口奪溜數郡被灾亟命地方/大吏妥為撫恤開年復命從優加展賑期)四海惟¶
期澤普春日奉¶
慈顔心有喜途臨韶序景從新行宫所幸前遭者武定¶
聊無籌筆頻(丁丑南廵時賊酋巴雅爾等搆釁兩路進/討軍書逕逹行在故有敢廢軍書裁决頻)¶
(之/句)¶
　　駐良鄉行宫疊舊作韻¶
<pb:KR4f0005_WYG_181-2b>¶
黄圗古冀緬盧胥堯以為心久愧諸惟是敬誠凛無逸¶
庶幾風俗復還初時廵民瘼體毋怠日侍¶
慈顔樂有餘詎可深宫懐宴息聖人見說貴鶉居¶
　　良鄉行宫奉¶
皇太后觀煙火即事得句¶
時廵唘蹕先(去/聲)元宵初頓黄圗路不遥迎莭欣邀¶
慈閫豫送鑾况集外藩朝(是夕在京王公及外/藩送駕者皆令預觀)紫瀾欲¶
定風澄晚七寳將圓月燭霄大野春鐙民共樂廣陵却¶
<pb:KR4f0005_WYG_181-3a>¶
笑躡虹橋¶
　　良鄉行宫再疊舊韻¶
立春昨日欣逢雪便覺春琴藹帝江唘蹕正宜迎氣始¶
行宫韶旭曣眀窓¶
心欲其安身欲勞挑鐙義府足怡遨賦詩何必多眀憶¶
每至摛詞興輙豪¶
清風一牖春秋韻眀月滿庭今古情無盡藏真大公物¶
坡翁逰戯語猶誠¶
<pb:KR4f0005_WYG_181-3b>¶
翠華三度指東南遮莫逰情覺已酣豁賦省耕度(入/聲)河¶
務其他無欲孰窺探¶
　　郊臺¶
廣陽南五里封土建郊臺每過欽¶
天佑非闗詡域開戰袍解昔勞(去/聲)纒㡌扈今来(年班来/謁諸回)¶
(人皆令隨行過上元始/分路命侍衛帶往各城)迴憶誠儌倖淵衷益慎哉¶
　　𢎞恩寺¶
祇園古道左来往駐旌仍僧有毘尼行(去聲梵言毘尼/華稱戒律也)¶
<pb:KR4f0005_WYG_181-4a>¶
佛無聖見乗(聲聞縁覺無凡見尚有/聖見惟佛乗始無聖見)時禽鳴意喜静室¶
憩心澂即境思名義敷恩亦欲𢎞¶
　　琉璃河¶
大防玉石源流逺卧渚長橋来徃資未泮春冰沙漲㟁¶
頫臨真是白琉璃¶
　　過督亢陂因詠荆軻事¶
使(上/聲)使(去/聲)持圗西獻秦強秦豈不利求真數千里外此¶
何用讀史誰誠具眼人¶
<pb:KR4f0005_WYG_181-4b>¶
擊筑悲歌易水寒那更顯送白衣冠荆卿神勇秦王獨¶
左股先殘信實難¶
　　涿州行宫晩景¶
涿郡出南門行宫向逺原底須事藻繢亦自有亭軒西¶
嶺銜春旭東蟾竚上元郊鐙真足賞民俗藉堪論豈不¶
還淳念其間同樂存清宵閒㸃筆爆竹聽村村¶
　　涿鹿行四疊前韻¶
行宫近鄰凹字城至今四疊涿鹿行昨辛耆定識僥倖¶
<pb:KR4f0005_WYG_181-5a>¶
前丁擘畫思分眀如願麥熟千村飽(去嵗麥/大熟)夏田苗秀¶
誠亦好不期秋霖忽致澇救灾蒿目乏術巧匪民之過¶
皆我尤猶幸此方䝉¶
眷稠豫省河決乃大沴賑濟不教餘力留重臣馳驛往¶
督築幸能瓠子全功収往来廵狩無非事萬方方寸勵¶
慎修¶
　　題酈道元故居¶
注水經曽卌巻成紫淵勝處㝡分眀果然在涿惟言涿¶
<pb:KR4f0005_WYG_181-5b>¶
地附青雲也立名¶
　　紫泉行宫十詠¶
　　　敞軒¶
千秋一水帶新城變紫伊誰浪與名稍葺行宫省駝力¶
䟽軒早見敞三楹¶
　　　屏山¶
圖水寛因致山聳三峰當户畫屏風訝看中吐英英氣¶
能爾為應王氏䝉¶
<pb:KR4f0005_WYG_181-6a>¶
　　　鏡湖¶
湛渌溶溶數畆涵碧波消息逓江南開奩設使譬眀鏡¶
却憶貞觀有理談¶
　　　舫室¶
飛鳬不繫鏡湖涯似效昆眀石舫為好惡毫釐可弗慎¶
未斯安處早慚斯¶
　　　椶亭¶
四柱孤亭臨石坡椶毛宻葺㲞婆娑雖然從儉還新様¶
<pb:KR4f0005_WYG_181-6b>¶
比似茅茨祇覺過¶
　　　虹橋¶
長橋飲練學南國顛米詩情憶宛然㡬度呉江訪古蹟¶
不知其處祇名傳¶
　　　魚罾¶
渚畔魚罾得所償豐於竿釣儉扵綱若非雲水滄浪意¶
子莫執中底足長¶
　　　石逕¶
<pb:KR4f0005_WYG_181-7a>¶
十畆閒園五畆宅逕惟曲折爾能長因之悟得行文法¶
不在縱横在抑揚¶
　　　竹埭¶
風處鏗然月處虚㡬竿牕外足扶踈春来紫戢猶勹土¶
已覺干雲勢有餘¶
　　　箭㕔¶
駐輦還敎集羽林學文皇習射親臨尋常㸃綴渾餘事¶
嘉此知予奮武心¶
<pb:KR4f0005_WYG_181-7b>¶
　　上元前夕觀燈火¶
翠䍐行春駐紫泉慶霄恰值上元前逢迎節物春郊外¶
絞縛煙花凍浦邉玉葉猶鋪千頃素銀蟾祇欠一分圓¶
眀朝趙北臨嘉夜月暎氷嬉應倍妍¶
　　駐趙北口行宫即事¶
跋馬雄縣南須㬰長隄莅行宫知已近煙栁柔條肄于¶
邁指江南江南消息逓漁村與蟹舍近逺坡陀寄積雪¶
氷鋪仍新水春生未野老捧木盤一雙氷鯉置還鯉命¶
<pb:KR4f0005_WYG_181-8a>¶
賚之嘉此獻芹意¶
　　水鄉¶
水鄉也自藝桑麻去嵗霪霖潦齧沙絜矩原田經澇者¶
合教一例賑期加¶
　　上元日侍¶
皇太后宴¶
南廵東陸奉¶
慈鑾三五昌宵月正團四海為家欽養¶
<pb:KR4f0005_WYG_181-8b>¶
志萬年介祉永承¶
歡氷花火樹輝行館玉籹銀粱供大官此樂本来天下¶
共即看祝¶
嘏待江干¶
　　上元於趙北口行宫同扈蹕儒臣詠氷嬉聨句¶
(御/製)上元燈火嵗常新渚館氷嬉倍可人恒奉¶
慈娛千萬載¶
　　試賡法從兩三臣雙盤紀勝纔聫鼎¶
<pb:KR4f0005_WYG_181-9a>¶
太液摛詞早鏤珉(曽經御製氷嬉賦/    恭刻搨本)首頓廣陽偕燕衎¶
　　(臣劉/統勲)隔宵涿鹿普訢誾紫泉迎旭羅朝饌芳甸凝¶
　　膏潤宿畇¶
沼籞翦茨臨爽塏(臣劉/綸)沙隄環枑倚崇闉縷金待暖将¶
　　拖栁泛玉流凘未㸃蘋廿五淀圍廻雁泊(臣于/敏中)¶
(御/製)十三橋次宛虹馴西舂返照眀銀燭東壁騰輝燦玉¶
津較量前畨正嘉夜¶
　　探尋此地足熈春鄚瀛景物分眀賞吳越謳謡次¶
<pb:KR4f0005_WYG_181-9b>¶
　　第¶
詢近水香花瞻¶
翠輦(臣錢/汝誠)¶
展風蠲復賁¶
丹綸紫姑競賽田蠶盛泰壹叢祠膏粥頻宴唘傳柑隨¶
豹尾(臣介/福)歌同依藻疊魚鱗連鼇彩躡仙艫亘翔鳯苞¶
　　扶¶
寳閣循蘭溆汎觴先禊洛(臣雙/慶)¶
<pb:KR4f0005_WYG_181-10a>¶
(御/製)茒簷觀酺恰吹豳江南消息侵尋逓趙北煙花鄭重¶
陳况有于思隨蹕路¶
　　便教倒刺藉文茵聽催莭鼓轟雷捷看上懸橦掣¶
　　電神猱挂月崖輕掉臂(臣劉/統勲)鷂翻雲塔穩盤身招¶
　　摇稱手長竿拓彳亍承趺寸橛紉鬬罷老羱羔解¶
　　跪(臣劉/綸)抛殘巨卵彈能勻傳聲¶
賜鏹懽泥首對隊擎杯暖沁脣積素似鹽堆繼臘(臣于/敏中)¶
(御/製)新隂如幄捲當晨氷含雪色炬千樹雪暎氷光魄一¶
<pb:KR4f0005_WYG_181-10b>¶
輪鋪得瑠璃為世界¶
　　集来鵷鷺儼朋賔奩規皎潔圓靈鏡壺削晶瑩方¶
　　嶠珎百戱蹴花澄㬅衍(臣錢/汝誠)九華結字澈&KR1977;淪菱¶
　　舟刺凍疑移嶼蓮座烘寒忽插旻㶚岸詩情行得¶
　　得(臣介/福)輞川畫本想粼粼從知&KR0927;谷回春是比似¶
　　榑桑不夜真廻憶六街看㝡好(臣雙/慶)¶
(御/製)毎懐一盞對猶貧長筵列坐宣回長曲㟁駢觀樂土¶
民平歩星橋連貝闕¶
<pb:KR4f0005_WYG_181-11a>¶
　　縱眸雲隴覆璚塵魚驚啟蟄潛還陟鴻識隨陽漸¶
　　復遵銜燭熒熒周溟裔(臣劉/統勲)然犀爚爚洞磯濵篆¶
　　燌甲煎逾安息燈窣流蘇奪大秦繞滸蚖脂紛匼¶
　　匝(臣劉/綸)分棚蘭燄矗嶙峋霞標瞥起陽凌冶月地¶
　　徐融沍縠皴燕國新詞慚授簡(臣于/敏中)¶
(御/製)魯山雅曲願書紳逺村漁火依㣲辨近渚龍檠左右¶
廵頃刻金蓮開萬朶¶
　　参差寳絡綴雙銀襄城赤幟搴中夕封氏花旛騐¶
<pb:KR4f0005_WYG_181-11b>¶
　　半旬野老堵牆咸色喜(臣錢/汝誠)内官立¶
仗不心瞋祥過卜繭餐餈餌采勝捫釘睹宿辰編户獻¶
　　芹¶
行慶洽(臣介/福)守臣負弩祝¶
釐申紅跗分窖歸蒸蔚碧剡同疇出坱垠清景當頭延¶
　　燕賞(臣雙/慶)¶
(御/製)陽和有脚戴¶
鴻鈞底誇繼晝且經月要欲同歡並示仁恵逺行時難¶
<pb:KR4f0005_WYG_181-12a>¶
槩置繄予本意在還淳¶
　　上元燈詞八首¶
前度江南此預日今畨趙北正元宵觀燈例事庸宜罷¶
况有輪班伯克朝¶
帝城三五常年景畿甸上元也自佳雖欲與民同樂賞¶
微嫌守吏太差排¶
連宵都有郊燈燦今日偏饒氷戯竒燈熻氷光氷暎月¶
渾成世界浄琉璃¶
<pb:KR4f0005_WYG_181-12b>¶
火樹千行方粲宴蘭煙百道與和凝空中窣堵須㬰現¶
寳月如来㝡上層¶
絳葩結作榮光鏡翠火燃成瑞應圖聫袂童謳雖數十¶
魯山于蒍獨何無¶
古今燈月交輝夕一刻光隂一刻憐遥想皇州不禁夜¶
香車寳馬正喧闐¶
蚖膏鶴熖齊輝映蟹舍漁村盡看来金鎖玉闗原不藉¶
和門行漏且遲催¶
<pb:KR4f0005_WYG_181-13a>¶
欣無行雨與流風照得氷消更雪融入夜悄然羣閙息¶
團圞月相古今同¶
　　駐蹕思賢村行館題句¶
漢家太傅有遺祠行館於旁樸且宜兩字思賢易新號¶
(舊名四善村/因易此名)千秋稽古藉先資閒庭不改風還月欹案¶
依然易與詩一宿眀當發清蹕已安容膝底多為¶
　　題授經臺¶
髙臺喜識授經名太傅猶稱處事眀河内後来傳趙子¶
<pb:KR4f0005_WYG_181-13b>¶
淮南先是受賁生詩殊東魯意頗合易是専韓義獨精¶
憩宇恰依林屋側睪然望古集遥情¶
　　上元後夕觀燈即事¶
上元初過景重提翼莭煙花燦且淒耐可郊燈燃更閙¶
却看海月上微低紫姑祈後春蠶慶韓傅祠邉火樹齊¶
謾道漢家𨶔故事龍門太乙豈無稽¶
　　瀛州南樓四疊沈佺期韻¶
雲卿詠華譙綺句輝丹霄至今錦繡文不隨樓寂寥澤¶
<pb:KR4f0005_WYG_181-14a>¶
國事時廵春晝揚和飈鳴鑾古瀛州短亭復長橋緬彼¶
遺蹟處沙野迷近遥因之悟千古總資談議囂其人非¶
所宗論世為此謡¶
　　河間道中再詠前題¶
　　　日華坊¶
三雍獻雅蹟真嘉彰善而今有日華比似燾黄苴白者¶
宏開兔苑底堪誇¶
　　　毛精壘¶
<pb:KR4f0005_WYG_181-14b>¶
大毛為傳小毛說博士河間領搢紳誰識詩壇尊揖讓¶
積薪還右後来人¶
　　　鳴犢河¶
夢帝埋符胥怪誕豈堪王道輔宣尼臨河不濟原天命¶
鳴犢名因藉以垂¶
　　　琴髙冡¶
涓彭得術恣浮㳺肯為(去/聲)故鄉一月留還復飄然乗鯉¶
去何来突兀土饅頭¶
<pb:KR4f0005_WYG_181-15a>¶
　　　條侯祠¶
誰云善相語全誣許負偏能相亞夫從理雖然事荒誕¶
禍根種不爵徐盧¶
　　　廣川臺¶
春秋義具天人筞灾異隂陽却鮮稽未識葩經眀哲㫖¶
奚辭䜛謫相膠西¶
　　題毛公祠¶
村尚以詩傳心儀設教筵淵源来子夏訓詁逮延年愛¶
<pb:KR4f0005_WYG_181-15b>¶
此儒祠古兼臨行館便(地方官備數宇憩舍於祠/旁既樸且完稱莅止焉)展書¶
樂清暇妙契鄭家箋¶
　　於毛公祠旁行館作¶
行館儒祠畔春風特地臨無邪蔽三百有傳至而今已¶
喜書筵潔那更石徑深巻阿稍伴奐可惬昔賢心¶
　　即事¶
駐輦春風日又斜傳宣守吏問桑麻灾區賑濟還當黽¶
憩宇鋪陳底足誇且喜說經近毛氏不須買莭學錢家¶
<pb:KR4f0005_WYG_181-16a>¶
(都京放燈自十三日至燕九茲以/廵幸在途十七十八兩日命罷之)行檠清夜無繁聒名¶
教中原樂趣賖¶
　　示直𨽻總督方觀承及其屬吏¶
驅車過瀛州縦目瞻原田原田有積水氷凝雪鋪連秋¶
麥既悞種(去/聲)春種(上/聲)亦覺艱去嵗澇非常調幕吾恧旃¶
賑救或少靳灾黎何賴焉村行歴觀民色實鮮飢寒都¶
稱賴麥稔早収穫潦前此語疑信半况在蹕路邉其不¶
經見者寧無向隅人我惟加實恵爾其勉勤宣官階大¶
<pb:KR4f0005_WYG_181-16b>¶
小殊民父母同然各盡保赤心蒼黎庶多全¶
　　紅杏園三疊前韻¶
今杏仍昔園三度曽駐輦乗陽行時令爰復停雲館撫¶
景騐貞元晰理窮幽顯更無軍務𣪞喜有經書展迴思¶
此問夜始籌王旅遣掃逆兼靖回(丁丑駐此時雖伊犁/已定而賊黨巴雅爾)¶
(等乗阿逆之竄觀望煽動方命将士乗春進討今厄/魯回部&KR0662;平為憶爾時行在旁午不禁喜惕倍増也)¶
天恩錫盡善¶
　　題惲夀平萬横香雪圖¶
<pb:KR4f0005_WYG_181-17a>¶
居然眼界是平江雪也無端香撲窓野塢不嫌寒儉相¶
絶勝暖閣䕶苔樁¶
萬樹斜臨清淺意六根消盡浄香時草亭一个為何境¶
鄧尉山隂有所思¶
　　紅杏園夕景¶
成趣非闗日渉怡情愛與古稽夕景偏宜颯爾春物未¶
至昌兮盆裏梅全吐萼牆頭栁始生稊遮莫銀蟾虚度¶
翦燈静賞堪題¶
<pb:KR4f0005_WYG_181-17b>¶
　　項聖謨雲林清賞圖¶
積雪在喬林茅堂映雪深眼中無别客膝上有横琴一¶
片氷壺是千秋古調尋鹿裘原不藉瘦骨耐寒禁¶
　　御行營¶
朝家制度萬邦懐肄武廵方處處皆罽室氊床原是便¶
韓祠毛社底稱佳且欣與我周旋乆更不勞他㸃綴排¶
几浄窓眀復清暇可能闕詠此行齋¶
　　燕九日賜随營諸臣及直𨽻各官食¶
<pb:KR4f0005_WYG_181-18a>¶
修市行營御邱仙節日臨度疆留牧伯(明日入山東境/直𨽻各官皆留)¶
扈駕有纓簮宜與開春宴因之惬衆心筠沖常預席(随/行)¶
(回部王公等並/得依次列坐)食黮擬懷音¶
　　燕九燈詞四首¶
風定寥天夕色曛春燈大野共民欣新詞耐可吟龍雒¶
故事那須徵白雲¶
綵檠夾路酺塲寛迎送連郊列衆官(是日河東諸大/吏迎駕畢集)小¶
部梨園人習見携來回伎俾同觀¶
<pb:KR4f0005_WYG_181-18b>¶
植𤓰種樹須㬰速度索懸橦巧創竒比似前巡真厚幸¶
軍書丙夜罷疇咨¶
圍觀老㓜數無萬不禁金吾同樂多入夜肩輿返帳殿¶
百年休養此熙和¶
　　賜衍聖公孔昭煥¶
翠華迎謁蹕途旁徳業宗風想益蘉取道迤東卿且返¶
迴鑾當一仰宫牆¶
　　過徳州運河即事¶
<pb:KR4f0005_WYG_181-19a>¶
卧波浮彴亘通津夾㟁肩摩接駕人按轡徐行還徹盖¶
鋪衢隨覲不嫌塵益祈田榖資其食所喜民情向我親¶
去嵗此曽遭異漲迴思猶為恫闗頻¶
　　駐蹕徳州示山東大小吏疊舊作韻¶
東省斯惟首頓居狩巡五載又臨予詎欣駐處閒庭廓¶
尚念灾餘比户虚申命官箴宜惻爾設云民感益慚如¶
十行頻有恩綸沛要在推行善體諸¶
　　正月廿日徳州觀燈火¶
<pb:KR4f0005_WYG_181-19b>¶
燕九過應燈火收何當繼照賞陵州疆連日翼陳宜聴¶
幼挈老扶來不謀西漆南油齊屬目縁竿走索訝纒頭¶
吾民樂即吾心樂紀載從他故事留¶
　　四依¶
皇祖徳州即事詩韻¶
五度徳州路民風不改初有成尼父語吾愧魯論書¶
去嵗盛秋霖協時乖曰肅竭力濟昬墊千村幸飽燠¶
　　河南巡撫胡寳瑔接駕因問河工民務隨遣去¶
<pb:KR4f0005_WYG_181-20a>¶
豫省昨秋澇宵衣切厪思爾今來逺接為我説真知慢¶
頌隄成速尚憐麥種遲饔飱得稍給屋宇可重治亟藉¶
灾區理寧須蹕路隨往哉勤汝事東作要乘時¶
　　賜山東巡撫阿爾泰¶
承宣原佐治安撫遂専衙(阿爾泰由山東布/政使擢本省巡撫)課吏旌清慎勤¶
民重麥麻入疆此所慶行館彼非嘉(郯城行館盖因地名郯/子園之舊増葺數椽用)¶
(備臨憩阿爾泰以事非興作/不先奏請然非朕所取也)化雨青齊被希璉政豈賖¶
　　賜河南巡撫胡寳瑔¶
<pb:KR4f0005_WYG_181-20b>¶
九江遷古汴因地藉賢材(寳瑔前撫豫時練事日乆去/秋以楊橋工賑重務復自西)¶
(江調任/中州)資爾尤熟路為予抒幹裁澮川剔雍閼田野闢¶
汙萊善後方多務欽哉更朂哉¶
　　徳州行宫疊舊作韻¶
京畿東省茲門户水舸陸車滙路程幾宇行宫原早就¶
一時賡韻又重成且遲栁色迎隄發已喜梅香對座榮¶
逰豫大經曰休助載咨方伯體予情¶
　　題畵梅箑頭疊前韻¶
<pb:KR4f0005_WYG_181-21a>¶
　　丁丑南廵時澷寫箑頭置行宫中而去今来復見¶
　　因疊前韻¶
幾圏還幾㸃前三與後三不因唘駕北那復識枝南¶
　　老黄河¶
不藉浮梁䇿騎過土人說是老黄河居今故道圖還復¶
封建井田差幾多¶
　　賜河東河道總督張師載¶
去嵗楊橋決予當咎匪卿従来不諉過正爾憫奔驚(初/報)¶
<pb:KR4f0005_WYG_181-21b>¶
(澷口時張師載引罪惶遽曽諭以/此非人事所能為慎勿張皇失措)清白揚前烈(師載故/禮部尚)¶
(書伯行/之子)奠安觀後成修防益勤恁㝡此繫民生¶
　　降㫖免河南灾地民借欠項因示胡寳瑔¶
遇灾蠲常賦賑期分次第輕重以為差是皆有恒例汙¶
莱闢綦要民力虞艱致牛具及籽種借與俾勤藝且緩¶
期以償無非為民計不期洊遇澇後更較前劇(叶/)斯宜¶
曲加恩概與豁免暨毋令侵蠧役尤湏督庸吏蘇彼幸¶
全民體予如傷意¶
<pb:KR4f0005_WYG_181-22a>¶
　　平原行¶
平原髙樓臨廣津平原樓上多美人槃散行汲河之濵¶
美人一笑躄者嗔竟往索頭君未許嵗餘賔客稍引去¶
(叶/)怪而問知賤士由乃斬笑躄美人頭造門謝躄客始¶
留卒得毛遂縱約収頴脫而出固亦竒三寸舌强百萬¶
師此事半信還半疑美人之頭偽乎真躄未謀面奚區¶
分来去亦何與(去/聲)衆賔大都龍門務辭工傳竒乃致失¶
平公戰國機械以為功邈矣吐哺握髪風同時更有狗¶
<pb:KR4f0005_WYG_181-22b>¶
盗雄¶
　　朱叔重春塘栁色¶
儒素偏兼繪事工春塘栁色喜韶融猶存北宋丹青法¶
不襲大家簡淡風煙縷欲低旋復起泉流似斷曲能通¶
天然佳句誰管領付與橋頭筞杖翁¶
　　徒駭河¶
䇿騎過徒駭禹功猶可稽由来大事舉艱致衆心齊故¶
道難循舊秋霖藉洩低(今運河秋漲/由此洩入海)益慙三度往劼毖¶
<pb:KR4f0005_WYG_181-23a>¶
議防隄¶
　　題飲馬池¶
飲馬陽阿尚有潭下齊當日識竒男覬覦何事窺神器¶
鍾室淒涼轉不堪¶
　　三依¶
皇祖南廵過濟南詩韻¶
百里桑麻率有城無非保障厪民生與吾共者二千石¶
慢爾徒稱天下平潦後尚嗟溝壑轉春来那見室家盈¶
<pb:KR4f0005_WYG_181-23b>¶
廵方恵政循¶
前揆詎為華不翠色横¶
　　崮山疊舊作韻¶
十日行春盡郊野今朝發駕見山姿逢迎喜與峯巒近¶
駐蹕纔方卓午時¶
雪積隂崖勒薄寒和門武帳向南安予寧慮闕豐裘暖¶
慮在多人布帳單¶
生色圍屏畫意装謖聲泛出籟含涼前畨却憶雪中見¶
<pb:KR4f0005_WYG_181-24a>¶
依舊行齋松嶺陽¶
翠雲千疊㺯春晴抱石為胎強項生落落寧同凡草木¶
却隨冬夏變枯萌¶
　　栁色六韻¶
通閏立春晩因之春意遲今朝逢栁色頭踏露韶姿新¶
緑未彈葉輕黄始染絲風梳方澹蕩煙羃欲迷離詎致¶
連村暗且欣綴野宜麥鍼猶待吐縱目引遐思¶
　　題長城¶
<pb:KR4f0005_WYG_181-24b>¶
乗山築鄣達瑯琊四起防門謹蔽遮筞士合從資倡議¶
箠笞天下屬嬴家¶
　　靈巖寺西入石路仍用唐劉長卿韻二首¶
入山全展畫問逕毎梯苔鬘相應須禮肩輿可澷回圖¶
經誰說剏刾史此曽来泰嶽秀分得苻秦境早開雲皆¶
依嶂吐松不藉人栽甘露泉猶渫禪房重舉杯¶
前嵗鐫巖句今看亦隱苔可知無住相勝處且遲回花¶
雨當春落山容識我来鐘聲幾杵静經帙大乗開忍草¶
<pb:KR4f0005_WYG_181-25a>¶
庭中茁禪枝道者栽長城信佳作誰得議瓊杯¶
　　靈巖寺疊前韻¶
玉符祇苑由来乆巖有佛居合號靈豈必吳中八靣塔¶
請看歴下五花亭松因摩頂今聽法泉自渡杯古㵼渟¶
别館近旁堪一宿清虚端足謐神形¶
　　卓鍚泉上作¶
古寺禮靈巖春泉憩卓鍚泉上自有亭左倚千尋壁松¶
盖宻宻張乳竇淙淙滴眉目于焉朗心神一以滌志乗¶
<pb:KR4f0005_WYG_181-25b>¶
誰所作咄咄誇妙蹟錫如能昭昭泉即所歴歴便實有¶
其事臨濟與棒喫¶
　　駐蹕方山疊舊作韻¶
誰向丹陽借宋符(江南上元縣有方山宋元嘉時何尚/之退居處其地為丹陽郡所轄按山)¶
(東志載方山在長清縣界雖名同/上元實即水經注之玉符山也)佳談一例助逰娛何¶
須此是彼非論不異水流山峙區行館數間堪駐耳好¶
峰幾疊試登乎前年已是携圖去今日居然身在圖¶
　　朗公石歌並為圖¶
<pb:KR4f0005_WYG_181-26a>¶
玉符東麓卓立峰圖志猶稱是朗公人盡云然胡獨不¶
飄飄合掌行雲空又如達摩靣巖壁復傳曽有㸃頭石¶
一之為甚可再乎初祖生公笑可惜興来為寫朗公貌¶
三鬛何曽求曲肖眉毛拖地至今然海月團團鏡光照¶
　　再題靈巖寺八景¶
　　　巢鶴巖¶
羽客本来瑶島種何因瑞相兆開山應縁命命同飛去¶
安養道塲聼法還¶
<pb:KR4f0005_WYG_181-26b>¶
　　　甘露亭¶
甘露泉頭甘露亭瀹泉洗鉢茁蓮青無端津逮闍黎口¶
說法猶當字字馨¶
　　　卓錫泉¶
都大緇流也好竒錫傳乳竇注山陂玉泉第一恵泉二¶
問爾神僧卓者誰¶
　　　摩頂松¶
長安辭闕求西竺摩頂松何在魯東遷固猶然有蹖駁¶
<pb:KR4f0005_WYG_181-27a>¶
稗官奚怪語多空¶
　　　鐡袈裟¶
鐡鑄袈裟圖乆住誰能著得自元超蒲牢設擬鯨魚發¶
也似鐘聲披七條¶
　　　白雲洞¶
天半嵌巖名白雲晴空無雨亦氤氲前春憶得探竒到¶
路自英英蔚處分¶
　　　雨花巖¶
<pb:KR4f0005_WYG_181-27b>¶
維摩室裏文殊問那是如来不二門付與層巖雨花者¶
更無人說黙無言¶
　　　愛山樓¶
潔治行宫備豫廵髙樓納得好山皴設云仁者有同樂¶
便擬當春澤物均¶
　　方山夕景¶
雪積有餘寒山髙易為暮松梢落暝色忽失蒼松處行¶
齋倚巖半謖謖仙風御神謐息外營景清契始遇然此¶
<pb:KR4f0005_WYG_181-28a>¶
不可著眀當清蹕去¶
　　降㫖免山東被水州縣積欠詩以誌事¶
夏諺曰逰豫其義重休助此地昨秋潦宵旰厪憂慮春¶
来寛大詔率已屢頒布經過切體察老㓜迎蹕路雖云¶
無菜色猶懼有薪措㢘知餘積欠期緩終應賦不如一¶
與豁俾免催呼遽安心勤耕農有秋冀可遇¶
　　填倉日作¶
餅莭途中度民風取次探炊煙村樹引凘水野橋含問¶
<pb:KR4f0005_WYG_181-28b>¶
俗新棉有充庖嫩韭堪落蓂纔數十積穀厪餘三¶
　¶
　¶
　¶
　¶
　¶
　¶
御製詩三集巻十八¶
