# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:22.208283
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷七十六
<pb:KR4f0005_WYG_468-1a>¶
欽定四庫全書¶
御製詩五集巻七十六¶
　古今體四十八首(壬子八/)¶
　　賦得爽氣澄蘭沼(得心字八韻/鄉試題)¶
祝融逮流火夷則遂行金爽自九成覺氣縁一碧吟煩¶
囂都與濯颯㳫亦因沉澈底無餘淨澄波有似深雁鴻¶
留影愛荷芰斂香任司㓂往年氏左徒終古音撫時慎¶
消息祈嵗切侵尋我意殊唐帝正殷望㨗心¶
<pb:KR4f0005_WYG_468-1b>¶
　　園中獲鹿分賜内外諸臣因成什¶
　　每嵗木蘭行圍習勞肄武率以為常今年䝉古王¶
　　公等以天氣早寒奏懇罷圍雖允所請而結習難¶
　　忘偶扵園中試發火鎗輙即中鹿並分賜内外諸¶
　　臣以示不忘武備云¶
䝉古王公視子孫愛同耄耋進忠言(邇来䝉古王公等/皆于子孫輩行于)¶
(視之亦不啻家人父子昨以八月初旬天氣已寒謂予/年過八旬未便胃寒進哨具摺懇請今年暫罷行圍念)¶
(其忠悃可嘉而予又以在此盼/得軍中㨗音較早遂俞其請)罷圍詎是沽從諫念衆¶
<pb:KR4f0005_WYG_468-2a>¶
仍教普賜恩(每嵗蒙古兵丁一千二百人来木蘭佈圖/出哨後例有賞賚今嵗雖暫罷行圖但念)¶
(其既皆逺来預備仍照/例減半給賞以償其勞)園裏試鎗還中(去/聲)鹿天邉設俎¶
待烹豚肥鮮分賚心縈逺㨗報庶幾過蜀門¶
　　䕶理山西巡撫蔣兆奎奏報秋收八分詩以誌慰¶
秋收奏報撫臣司偶出承宣䕶理宜(巡撫長麟以奉差/往安徽查辦事件)¶
(藩司蔣兆奎護理撫篆/是以奏報秋收分數)好雨西巡卜登矣(春間西巡三/月二十二日)¶
(至臺懐得有渥雪盈尺嗣又據撫臣馮光熊奏稱太原/等府属先後禀報三月二十四五二十九及四月初二)¶
(等日均得雨澤一二三四寸不等並稱麥苗藉以/長發大田亦資耩種欣謂該省麥收庶有可望)㣲乾¶
<pb:KR4f0005_WYG_468-2b>¶
(十四/寒韻)夏閏每廑之(彼時猶以該省得雨一二寸者未能/慰念仍馳諭該撫確查覆奏其後長)¶
(麟調任山西廵撫奏稱太原等十一府州属雨水充足/秋禾暢茂可冀豐收其平陽潞安澤州蒲州絳州觧州)¶
(等六府州属入夏以来雨水稀少糧價亦漸增昻並奏/請先行撥動常平倉榖酌量地方減價平糶以濟民食)¶
(當即飭諭速行/不免時為懸廑)幸逢其後甘膏霈乃得而今中熟貽(嗣/又)¶
(據長麟節次奏平陽等六府州属扵六月初旬下旬及/七月初三四初八等日每次得雨自三四寸至深透不)¶
(等所有窪下田禾均已暢茂其髙阜之處亦即補種襍/糧俱已長發實可不致成灾而従前得雨充足之太原)¶
(等十三府州属暨口外清水河地方亦扵七月初旬續/得霑膏秋禾俱可望其稔收兹據蔣兆奎奏約收分數)¶
(九分有餘者介休等十州縣九分者陽曲等十八州縣/八分有餘者太谷等十五㕔州縣八分者太原等十七)¶
<pb:KR4f0005_WYG_468-3a>¶
(州縣七分有餘者交城等十州縣七分者臨汾等十一/㕔州縣六分有餘者洪洞等十二㕔州縣六分者鳯臺)¶
(等十七㕔州縣合計通省約收八分現在糧價日漸減/落民情甚為寧謐等語是該省收成尚属中稔覽奏稍)¶
(為慰/念)苦樂民生視豐歉教難言籲屢綏寅(甞謂既富而/教豈非孔子)¶
(之訓而語教扵今日又慮有如栁宗元種樹之喻適以/害之者惟有敬祈    天佑暘雨應時嵗獲豐稔俾小)¶
(民衣食饒裕不致怨/咨庶㡬少盡此心耳)¶
　　中秋日雨¶
宜暘半月暢秋晴優澤終朝逮尺盈圃者都稱菜資茂¶
農人更喜麥堪耕底須撫景惜孤節適可新吟接舊賡¶
<pb:KR4f0005_WYG_468-3b>¶
入亥雨收雲盡散依然端正放光明¶
　　題花准神鎗¶
　　木蘭秋獮肇自¶
皇祖垂為家法予幼齡親侍¶
行圍嗣位後敬繩¶
祖武自辛酉以来嵗以為常而¶
皇祖所貽武功良具如虎神花准舊准諸神鎗率皆寳¶
　　用勿替敬成是什且識縁起云¶
<pb:KR4f0005_WYG_468-4a>¶
虎准有文亦有詩(内府敬蔵准神皇祖所貽虎神鎗花/准神鎗舊    鎗予在此山荘中及)¶
(木蘭行圍嘗用之壬申秋岳樂圍塲用虎准曽殪一虎/製詩文以識其事今日用此花准擊鹿立仆因題什)¶
斯花准尚未題辭同為¶
皇祖手曽用貽至孫臣心永寅因冷木蘭權罷爾(今年/閏四)¶
(月塞外氣候早寒昨䝉古王公等具摺/懇請停止行圍鑒其誠切因允其請)乗閒雄鹿偶殱¶
之(園中鹿頗夥其牝者正當孕孽之時不忍殪取每擇/牡者發火鎗斃之今年雖暫爾罷獵而習勞肄武之)¶
(念仍不敢少懈也按詩傳飛曰雌雄走曰牝牡然書曰/牝雞之晨詩曰雄狐綏綏可見古人亦不泥扵其說况)¶
(獵曰從禽又何嘗専言獲飛禽而不執走獸兹稱/雄鹿者以見秋月鬬鹿争雄之意正不妨互用也)習勞¶
<pb:KR4f0005_WYG_468-4b>¶
肄武遵¶
家法聰聽曽元慎識兹¶
　按古者無火器前漢書甘延夀傳注云范蠡兵法飛¶
　石重十二斤為機發行二百步後世之礟盖出此魏¶
　略曰諸葛亮起衝車郝昭以繩連石壓之車折又唐¶
　書李宻傳以機發石為攻城具號將軍礟皆用石發¶
　機並非如今時火攻之具故礟字從石旁也至明唐順¶
　之八編類纂載元時西域人亦思馬善造礟世祖時¶
<pb:KR4f0005_WYG_468-5a>¶
　從征襄陽置礟扵城東南隅重百五十斤機發聲振¶
　天地宋吕文煥遂以城降世因目為襄陽礟此則用¶
　火礟之始也其左編又云金人有火砲名震天雷者¶
　用鐵礶盛藥以火㸃之半里以上著鐵甲皆透又有¶
　飛火鎗注藥以火發之輙前燒十餘步云云可見鎗¶
　砲火器自金元時始有之嗣扵明永樂時平交阯得¶
　神機鎗砲法特置神機營肄習製用至正徳中西洋¶
　佛郎機國有海舶至廣東因傳其砲製嘉靖八年遂¶
<pb:KR4f0005_WYG_468-5b>¶
　依造名之曰大將軍發諸邉鎮萬厯中大西洋船至¶
　復得巨砲曰紅夷今俗云紅衣重者至三千斤能震¶
　數十里我朝則尤為行軍利器國初崇徳年間製神¶
　威大将軍重至三千八百斤康熈年間製神威無敵¶
　大將軍重凡二三千斤不等又有紅衣砲重至五千¶
　斤武成永固大將軍砲重至七千斤者則較前朝所¶
　製為尤巨其火鎗之制亦不可枚舉皆軍營狩獵之¶
　所必需盖以佐弓矢之所不及莫善扵此其字今相¶
<pb:KR4f0005_WYG_468-6a>¶
　傳為炮為鎗考字典炮訓炰説文毛炙肉也經傳皆¶
　如此訓解而鎗并音楚庚楚耕二切及音鐺説文曰¶
　鐘聲也或又訓作釡鐺酒器及鏗鎗金石之聲正字¶
　通並云俗以鎗為刀槍字者誤用按槍字説文曰距¶
　也周禮秋官職金注云用金石者作槍雷椎椁之属¶
　又類篇曰剡木傷盗曰槍是砲鎗二字古人從無作¶
　火器解者但相沿已久不得不從之而其字義則不¶
　可以不辨故附識扵此¶
<pb:KR4f0005_WYG_468-6b>¶
　　題舊准神鎗¶
　　舊准神鎗亦¶
皇祖昔年所親御余十二嵗初學發鎗時䝉¶
恩賜者數十年来木蘭遇鹿發無不中洵為神器因成¶
　　此什¶
舊神鎗被¶
祖賜早十二之齡初學時(予年十二時命十皇祖在南/苑行宫        六叔荘親)¶
(王教學火鎗發機視准如/有夙悟初不覺其難也)一發斃羊百歩外(初試鎗時/荘親王命)¶
<pb:KR4f0005_WYG_468-7a>¶
(縛一羊在百步外試發斃之經荘親王奏聞門扵皇祖/甚為嘉悦後數日予隨侍    皇祖在南衙    宫門)¶
(引見畢藥無面令試鎗因豎木牌較逺且以子年幼鎗/中貯大    多是以鎗力未能即到木牌乃鎗子落地)¶
(後激起仍著牌上流光皇祖深喜大加褒奨計至今嵗/已閲七十年瞥眼    有如昨日是予數十年之准的)¶
(皆仰賴日敬皇祖所賜而是以皇祖愛育藐躬精神直/鑒至今    念    深恩    猶日孜孜不敢暇逸云)¶
(爾/)繼施踣鹿邇年兹(駐蹕山荘㡬暇間以即鹿習勞肄/武邇年每遇外藩来山荘祝夀例)¶
(扵萬樹園筵宴入宴之前亦偶用火鎗/獲鹿隨命燔炙賜各䝉古外藩食之)應聲即仆用偶¶
鮮(上/聲)待立効勤詎不竒(向扵園中撃鹿多用花准神鎗/偶弗即仆必用舊准神鎗繼發)¶
(斃之昨近獲數鹿皆應聲即仆故未用舊准今日遇鹿/亦先用花准神鎗中之未踣走數步而立若有所待隨)¶
<pb:KR4f0005_WYG_468-7b>¶
(用舊准神鎗繼施而斃之予/笑云此舊准技癢之故也)耄耋山莊仍習武莫非¶
恩敢忘¶
含飴¶
　　山裏一首¶
木石與居逰鹿豕霜輊未冷欲凉天風吹葉落風吹去¶
山裏行蹤總自然¶
　　江蘇巡撫竒豐額奏秋禾收成九分有餘詩以誌慰¶
江浙連疆一水通浙知江未念廑中(江蘓與浙江接界/而江蘇尤近乃浙)¶
<pb:KR4f0005_WYG_468-8a>¶
(江收成分數先已具奏江/蘇奏報轉後未免廑念)報章到異先兮後布政分因¶
西與東(奏報收成分數例應藩司彚齊禀報撫臣具奏/因江蘇有江寧江蘇兩藩司地方較廣俟其彚)¶
(報查核有需時日/是以奏報少遲)頻嵗收逢實堪幸九分餘信可稱豐¶
(兹據竒豐額奏江蘇省自夏秋以来雨澤霑足髙低田/畝均極暢茂雖濵江臨河一帶極低處所五六月間江)¶
(河盛漲時間有漫水之處隨長隨消扵禾苗並無妨礙/現屆秋禾成熟之期核計蘇州松江常州太倉四府州)¶
(收成各十分揚州通州二府州收成九分有餘江寧鎮/江淮安海門四府㕔收成各九分徐州海州二府州收)¶
(成八分有餘通計江寧藩司所属收成九分蘇州藩司/所属收成九分有餘江蘇通省秋禾收成實九分有餘)¶
(等/語)南瞻豈不同民慶方寸持盈益惕衷¶
<pb:KR4f0005_WYG_468-8b>¶
　　閒題¶
㨗報待逡巡秋光恱可親山如呈面目(樹疎則山露形/非深㑹山趣者)¶
(不知/此也)松益長(上/聲)精神近歉諄教賑(直𨽻廣平順徳大名/三府向年春雨多艱)¶
(小民皆預為籌備今嵗春間闕雨早截漕糧三十萬石/以備賑䘏即可無虞若保定河間等府属嵗常報豐今)¶
(嵗春夏之間得雨偶遲秋禾難望有收窮民即覺嗸嗸/不免有就食他方者又命撥米四十萬石銀八十萬兩)¶
(令其妥為賑救其出外謀食之人復扵京城設飯厰十/餘處熱河設飯厰二處每日給散俾資餬口並屢次諄)¶
(諭該督及順天府尹督飭所属實/力稽查監放或可不致失所也)逺豐敢懈寅(今嵗惟/直𨽻數)¶
(府属偶被旱灾其餘各直省/報秋收者多在八九分以上)朔風寒漸劇亦欲整歸輪¶
<pb:KR4f0005_WYG_468-9a>¶
　　四川總督孫士毅奏報通省收成九分有餘詩以¶
　　　誌慰¶
閣臣駐蔵值軍興(去嵗因廓爾喀侵擾後蔵不得不用/兵聲討而川省轉運軍火軍餉最關)¶
(𦂳要孫士毅曽任川督繼以協辦留京因命往署四川/總督抵任後旋駐打箭鑪督辦軍儲一切井井有條夏)¶
(間復以自川至蔵道路窵逺山嶺﨑嶇烏拉易致疲乏/轉運未能迅速雖有道府等員督催趕運而遇有隨時)¶
(斟酌調度之處未免鞭長莫及復奏請移駐去蔵相近/之察木多地方并即親往蔵中催辦更為便㨗所有署)¶
(中日行之事令藩司英善代拆代行其𦂳/要事件仍逓至蔵中核辦亦不致有貽悮)方伯命兼蜀¶
省仍彚報秋收九分勝(該省五六兩月各属屢得優膏/早晚二禾極為暢茂兹屆秋禾)¶
<pb:KR4f0005_WYG_468-9b>¶
(成熟所有收成分數自應該督核實具奏兹據奏報各/属收成九分有餘者成都重慶保寜順慶敘州雅州夔)¶
(州嘉定潼川龍安十府属暨瀘州忠州眉州邛州資州/達州酉陽七直𨽻州敘永一㕔九分者寧逺一府綿州)¶
(一直𨽻州八分有餘者茂州一直𨽻州石砫一㕔八分/者雜谷懋功二㕔七分有餘者松潘一㕔統計四川通)¶
(省秋禾收成實係九分有餘等語該省當此軍興之際/幸值年榖稔收市糧充裕辦買軍糈亦不致増昻價值)¶
(此亦事機順/利之一徵也)敬因農稔一心増不區滿漢同宣力(近又/據奏)¶
(七月内行抵前蔵因和琳即日赴宗喀濟嚨一帶催運/軍儲而鄂輝尚未回至前蔵所有一切駐蔵事宜自應)¶
(暫為代辦向日駐蔵俱係滿洲大臣今孫士毅遇此事/㑹即肯身任勤勞不分畛域尤為漢大臣中所僅見者)¶
(深堪/嘉予)實慰旰宵各獻能民弗知兵欣足食㨗占士飽馬¶
<pb:KR4f0005_WYG_468-10a>¶
胥騰¶
　　署兩廣總督郭世勲廣西巡撫陳用敷合奏早稲¶
　　　收成八分有餘詩以誌慰¶
一粤而分西與東督兼撫各貴和衷奚妨聯牘報穡事¶
(郭世勲係廣東巡撫現署兩廣總督陳用敷奏報廣/西早稲收成與郭世勲聨銜合奏亦足見其和哀)豈¶
是越樽侵武功(至督撫各有専司督掌封疆兵權撫掌/刑名錢榖兹撫臣與督臣聨衘奏民事)¶
(則可欲侵尋掌/兵權則不可)披簡欣看分過(去/聲)八(粤西漢土各属氣/候不同早晚禾稲)¶
(隨宜播種兹屆收成之際據該撫查核分數具奏漢属/内收成十分者七縣九分者二十一州縣八分者三十)¶
<pb:KR4f0005_WYG_468-10b>¶
(州縣共五十八州縣合計收成八分有餘土属内收成/九分者六土州司八分者二十四土州縣司共三十土)¶
(州縣司合計收成亦八分有餘統計通省/漢土各属早稲收成實共八分有餘等語)慶農又遇稔¶
稱中(該省夏間麥收已奏報八分一/嵗兩收俱獲中稔可為農慶)滿招謙受評量處¶
惟是夔夔惕不窮¶
　　福康安奏官軍攻得堆補木等處木城石卡已過¶
　　　帕朗古大橋與賊營近對駐軍詩以誌慰六韻¶
屈指又過十日延(昨初九日福康安等官軍在雍鴉地/方賊匪将從前襄進兵丁及噶布倫)¶
(等全行送出遣大頭人来營乞降當即嚴檄飭駁令頭/目二人回巢諭令賊酋親来並令將各山梁拒守賊衆)¶
<pb:KR4f0005_WYG_468-11a>¶
(全數撤回否即統兵進勦各情形乃至今盼望㨗音又/逾十日今日乃據奏攻克噶勒拉堆補木等處奪橋過)¶
(河打仗殺賊情/形為之欣慰)忽欣遽傳(去/聲)逓飛牋分師排隊直前進¶
(福康安等奏發檄之後又經數日拒守賊衆既未撤動/賊酋等亦未親来自仍當相機進𠞰况交秋令已十餘)¶
(日天氣漸寒未便稽延坐守為賊所輊惟是雍鴉以南/大山層疊横亘陡峻而堆補木與甲爾古拉兩山之間)¶
(又有横河一道官兵由山北徑上步步皆須仰攻若攻/克堆補木大山之後必須奪橋過河方能得勢隨即帶)¶
(領桑吉斯塔爾等為中路另𣲖額爾登保等為左一路/珠爾杭阿等為右一路乗夜分投進攻擬俟賊匪下至)¶
(半山兩路官兵即急上山巔奪據賊卡等/語所定計謀俱為出竒周到可嘉之至)石卡木城屢¶
得全(福康安等分派已定即於七月初二日丑刻先令左/右兩路進發福康安等於黎明直至噶勒拉山麓)¶
<pb:KR4f0005_WYG_468-11b>¶
(将中路官兵分為數隊佯作覔路分上之勢其山巔二/木城内賊匪即從髙壓下而左右兩路官兵已潜扵樹)¶
(林内繞出其上先將石卡兩處奪據其中路迎来賊匪/復被官兵鎗箭齊發不能抵禦逃回木城官兵抛入火)¶
(彈隨将木城兩座焚燬殱戮賊目五名賊匪三百餘名/又連克石卡二處乗勝窮追數十里至堆補木山口象)¶
(已宗地方復攻克石卡四處木城兩處/殺賊一百餘名於是賊衆始紛紛奔潰)横亘大河雖¶
徹版急登彼岸那需船(維時已及夜半福康安等本擬/稍為休息兵力但念堆補木山)¶
(下帕朗古地方即係横河若不奪據橋座恐賊人尋河/東上即可繞出我兵之後隨連夜分兵兩路派珠爾杭)¶
(阿等由河之上㳺進攻集木集大山阿滿泰等由帕朗/古攻橋進撲甲爾古拉大山扵初三日夘刻齊至横河)¶
(北岸賊人木城碉卡不下數十處而山腿木柵一道約/長數里守禦極為險固我兵排列鎗砲自辰至午傷斃)¶
<pb:KR4f0005_WYG_468-12a>¶
(賊匪甚多及賊匪已将橋板撤去數塊而阿滿泰等直/前争奪官兵乗勢競過攻得南岸賊卡殺死賊目三名)¶
(賊匪一百餘名其横河上㳺一路珠爾杭阿等領兵亦/乗勢搭橋渡河進攻扵是兩路㑹合𠞰殺無不人人争)¶
(奮惟是時值大雨山崖險滑賊匪踞髙撲下我兵仰攻/匪易因暫將官兵撤至山下乃三路之賊約七八千人)¶
(復来奪橋福康安等率領将士等奮勇衝殺賊稍退却/台斐英阿直前射死紅衣賊目二人各兵四面圍截復)¶
(殺死賊目三人賊匪一百六十餘名又拏獲活賊十七/名計此次進攻兩日一夜連克兩重大山大木城四座)¶
(石卡十餘處奪據大橋一座深入七十餘里雖賊人百/計隄防無不立時攻克然福康安等及各将士上下一)¶
(心冒雨衝鋒勞瘁之狀可嘉可憫㡬扵不忍披閲福康/安等當即優加賞賚并将御園神鎗所中鹿肉隨報賫)¶
(賞用昭恩春又發去佩刀翎管令福康安傳㫖分賞出/力之侍衛章京等其兵丁俱賞一月錢糧成徳一路兵)¶
<pb:KR4f0005_WYG_468-12b>¶
(丁由聶拉木進攻亦頗殺賊奪得多洛卡/隴崗等處並冷賞給半月錢糧以示鼓勵)軍心上下同¶
敵愾賊計隄防總失堅䟦濘攀崖忘甚瘁衝鋒冒雨致¶
深憐惟思雪嶺將封路(福康安等又奏稱蔵地邉界雪/降最早如宗喀通拉山等處常)¶
(年八九月間即已大雪封山今年節氣較早更不能久/稽時日其所見正與朕同知進知退軍之善政在賊匪)¶
(罪大惡極固以搗穴擒渠為上策而天氣早寒我將士/等連次乗險進攻實亦深堪憫惻前已節降諭㫖令福)¶
(康安等相機度勢妥速奏功况賊人當屢次痛殱之後/早已望風膽落此次更奮加𠞰戮彼必益深驚懼将来)¶
(復遣大頭人具禀乞降亦可以傳㫖允其所/請此亦節候使然不得不速令蕆事凱旋也)路逺縈期¶
速凱旋¶
<pb:KR4f0005_WYG_468-13a>¶
　　題均窰乳耳罏¶
貯火恐傷質薫香久罷馨曰罏名徒甲(大内玩器一/等者為甲)題¶
什實相丁耳兩乳為拱足三鐵作釘均稱甄氏具信未¶
負其形¶
　　吴鎮秋江漁隠¶
樂飢洋泌碧波潯方寸應無一物侵欲問持竿垂釣者¶
羡魚豈不是貪心¶
　　廓爾喀拉特納巴都爾遣使悔罪乞降因許其請¶
<pb:KR4f0005_WYG_468-13b>¶
　　　命凱旋班師誌事¶
翼日傳来䮉奏章條條遵檄報降王(昨廿一日接福康/安等奏在雍鴉發)¶
(檄後數日賊酋等無来營之信因復攻克堆補木過河/痛加殱戮攻克木城石卡數處賊衆益覺畏懼情形實)¶
(属奮勇可嘉兹廿二日随又據奏到賊酋拉特納巴都/爾震懾兵威扵七月初八日復接拉特納巴都爾来禀)¶
(前已将裹去之噶布倫丹津班珠爾玉拖噶布倫扎什/敦珠布及兵丁四人俱即全數送至軍營又檄諭内令)¶
(将搶掠扎什倫布什物及沙瑪爾巴骨殖俱行交出並/前次巴忠在後蕆令噶布倫丹津班珠爾等私同沙瑪)¶
(爾巴許銀説合所立大小合同二張亦俱情願送出至/其稟内感戴恩徳悔罪投誠之意實属出扵至誠等語)¶
百分畏罪懼俘已(拉特納巴都爾此次具稟乞降語意/已百分畏懼惟令其同伊叔巴都爾)¶
<pb:KR4f0005_WYG_468-14a>¶
(薩野親来叩見一節據稱實因大皇帝震怒来見大将/軍如同日光照雪實在畏罪不敢前来想賊酋懼其到)¶
(營之後福康安等必将伊叔姪俘擒送/京故畏蕙不前此亦實情所必有也)全局悮聽諉逆¶
羗(拉特納巴都爾等前次差大頭人朗穆㡬爾帮哩等/赴營逓禀乞降並以此次至後蔵邉界皆由誤聽沙)¶
(瑪爾巴諸事挑唆以致行錯此時若其尚在即應将伊/送出正法等語此或因其身故全行諉過亦未可知然)¶
(沙瑪爾巴從中唆使罪惡實已昭/著恨其未得生擒明正典刑耳)不戰未能頻戰勝(不/戰)¶
(勝人漢唐宋明厯代帝王自守之飾辭腐儒無不以為/是然其所以失之者亦正因此盖逺徼外夷偶有跳梁)¶
(不靖必得痛加懲創使之中心畏懼然後受其歸降始/能久而不變前次廓爾喀滋事之時命鄂輝成徳帶兵)¶
(前往聲討設使彼時即能痛加𠞰殺或冞入賊境亦攻/克數村落使之怖懾天朝威力然後允其歸降彼必不)¶
<pb:KR4f0005_WYG_468-14b>¶
(敢再生冀倖盖惟懼威而後降可恃也至令巴忠前往/不過因其素習唐古特語且令訪查駐蔵大臣慶林等)¶
(如何經理不善之處不意巴忠恃在御前行走又因鄂/輝成徳俱不習唐古特語言竟私令噶布倫丹津班珠)¶
(爾等每嵗許給元寳三百枚寫立合同將就完事而所/許之元寳蔵内又僅給一年至次年即復吝而不予兼)¶
(之沙瑪爾巴従中唆使以致賊匪故智復萌并敢侵至/扎什倫布廟肆行搶掠實堪痛恨此次若非福康安海)¶
(蘭察統領巴圖魯侍衛章京索倫屯土大兵深入致討/自擦木邦杏濟嚨熱索橋協布嚕東覺堆補木等處節)¶
(次克㨗殱戮賊人前後共計數千望風喪膽深懼滅亡/必不能如此瀝誠哀懇悔罪歸降是服逺綏疆必不可)¶
(徒言不戰/屈人也)戢威亦足示威强開恩逭孽眀頒㫖竟得十¶
全大武揚(朕紹承叨/所乗仰)　(鴻業初不敢有意佳兵而事㑹/  上蒼佑順屢奏武功開拓疆)¶
<pb:KR4f0005_WYG_468-15a>¶
(域除内地奸民滋事旋即𠞰捕如王倫蘇四十三田五/三者事小不足計外其武功之大者則前後平定大小)¶
(金川莎羅奔索諾木僧格桑凡二次平定凖噶爾達瓦/齊阿睦爾撒納亦凡二次平定回部大小和卓木一次)¶
(緬甸投誠一次平定臺灣一次安南投誠一次廓爾喀/投誠一次總計已九聞鴻㨗今再征廓爾喀畏罪懇降)¶
(之事雖非掃穴擒渠而其窮蹙乞命出扵至誠且與朕/不得已而用兵之本意相同綱開一面之恩允其所請)¶
(赦罪准降合之從前共今大功十成此皆仰賴臣民昊/貺洪庥十全揚武自今惟願内安外靖與天下    共)¶
(享昇平之福而予兢兢業業之心/歸政之前仍不敢少有自逸耳)¶
　　八月廿三日¶
永佑寺行禮¶
<pb:KR4f0005_WYG_468-15b>¶
厯来此際度行營(往嵗在木蘭圍中逢不行皇/考忌辰是日停蹕例    獵)¶
永佑欽瞻兹盡誠¶
聖日五旬七載隔悲心方寸萬年縈¶
祖功咫尺貽¶
宗徳内治旰宵兼外平數月勤籌廓爾喀及其畏懇受¶
降成¶
　　河南巡撫穆和藺奏通省得雨普種冬麥詩以誌¶
　　　慰¶
<pb:KR4f0005_WYG_468-16a>¶
河北今春復逢旱西成通笇六分餘(豫省河北彰徳衛/輝懐慶三府每易)¶
(遭旱今春復以闕雨預為截漕三十萬石撥運偹賑嗣/該撫奏六月中旬三府中得雨自三四寸至有霑透者)¶
(雖稱可以補種雜糧究難望其稔收前據奏報秋成約/收分數所有河以南豐收之開封等六府四直𨽻州所)¶
(属約計收成九分者永城等六州縣八分有餘者祥符/等三十二州縣八分者陳留等二十七㕔州縣七分有)¶
(餘者通許等十四州縣七分者鞏縣等四縣以上八十/三㕔州縣合計收成共八分有餘其河以北歉收之彰)¶
(徳等三府所属約計收成五分者考城等五縣四分者/臨漳等四縣三分者安陽等十一縣二分者林縣等五)¶
(縣以上二十五縣合計收成共三分有/餘通省合笇約計秋收六分有餘等語)截長補短雖幸¶
彼(該省共一百八㕔州縣所有歉收之處僅二十五縣/以河以南之有餘補河北之不足隣近商賈貿遷有)¶
<pb:KR4f0005_WYG_468-16b>¶
(無尚可相通較之直𨽻廣平等南三府已闕春膏而河/間保定天津等府属復以春夏雨澤愆期被旱更甚則)¶
(豫省猶堪稱幸然究逢嵗歉民/食未免拮据不能不為繾念)嵗歉民艱實繾予兹報¶
秋霖普霑澤已看冬麥遍耕畬(兹又據奏該省河以南/各府州属扵八月初十)¶
(十一二三四等日均得優澤即河北三府亦同時得雨/三四五寸至深透不等北省重在麥收今得及時耩種)¶
(民情當覺安恬/覽奏猶堪欣慰)固云慰念仍堪慮汜勝雪膏益望諸¶
　　避暑山莊啟蹕迴鑾即事¶
閏先北至候原早秋仲即如秋季寒鹿已踰期應罷獵¶
(昨䝉古王公等以今嵗天氣早寒求予暫罷行圍且言/此時圍中草衰鹿多瘠而牝鹿正當孕孽實已過時固)¶
<pb:KR4f0005_WYG_468-17a>¶
(允其/請)衆胥思返俾同歡面迎嶺路一條白背指山莊萬¶
葉丹口外稼贏口内稔(夏秋古北口以外晴雨應時大/田極為芃茂收成自獲上豐聞)¶
(口内較遜然/亦可冀中稔)墉崇櫛比厯途看¶
　　貴州巡撫陳淮奏報秋收九分有餘詩以誌慰¶
黔省山田廣漏天水下流潤禾無礙澇幸嵗有登秋又¶
報九分勝(黔省本年春夏以来雨暘時若二麥收成既/報九分有餘五六月間雨澤益稱優渥該處)¶
(多属山田利扵多雨所蒔早晚二禾日加暢茂又以遇/閏七月下旬即當成熟之時兹據陳淮奏通省秋收分)¶
(數所有十分收成者貴陽等干府仁懐一同知都江清/江二通判冊亨一州同羅斛一州判定畨等七州貴筑)¶
<pb:KR4f0005_WYG_468-17b>¶
(等十四縣共三十六處九分收成者平越鎮逺二府長/寨等五同知水城等四通判開州等七州貴定等二十)¶
(縣共三十八處通省合計秋收實共九/分有餘現在糧價平減民苖無不樂業)為欣萬戸庥吾¶
民衣食足此外更何求¶
　　入古北口¶
自京至熱河率稱秋有收其間由南北更覺以漸優今¶
朝入古北墉櫛見果稠夏季聞有蝗亟力命捕捜差勘¶
及宣諭民瘼悉心求(蝗蝻最為害稼乾隆三十年以前/偶遇蝗灾曽専差大臣前往督飭)¶
(地方官盡力撲捕今嵗直𨽻闕雨其濕窪之地即生蝻/子因數十年来並未有蝗是以未曾慮及扵此而地方)¶
<pb:KR4f0005_WYG_468-18a>¶
(官亦竟未奏聞及六月間始聞順天所属田間有蝗随/即飭令地方官亟力捜捕並命豐伸殷徳慶桂慶成分)¶
(路查勘幸而及早撲滅所傷禾稼不過十分之二朕以蝗/蝻必有從起之地不可不嚴切根究及接豐伸殷徳等)¶
(先後具奏情形互相核對當在京東三河薊州一帶嗣/據蔣賜&KR1658;等奏三河薊州較他處為多而三河更重竟)¶
(與朕前降諭㫖相符該三河知縣李培榮扵地方蝻孽萌/生時未能及早搜捕以致蔓延他境當有應得之咎乃)¶
(梁肯堂非惟不即叅處轉奏請陞署通州知州及令明/白迴奏而該督仍始終迴䕶因将李培榮革職拏問並)¶
(將該督等交部嚴加議處/以為玩視民瘼者之戒)因知起三河惰吏懲示尤兹¶
厯視閭閻衣食民無愁方伯報納禾順天五分酬盖以¶
府通計截長補短籌復詳視清單三縣八分侔(今秋口/内外俱)¶
<pb:KR4f0005_WYG_468-18b>¶
(稱有收大概由南而北口以外更覺較優蹕途經覽信/非虚語而梁肯堂奏報順天府属廿四州縣收成共五)¶
(分有餘其實各州縣秋收約六七分者尚多至順義懐/柔宻雲三縣且俱報八分惟保定文安大城寜河四縣)¶
(僅收成二三分該督通一府牽算截長補短是以祗/稱五分有餘此亦向来奏報收成相沿之舊例也)徒¶
以別縣歉城門殃及魚(叶/)歉者胥有恤稔亦弗解憂讀¶
洪範有言(前因畿南闕雨截漕發帑各數十萬令該督/妥為賑恤順天所属歉收數縣固已一體邀)¶
(賑即今稔收者覩之亦不能慰懐向著讀洪範云以六/極自省幸無其五而不能去其一者曰憂正謂此耳)¶
雖老敢忘不¶
　　迴蹕至御園疊去嵗詩韻¶
<pb:KR4f0005_WYG_468-19a>¶
迴蹕御園如去嵗景殊心一什應償中贏外獗切逺念¶
(謂去嵗意上年各直省雨暘時若普獲豐收正以盛滿/自惕詎  廓爾喀復来後蔵侵擾邉界旋至扎什倫布)¶
(廟搶掠財物猖獗已甚不得不興師問罪以杜後患因/命福康安海蘭察等率領巴圖魯侍衛章京及索倫屯)¶
(土兵丁六七千人前往擒𠞰而萬里之/外籌謀軍務往返需時不能不為廑慮)外定中虚慮近¶
忙(謂今年境福康安等扵五月内克復濟嚨邉界已即/冞入賊  連次攻克山梁及木城石卡不下數十處)¶
(誅戮賊匪三四千人賊酋屢次乞降實已百分畏懼昨/據福康安等奏賊酋扵堆補木敗衂之後益加震懾所)¶
(有檄諭之事無不祇遵其畏服之懐似出至誠朕既念/其窮蹙乞降而我武既揚則伐叛舍服亦合常經因降)¶
(㫖允其納欵即令班師凱旋是此畨軍務如此蕆事可/無疑慮矣然而近念畿南數府被旱雖已不惜銀米優)¶
<pb:KR4f0005_WYG_468-19b>¶
(加賑恤而能否恵澤均沾又難遽釋扵懐是去嵗迴/御園為慰内籌外今嵗迴御園為奠外愁内致殊耳)各¶
省縱知上稔有(今嵗福建湖南浙江江蘓四川貴州雲/南等七省奏報上稔其餘各省亦俱在)¶
(七八分以上亦/可謂稔嵗矣)畿郊通計五分强(惟直𨽻省昨據梁肯/堂奏合計通省秋收)¶
(五分有餘盖雖京北京南收成多有七八分者而以歉/收之數處牽算則通省僅有五分餘其有亟應賑恤者)¶
(頻飭令其/妥速督辦)雖云京北京南勝畺吏勤教賑務蘉¶
　　春雨軒即事(是日/雨)¶
春雨空孤秋雨来(今嵗春間以望澤心殷是處未曽一/至殊覺有孤斯名今日来此雖属秋)¶
(日而恰遇雨/頗亦欣幸)夏霖幸渥大田培(夏間駐蹕熱河暘雨應/時田禾暢茂并節據留)¶
<pb:KR4f0005_WYG_468-20a>¶
(京王大臣奏報京師疊被甘霖故自京/城以北口内外農場納稼與翼可觀)八分補短祗稱¶
五(京北數縣秋收多有六七八分者祗因保定等四縣/收成僅二三分截長補短是以順天府属牽算僅稱)¶
(五分/有餘)數月過(平/聲)忙倐似纔黙㑹憂欣付何者靜看風日¶
豈殊哉報呈京兆云益麥(今日據順天府尹奏此次得/雨二寸農田正在翻犁耩種)¶
(扵秋麥最為/有益等語)迴顧今年半信猜(秋麥播種後尚賴冬雪/滋培及春夏雨膏疊沛)¶
(方可冀獲稔收刻下雖稱種麥得雨有益而/迴頋今年望雨情形尚未敢遽自慰念也)¶
　　重陽日香山静宜園即事¶
復如庚戌度重陽(庚戌秋以八旬正夀理宜御殿受賀/七月下旬即自避暑山荘回京至重)¶
<pb:KR4f0005_WYG_468-20b>¶
(陽節遂来此登髙今嵗又因塞外早寒允䝉古王公等/之奏暫罷行圍扵月之朔日已旋蹕御園兹来亦如庚)¶
(戌嵗應此/佳節也)旋蹕早縁塞外凉宜是目前見秋稔静因心¶
契駐山香引詩東望寥而廓入畫西臨丹與蒼然豈近¶
怡遂忽逺民艱南府刻難忘(今日登髙望逺固堪怡情/然遥念畿南河間等府被)¶
(旱之處雖已撥帑發倉令地方官妥為賑恤/而灾民果否免扵飢寒即此題糕念彼餐草)¶
　　棲雲樓有㑹¶
每至静宜先此憩憩来例必泐章留昨方過雨山増潤¶
便弗棲雲樓亦由心可應知無不可目謀還属有為謀¶
<pb:KR4f0005_WYG_468-21a>¶
黄綾詩本書將滿欲減吟其能減不¶
　　香巖室¶
香山翠微處山香室自香賔主底須辨辨即属幻常坐¶
當秋之杪滿忩暄嫩暘目觀酬鼻觀桕黄映菊黄如逢¶
陶淵明曰今度重陽¶
　　學古堂晚坐¶
迴蹕還宫例尚逺(往嵗九月中旬自熱河唘蹕迴御園/至二十六日進宫率為常例今嵗以)¶
(罷圍早旋蹕九月朔日即至御園距進宫之期/尚逺且今春未来此因乗暇一逰適當登髙節)園居有¶
<pb:KR4f0005_WYG_468-21b>¶
暇問山勤堂顔學古法猶切寢足養宵静可欣(堂中温/室為宴)¶
(寝/所)却以蕭森金氣肅為(去/聲)憐䕶衛羽林羣(園外週圍䕶/軍兵校安設)¶
(堆撥兹来天氣已/寒胥命酌賞金帛)㡬来㡬宿昔曽笑(癸未初冬駐蹕香/山即事詩有一嵗)¶
(㡬来来㡬宿笑予/構築失前斟之句)今秖一来笑底云(近嵗不頻来每視/暇或春或秋祇一)¶
(来駐此亦不/過四五朝耳)¶
　　福康安奏拉特納巴都爾&KR0819;所掠後蔵諸物並乞¶
　　　遣陪臣進貢詩以誌事¶
許降早已發綸音(前據福康安等奏賊酋拉特納巴都/爾屢次遣人乞降俱即嚴檄飭駁及)¶
<pb:KR4f0005_WYG_468-22a>¶
(攻克堆補木等處痛加殱戮後賊酋益加畏懼復遣大/頭人具禀乞降察其詞意悔罪歸誠實属迫切朕既念)¶
(其窮蹙肫懇而彼處氣候早寒又慮大軍致為雪阻不/得不及早撤兵况自進𠞰以来連次克㨗收復濟嚨聶)¶
(拉木等處地方亦且深入賊境攻克熱索橋協布嚕東/覺堆補木等處賊衆既已望風膽落百分讋服即此蕆)¶
(功可稱完善已即特降諭㫖准其/納欵令福康安等撤兵凱旋矣)繳物斯滋倍致欽(拉/特)¶
(納巴都爾前已将裹去之噶布倫丹津班珠爾玉拖噶/布倫扎什敦珠布及兵丁四人全數送至軍營繼又遵)¶
(檄禀繳私立合同及沙瑪爾巴骨殖物件業已真心悔/罪兹又據福康安等奏七月二十七日拉特納巴都爾)¶
(𣲖小頭目塔曼薩野来營禀繳搶掠扎什倫布銀兩物/件並拏解沙瑪爾巴姦佔之畨婦等又稱恭備貢物現)¶
(差辦事大頭人等賫表進京請罪謝恩等語閲其譯出/禀帖極為恭順想賊酋經此畨大加懲創之後當不敢)¶
<pb:KR4f0005_WYG_468-22b>¶
(復萌故/智也)悔罪命寛京築觀獻誠首捧冊鐫金(又據福康/安等奏賊)¶
(酋禀稱上年搶掠扎什倫布之事俱由沙瑪爾巴唆使/今已萬分知罪自應將各物全行繳出惟上冬自後蔵)¶
(回時凍斃多人物件多有遺失且有私行隐瞞者現在/收禁追訊今将現存銀兩及金玉珊瑚松石等物件核)¶
(㸃開單繳出不敢稍為隠匿等語此次興師征討不在/區區物件原欲令彼自知滋擾搶掠之罪且令各部落)¶
(聞之咸知賊匪震懾軍威立即遵檄呈繳庶㡬共知儆/畏其&KR0819;出物件内金冊一項係從前頒賜班禪額爾徳)¶
(尼之物天朝錫命尤非他物可比今賊酋扵搶掠銀兩/已為鑄錢之用獨此金冊敬謹收貯不敢私毁且首捧)¶
(此件恭&KR0819;可見兩次滋事起釁實係與唐古特争論銀/錢細故並不敢干犯天朝此其敬畏之心益覺可信所)¶
(有罪過更可赦宥若其餘物件無闗重輕早有㫖不必/再與斤斤計較以示寛大既諭福康安傳示廓爾喀酋)¶
<pb:KR4f0005_WYG_468-23a>¶
(目並通諭中外/使咸知此意)白狼白鹿徒傳古(國語祭公謀父諫穆/王將征犬戎雖有耀)¶
(徳不觀兵之語然中國鎮服外藩必使慴服兵威然後/撫之以徳乃能常存懐畏如此次福康安奏拉特納巴)¶
(都爾差大頭人具表来京扵所貢方物之外另備馴象/五隻畨馬五匹及廓爾喀樂工一并恭進是較之穆王)¶
(所獲四白狠四白鹿相去夐殊已况國語所稱荒服由/五百里以次推之不過數千里之遥今廓爾喀去京師)¶
(一萬五六千里又數倍扵音時之荒服矣若非革面而/又革心何能畏力懐徳如此誠懇耶而朕自臨御以来)¶
(業已九蕆大功今於歸政之前竟獲耆定十全斯皆仰/邀    天賜之福自今以往惟有益感    昊恩深知)¶
(止足倍凜持盈/保泰之懐耳)革面革心亶見今戢武奠遥知止足益¶
殷保泰凛難諶¶
<pb:KR4f0005_WYG_468-23b>¶
　　歡喜園再疊已酉詩韻¶
已年賦什常言乎亥嵗疊韻紀事矣(己酉仲夏福康安/奏阮光平屢次悔)¶
(罪乞降並稱先遣其姪阮光顯進京代躬謝恩至庚戌/秋阮光平親至山莊瞻覲恪恭肫摯無異家人父子實)¶
(為史牒罕覯昨年辛亥歡喜園疊韻作遂/有戌之歡喜慶真矣之句盖亦紀其實云)山莊宴賚阮¶
光平扵古希聞信堪喜今春徂夏愁每縈望雨懼旱無¶
不有(叶/)兼之師征廓爾喀萬里以外情形體屢勝革心¶
允求降(此次廓爾喀之事實因前次鄂輝等所辦未曾/示以兵威故敢復肆猖獗及命福康安等統率)¶
(勁兵進𠞰屢次克㨗賊酋震慴悔罪乞降繳還掠去物/件且即遣大頭人来京進貢謝罪是其真心悔懼非徒)¶
<pb:KR4f0005_WYG_468-24a>¶
(革面虚文亦可允其所請而伐叛舎服克蕆膚功比之/往嵗安南尤覺可喜兹来拈毫疊韻竟與昨年情境無)¶
(殊/)喜必有雙合前㫖¶
　　玉乳泉烹茶作¶
山泉不凍滴淙淙小憩三間樸舍逢已逸人勞可弗念¶
品甘况足適清供¶
　　碧雲寺得句¶
迴峰轉路頓殊境山寺幽居夙所歡亭過洗心心早洗¶
(試泉悦性山房前騎泉有亭曰洗/心盖取西湖雲棲寺亭之名也)景如觀幻幻堪觀泉¶
<pb:KR4f0005_WYG_468-24b>¶
聲松韻原相静净几眀忩了未寒萬樹四鄰本不易碧¶
雲却作錦雲看¶
　　香山還蹕經玉泉山小憩得句¶
柏立元㝠(是月廿三/日立冬)朔氣流三朝亦足暢清逰旋山小¶
憩山如接寓意由来意弗留祈雨昨愁梦縁付(今嵗凡/兩度来)¶
(此祈/雨)籌邉今幸武功收漫言兹得心寧貼六府民艱可¶
忘不(蔵中軍務已蕆可免籌慮而㡬南河間等六府/給賑灾民能否均沾實恵仍覺刻不能忘耳)¶
　　安徽巡撫朱珪奏秋收八分有餘並乞緩征積欠¶
<pb:KR4f0005_WYG_468-25a>¶
　　　即如所請詩以識慰¶
八分餘可稱中稔合笇省原得若斯(朱珪奏安徽省本/年秋成約收分數)¶
(内九分有餘者歙縣等五州縣九分者望江等十一縣/八分有餘者祁門等十一州縣八分者太湖等七州縣)¶
(七分有餘者潛山等八州縣七分者懐寧等十四州縣/六分有餘者夀州等三州縣統計通省收成約八分有)¶
(餘等語該省安鳯等属雖間有一隅窪田積水/之處而牽笇尚有八分餘亦属中稔實堪欣慰)却有地¶
卑近水浸乞當征緩厯年遺(又據奏本年安慶府属之/桐城等縣鳳陽府属之夀)¶
(州等州縣濵江沿淮低窪之地因夏間雨水稍多間有/漫溢沙壅之處雖俱勘不成灾而收成未免歉薄所有)¶
(桐城縣並安慶衛之低窪村庄厯年未完丁地蘆課各/項及随徵耗羡等欵應請緩至来年秋成後徴收鳳陽)¶
<pb:KR4f0005_WYG_468-25b>¶
(靈璧宿州三州縣低窪村庄應完厯年丁地屯折等欵/又夀州定逺鳯臺二縣並鳳陽長淮二衛之低窪村庄)¶
(分限應徵厯年所欠銀米及舊欠錢糧應請分别展緩/至来年秋成後唘徵以紓民力等語隨即降㫖如所請)¶
(行並令該撫飭属實心經理無任/吏胥滋弊以副軫念民依至意)從来扵恵不留宿便¶
付所司行以時久識安民無巧術慰豐諱歉我寧為¶
　　陕甘總督勒保奏報甘省秋收八分有餘詩以誌¶
　　　慰¶
本原地瘠民貧地却值政清弊去時(甘省地瘠民貧向/原不惜遇灾賑濟)¶
(而自辛丑年查辦王亶望以監糧冐賑作弊正法復邇/年鮮聞灾歉率報有收然又慮出於諱飾此為君之難)¶
<pb:KR4f0005_WYG_468-26a>¶
(也/)邇已鮮聞灾歉報仍憐艱致盖蔵資八分餘可稱中¶
稔(據勒保奏甘省十三府州属除循化等七㕔州縣地/氣寒冷向不種秋禾外所有六十六㕔州縣秋成約)¶
(收分數十分者靈州等三州縣九分有餘者張掖等八/縣九分者伏羗等十二㕔州縣八分有餘者渭源等十)¶
(三㕔州縣八分者臯蘭等二十州縣七分有餘者平畨八/等六州縣六分有餘者平凉等四州縣牽算通省約收)¶
(分有餘至平畨等六州縣間有被雹之處查明並不成/灾惟請暫予緩征現在各属糧價平減地方寧謐民情)¶
(極為安/貼等語)萬戸庶其免洊飢各省秋成幸多熟慰哉惕耳¶
敢心怡¶
　　賦得小陽春(得殘字八韻人題/覆試順天舉)¶
<pb:KR4f0005_WYG_468-26b>¶
聖道重扶抑天時協暖寒奚妨液雨潤試看小陽寛寰¶
宇愛衰煦黎民逺盾殘堤楊仍緑帶籬菊戀黄觀先節¶
梅或報後凋松獨盤嫌無原自有運易豈為難絜彼茅¶
檐苦慙斯温室安昔年曽著説約略示其端(十月小春/世俗恒言)¶
(而羣書未明其義朱子扵小雅嵗亦陽止句注陽十月/也謂是時純隂用事嫌扵無陽則小春之名實昉扵此)¶
(予更以為陽之徳見扵春而實貫乎四時豈以十月純/隂而遂謂陽徳有或息之時乎向著小春説曽闡其義)¶
　　福康安奏班師日期並廓爾喀致送羊酒等物犒¶
　　　師詩以誌事¶
<pb:KR4f0005_WYG_468-27a>¶
䮉騎駢臻班凱信降畨意外効殷勤犒師重報廓喀獻¶
(昨據福康安等奏拉特納巴都爾震慴兵威屢次差頭/目赴營投誠並遣大頭人賫表呈進方物象隻馬匹樂)¶
(工表詞極為肫摯已降㫖准其歸降兹又奏稱廓爾喀/復遣頭目蘇必達巴依喇巴忻喀瓦斯等来營呈送牛)¶
(酒猪羊米石糖食果品等物備犒官兵福康安略予收/存賞給縀匹而回據此情形其畏懼恭順實為自来歸)¶
(降者所未有因復特賜念珠荷包等件/並許其仍稱所賜王公之號以示優奨)罷戰何曽頡利¶
聞(唐太宗便橋之役詫為神武不過頡利請和刑/白馬結盟突厥引還而已未聞有所犒獻也)示武¶
方能成偃武歸文乃可事修文(自古論事者動以偃武/修文為美談此即文恬)¶
(武嬉之漸中國禦邉之道使之知畏則其知懐更篤是/示武正所以偃武此予有取於唐太宗示之必克其和)¶
<pb:KR4f0005_WYG_468-27b>¶
(乃固之/言也)不貪地土¶
天垂貺益勵惕乾敢詡勲¶
　　山西巡撫長麟奏報得雪詩以誌慰¶
孟朔已逾旬六花未佈銀明知時尚逺漸覺望生真山¶
右佳音報冬霙獲以新(長麟奏山西省太原平陽潞安/汾州寜武澤州蒲州遼州沁州)¶
(忻州解州絳州十二二府州属先後具報扵十月十二十/三等日各得雪一  三寸不等其距省較逺之各州縣是)¶
(否同日均霑俟報/到再行續奏等語)雖惟二三寸亦利麥麰均因彼固為¶
慰念兹益切寅雲容時聚散瞪目毎馳神¶
<pb:KR4f0005_WYG_468-28a>¶
　　再題古玉刀¶
有玉之質無玉形純剛一片柔居貞剛柔酌劑義擅精¶
君子徳㡬千嵗經刃微缺那更發硎重吟七字當勒銘¶
　　陕西巡撫秦承恩奏報得雪詩以誌慰¶
晉省雪霑報自西(日前晉撫報該省太原平陽等十二/府州扵十月十二三等日俱得雪澤)¶
(勢頗/寛廣)西安隔日驛章題(兹又據秦承恩奏陕西各属自/八月中旬連得透雨及時播種)¶
(二麥後嗣於九十月先先後復皆得雨二三四寸不等麥/苗出土一律青蔥至十月初五日西安鳳翔同州邠州)¶
(乾州等五府州属具報連日得雨五六寸至深透不等/且俱間以宻雪其近山背隂地方有積雪至四五六寸)¶
<pb:KR4f0005_WYG_468-28b>¶
(者實属及時優膏麥根大/獲滋培民情甚為歡忭)時長雖未至心渇辰告早經¶
䖍額稽(每晨辦香叩而籲天冀得冬雪優霑雖三/冬為時尚長    禱之誠早已䖍切矣)六府¶
災餘種麥遍(節據梁肯堂奏畿南河間保定等六府今/嵗灾歉之餘幸扵八九月間均得透雨農)¶
(民種麥頗稱溥遍然予不敢以此慰懐尚/望    吴恩渥被雪澤庶可倖希夏稔耳)三冬澤潤望¶
雲淒顒希凍玉霏盈尺明嵗青黄接庶黎¶
　　冬至¶
南郊禮成述事¶
貞下陽迴一氣元¶
<pb:KR4f0005_WYG_468-29a>¶
泰壇躬執禮遵原春陳旅幸秋振旅亥籲¶
恩欽子謝¶
恩(上冬以廓爾喀侵擾後蔵不得已出師問罪實非有/利其土地人民之念是以去嵗    南郊躬祀黙籲)¶
(齊勁上蒼昭鑒䖍祈佑助今嵗春間福康安等至蔵㑹/    旅奮勇罙入連戰皆㨗廓爾喀百分震慴屢次遣)¶
(人乞降福康安等察其悔懼之意實出至誠方為奏請/已即允其降順而予扵歸政之前得以十蕆武功更覺)¶
(仰邀對越昊貺有非意計所敢及者/今日    之下感謝私忱莫能言喻)蒙¶
貺不知何修遇増䖍益勵永思存丙辰歸政三年近符¶
望仍希¶
<pb:KR4f0005_WYG_468-29b>¶
錫祉繁¶
　　兩江總督書麟報雪詩以誌事¶
入冬雪澤欠優霈¶
大祀迴纔數㸃覃(初八日刻得南郊大杞禮成還/宫後午    雪惜未成分寸)却幸¶
勝兹被東北(旋據慶成奏古北口地方徳福奏山海闗/地方初八日各得雪二寸餘五寸餘不等)¶
(是東北一帶/較勝此地)誰知先此逮江南(今日書麟奏江寧省城/十一月初五日先得宻)¶
(雨繼以瑞雪入土約三四寸而蘭第錫亦昨奏清江浦/地方及桃源山陽等州縣於是日均得雪一二寸不等)¶
(則較古北口等/處更早三日)河隂省五都希澤(北五省最重麥田盼/得冬雪甚於大河以)¶
<pb:KR4f0005_WYG_468-30a>¶
(南今日又據穆和藺奏豫省河以南南陽汝寧陳州光/州等府州属南陽汝陽等州縣亦扵初五日得雪二三)¶
(四五寸不等盖以地近江南故得雪之日亦同而河北/衛輝等三府尚未得雪方覺慰不抵愁至山東山西陕)¶
(西直𨽻等省近日俱未奏/報得雪不能不切殷望)嵗暮月三敢肆談(初意冬三/月為時方)¶
(長雪澤儘覺可待今冬已過半尚未霑渥澤/豈自謂可待之心遂隣於肆内省益増䖍惕)邇日同雲¶
濃每散越教顒望越増慙¶
　　夜雪(冬至月/廿五日)¶
終朝祗集霰半夜乃霏霙厯以五時久(自子/至辰)積將六寸¶
成入冬天地合(自入冬即望雪計自九月二十七日立/冬積兩月矣始以時蚤可待恐此念即)¶
<pb:KR4f0005_WYG_468-30b>¶
(隣扵肆未足召和今日得/雪猶在臘前實符時玉也)先臘麥麰亨望亟慰亦亟持¶
心戒滿盈¶
　　直𨽻總督梁肯堂山東巡撫吉慶河南巡撫穆和¶
　　　藺各報得雪詩以誌慰¶
入冬盼雪月餘愁豈料¶
天恩霈渥優積地誠看過六寸督畿繼報被諸州(京師/扵前)¶
(月二十五日得雪六寸餘同雲宻布冀附近各省先後/一律均霑二十八日隨據梁肯堂奏稱二十五日自天)¶
(津閲武事竣行抵静海入夜得雪除消融入土外積地/尚五寸餘繼據署臬司清河道方受疇奏保定省城是)¶
<pb:KR4f0005_WYG_468-31a>¶
(日夜間得雪積厚五寸其時署藩司按察使阿精阿赴/順徳廣平大名等處查辦賑務亦旋奏是日行至趙州)¶
(夜間得雪積厚四寸是逺/近各州縣率已普邀渥澤)五朝山左佳音逓(臘月朔日/吉慶奏山)¶
(東省城並附近之齊河長清一帶前月二十六日得雪/除融化外積厚三寸餘該省霑澤既遲一日而相距較)¶
(逺奏到又/遲五日)同日河南時澤酬(是日又據穆和藺奏開封/省城並附近之通許䣕陵)¶
(中牟蘭陽等縣前月二十五日得雪除融化外/積厚三四寸不等却與京師得雪之日相同)秦晉雖¶
均稱獲雪(惟山西陕西二省前據長麟秦承恩雖亦奏/報均已得雪然皆未若京師此次之優渥或)¶
(前月二十五日亦皆得雪與此間/情形相同日内殊盼奏章馳至)較兹小為(去/聲)望凝眸¶
　　復雪(臈月初/四日)¶
<pb:KR4f0005_WYG_468-31b>¶
稠疊霑膏後隂晴數日連每欣細霰集又值大霙綿額¶
慶依旬恵(上月廿五/日大雪)心殷宅尺䖍歉餘種麥廣(七八月/間屢得)¶
(透雨聞農民以秋禾歉收種麥頗廣兹又連得大雪/盈尺来嵗夏稔或可期    天心仁愛感荷益深)¶
愛物貺申¶
天¶
　　山西巡撫長麟湖北巡撫福寧各報得雪詩以誌¶
　　　慰¶
廿五(十一/月)扵兹霈渥膏繾懐各處可曽叨(近據直𨽻山/東河南三省)¶
<pb:KR4f0005_WYG_468-32a>¶
(奏報所属前月得雪日期與/京師先後相仿為之慰念)山西今報原同日(兹據長/麟奏太)¶
(原省城亦扵前月二十五日得雪三寸並近省之忻州/平定太原榆次等州縣同日各得雪三四五六寸不等)¶
湖北更稱早此遭(又福寧奏湖北省襄陽鄖陽黄州宜/昌施南等府扵十月二十六七及十)¶
(一月初三四五等日各得雪二三寸不等其武昌省城/於十一月十七日自子刻至十八日早雪勢繽紛隨落)¶
(隨消入土更為深透是其得雪日期較京師更/早南省年来亦多種麥得此渥澤深為欣慰)甘陕未¶
知澤何若(惟陕甘道里較逺尚/未報到猶為盼切)旰宵猶望信為勞敢因¶
近即忘其逺惟是先憂一念操¶
　　癸丑春帖子¶
<pb:KR4f0005_WYG_468-32b>¶
一氣運¶
蒼縡三陽轉九鴻朝来視雲物生意總從東¶
亥土増滋味(是日丁亥立春在/未時五行復值土)心殷稼穡甘辛盤和竈¶
馬共舉作佳談(是日為/祀竈日)¶
寰瀛詄蕩普為春農事迎牛更象人試以明朝屈指數¶
正當来復慶¶
元辰¶
　　除夕¶
<pb:KR4f0005_WYG_468-33a>¶
春望雪至雨夏愁隂與晴秋中㨗欣報冬半澤真盈以¶
此萬㡬内忽看一嵗成復三逮歸政可得願符誠¶
　¶
　¶
　¶
　¶
　¶
　¶
<pb:KR4f0005_WYG_468-33b>¶
　¶
　¶
　¶
　¶
　¶
　¶
　¶
御製詩五集巻七十六¶
