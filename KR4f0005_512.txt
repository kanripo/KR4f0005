# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:23.985107
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 餘集卷十六
<pb:KR4f0005_WYG_512-1a>¶
欽定四庫全書¶
御製詩餘集巻十六¶
　古今體三十二首(丁巳八/)¶
　　香山重九日疊去嵗韻¶
秋之季尚月之初乗夏来逰舊例如(自丙辰以來九日/登高率至香山駐)¶
(蹕遂以/為例)一日偷閒那樂此三年望捷實慙予(乙夘春湖/南苗匪滋)¶
(事於丙辰臘月蕆功至湖北教匪則於丙辰春間蠢動/後輾轉逃竄經各路官軍攻𠞰賊勢日窮而首逆尚屬)¶
(稽誅縈盼正切屈指三年以來重九佳節駐/蹕香山同此望捷之懐不能不為之増懣耳)雄兵新赴¶
<pb:KR4f0005_WYG_512-1b>¶
期掃穴(𠞰捕教匪之事辦理已及年餘原調各省官兵/未免稍形疲乏因特發吉林黒龍江勁旅三千)¶
(益以直隸山東山西兵五千聲威壯盛據沿途督撫奏/報新調各兵俱已陸續將抵楚境所有東三省之兵一)¶
(可當百俱令前赴明亮等軍營整隊𠞰賊其各省添調/之兵以資策應并調發察哈爾出青馬八千匹為官軍)¶
(馳驟之用如此兵精馬壯諒賊匪逃竄逰魂不難剋期/殄滅擒渠掃穴在指顧間疊經降㫖飭催明亮等上𦂳)¶
(𠞰辦務期/一鼓集事)勇將頻催莫慢居昨詠香山觀壁泐不堪重¶
讀況其餘¶
　　歡喜園四疊癸丑韻¶
甲嵗於斯園吟識十全喜(甲寅吟此叠癸丑韻言福康/安征討廓爾喀蕆功完善以)¶
<pb:KR4f0005_WYG_512-2a>¶
(志十全/之喜)乙秋此登髙疊因旋塞里(乙夘之夏來逰此園/曾再叠前韻是年秋)¶
(自避暑山莊迴蹕重九登髙復來吟眺因三叠前韻其/時正值福康安和琳𠞰辦湖南苗匪奏報攻克茶它栁)¶
(夯進至鴉保平隴一帶則平/苗之功又冀増十之一矣)昨丙去不顧望捷意弗美¶
(昨嵗丙辰駐蹕香山數日前和琳奏報大軍逼近平隴/石栁鄧指日即可成擒而和琳旋因染患瘴疫不起意)¶
(殊怫鬱遂/闕吟詠)今豈可再無強(上/聲)慚聊示㫖大約記涉誇有¶
乖盈昃理(向於十全記中言五十七年之間十全武功/叠邀    天貺此固紀實之言乃自乙夘以)¶
(来平苗之役甫竟復有𠞰辦教匪狆苗之事逮今又屆/三年尚未蕆功或予前記語渉自矜引以自責然記有)¶
(云保泰天貺逾深予懼益切是予持/盈    之念原未嘗一日稍敢弛也)然三載用軍實非¶
<pb:KR4f0005_WYG_512-2b>¶
自我始曲直¶
天鑒之耆定將近爾(三載以来𠞰辦湖南苖匪及教匪/狆苗用兵皆非得已盖湖南苗匪)¶
(自雍正年間改土歸流久與齊民無異乃敢糾衆倡亂/擾及乾州鳳凰永綏三廳自不得不用師撻伐至楚北)¶
(教匪則以内地愚民傳習白蓮邪教本屬莠頑之尤然/予初未嘗預飭地方官必欲誅其同類致有株連乃教)¶
(匪等竟敢糾結黨與肆行焚掠實乃孽由自作罪不可/逭若狆苗起事之初因苗俗尚鬼首犯七綹鬚輒假稱)¶
(王囊仙有過隂法術煽惑多人勾連肆擾以至南籠捧/鮓永豐冊亨附近地方並被焚掠此而不行申討何以)¶
(綏靖苗疆凡此三事皆非予意存黷武輕啟兵端曲直/之理    天鑒昭然今幸楚南苗匪早經平定狆苗之)¶
(役光經勒保將南籠捧鮓等處以次攻克兹又將首犯/七綹鬚等生擒惟餘永豐冊亨二處餘匪未淨現在吉)¶
<pb:KR4f0005_WYG_512-3a>¶
(慶復督師由粤西渡江攻克板蜯板階新㑹等要隘距/冊亨已近與勒保兩路合攻蕆功即在旦夕至教匪分)¶
(竄川楚地方叠經各路官兵攻𠞰勢已日就窮蹙祗餘/首逆未擒現復添派勁兵四路圍𠞰計擒渠喜音亦當)¶
(不逺/矣)靖狆兆昭哉尅邪功速矣¶
　　香山迴蹕御園之作¶
三日香山駐三年望捷同(乙夘重九至香山時正值𠞰/辦楚南苗匪丙辰兼有𠞰辦)¶
(湖北教匪之事昨臘湖南苗疆厎定而教匪屢經官兵/攻𠞰首逆尚未就擒兹駐香山縈盼尤殷計望捷已三)¶
(年/矣)林園强(上/聲)詠喜(香山佛殿側/有歡喜園)楚蜀盼耆功(川楚竄匪/逃至楚北)¶
(之穀城均州一帶經明亮徳楞泰等由石堰花果園進/兵五路痛加截𠞰殱賊一千數百人餘匪逃至大埡口)¶
<pb:KR4f0005_WYG_512-3b>¶
(後山梁現在調派吉林黒龍江勁旅陸續齊抵明亮等/軍營兵威壯盛可冀速擒逆首尅期掃蕩此一路𠞰賊)¶
(事竣則川楚各處竄匪不難/以次殱除盼望㨗音益甚)那戀山水趣益增慙愧衷¶
黔郊武成近(前據勒保奏攻克狆苗洞洒當丈賊巢業/將首犯七綹鬚等生擒今日迴至御園午)¶
(時勒保復奏至攻克北鄉巴林拏獲首犯王抱羊而吉/慶又已帶兵直抵冊亨殱斃多賊止餘永豐一處尚有)¶
(零星匪黨現經勒保吉慶兩路㑹/攻不日即可𠞰除浄盡迅速蕆功)略暢解嘲忡¶
　　雲貴總督勒保奏報攻克北鄉巴林賊巢擒獲首¶
　　　逆王抱羊苗疆厎定詩以誌喜¶
三日逰山圖釋悶依然不懌駕言迴御園過午黔捷至¶
<pb:KR4f0005_WYG_512-4a>¶
二逆解京一就灰(前據勒保奏攻克洞洒當丈賊巢生/擒首犯七綹鬚王囊仙派員押解來)¶
(京兹復據奏於北鄉巴林隘口焚𠞰賊寨擒獲首逆王/抱羊該犯受傷甚重當即寸磔梟示計狆苗首逆止有)¶
(七綹鬚王囊仙及王抱羊三犯今兩被生擒解京一因/傷重在該處正法渠魁既得餘匪立可殱除浄盡矣)¶
將勇兵强竒險破(苖境山勢險阻此次拏獲王抱羊之/巴林地方尤為髙峻賊匪竄聚該處)¶
(徧山樹柵設卡力圗抗拒勒保督同藩司常明總兵施/縉等由羊場進至照壁山乗夜進攻焚燒二十餘寨逼)¶
(近巴林山梁賊匪鎗砲齊發亂擲石塊抵死抗拒官兵/悉力仰攻由樹林深處覓路繞上抛擲火彈焚燬賊巢)¶
(殱浄餘賊而吉慶又由粤西渡江連次攻克險隘直/扺冊亨止餘永豐一處不難兩面夾攻即時掃蕩)躬¶
催心運勝謀恢(勒保自𠞰辦狆苗以来躬督將士鼓勇/進攻先將南籠收復繼將黄草壩捧鮓)¶
<pb:KR4f0005_WYG_512-4b>¶
(及洞洒當丈賊巢以次攻克全獲首犯運籌&KR1177;勝悉合/機宜前已錫封侯爵此次捷報到日復優加賚賞並將)¶
(打仗出力之將弁等交/部分别議叙以示嘉奬)却饒川蜀多襄贊(勒保辦理狆/苗一事止係)¶
(伊一人督師籌𠞰甫逾半年已將苗匪悉數殄平首逆/並無一名漏網蕆功完善實為可嘉而川楚𠞰辦教匪)¶
(因永保總統軍務辦理不善恵齡亦未能奮力振作特/専派宜綿總統並有明亮徳楞泰恒瑞興肇舒亮慶成)¶
(柯藩督同鎮將等分路攻𠞰其老木園一路有觀成等/𠞰辦方山坪一路有百祥朱射斗等𠞰辦而芭葉山竄)¶
(匪係額勒登保福寧在彼圍𠞰是辦理教匪帶兵大員/可謂多人乃各路官軍雖屢次奏捷而首逆姚之富齊)¶
(王氏林之華等尚未就擒較之勒保以一人督師𠞰平/苗逆擒獲兇渠彼此相形實為可愧因降㫖飭催並將)¶
(勒保奏捷之摺發交各路帶兵大員/閲看令其各知愧奮以冀迅速奏功)兇首猶遲生獲来¶
<pb:KR4f0005_WYG_512-5a>¶
　　四川布政使林儁奏報收成八分有餘江蘇巡撫¶
　　　康基田奏報收成八分有餘署安徽巡撫朱珪¶
　　　奏報收成七分有餘詩以誌事¶
企捷心殷懶詠詩秋成報者强(上/聲)為詞(近因盼望川楚/捷報心緒焦煩)¶
(吟詠為之稍簡然各省奏/報秋成不可無詩以紀)二州羣逆權弗計(川省夔州/達州竄匪)¶
(雖經宜綿觀成恵齡慶成等節次𠞰殺而首逆徐添徳/王三槐等尚未就擒現在夔州達州未被賊擾之處原)¶
(不致有妨農業其賊匪經過地方未/免收成較減分數多寡姑置弗計)通省八分尚有竒¶
(林儁奏川省早禾晚稻俱已登場收成九分有餘者成/都敘州雅州嘉定眉州綿州等六府州九分者龍安寧)¶
<pb:KR4f0005_WYG_512-5b>¶
(逺邛州瀘州資州等五府州八分有餘者敘永松潘茂/州等三廳州八分者重慶潼川順慶石砫等四府廳七)¶
(分有餘者保寧忠州理畨三府州廳七分者酉陽懋功/二州廳統計通省收成八分有餘糧價俱屬平減即䕫)¶
(州達州地方因有隣境糧/食接濟市價亦不致増昻)何幸蘇疆中稔也(康基田奏/江蘇本年)¶
(秋禾暢茂現屆成熟之期收成十分者常熟太湖髙郵/等六廳州縣九分有餘者上元江寧泰州海門等四十)¶
(三廳州縣八分有餘者江隂海州等六州縣七分有餘/者江浦等八縣惟淮徐二府屬之銅山邳州豐沛蕭碭)¶
(等處因漫水被淹收成稍歉各有五六分不/等合計通省仍得八分有餘亦可稱中稔矣)兼憐歙隰¶
一輸之(朱珪奏安徽本年早中晚稻均各有收秫豆雜/糧亦俱稔熟除鳯陽府泗州所屬之宿州䏏胎)¶
(等州縣間被漫水淹浸廬州府滁州所屬之巢縣全椒/及夀州髙田偶有被旱之處業經委員履勘查辦外其)¶
<pb:KR4f0005_WYG_512-6a>¶
(各該州縣成熟村莊尚有八分七分不等至通省州縣/内收成九分者銅陵等四縣八分有餘者潛山亳州等)¶
(八州縣八分者桐城無為等十四州縣七分有餘者懐/寧等十三縣七分者宿松滁州等九州縣合計通省收)¶
(成七分有餘雖較江蘇為遜然秋成/大局尚屬豐稔欣幸之餘彌増憐軫)軍情民務紛方寸¶
急在耆章早晩馳¶
　　逰萬夀山清漪園適接湖北巡撫汪新奏報川省¶
　　　奉節縣竄入楚北利川縣之賊匪全行撲滅詩¶
　　　以誌喜¶
山稱萬夀水清漪未到名園又㡬時(自熱河迴蹕於重/九前曽一至清漪)¶
<pb:KR4f0005_WYG_512-6b>¶
(園嗣由香山迴至御園後因盼望捷音/無心逰覽未至斯園已兩旬有餘矣)兹偶一来圖解¶
悶何期逺報引吟詞利川奉節羣兇聚(先是汪新奏川/省奉節縣賊匪)¶
(竄至湖北利川縣境内糾集黨與萬餘人勢頗猖獗當/經飭令副將樊繼祖率領兵勇前徃𠞰捕並知㑹宜綿)¶
(等添撥官兵㑹𠞰/以期迅殄羣兇)畺吏鄉民頓𠞰夷(奉節賊匪竄至利/川之長堰塘經利)¶
(川縣知縣陳春波率領兵勇奮力堵殺賊衆退至樓子/壩地方其時恩施縣知縣尹英圖㑹同外委劉文玉率)¶
(領兵丁挑帶健勇三千餘名奉節縣知縣周景福亦㑹/同千總劉忠魁帶兵三百名並挑帶健勇三千一百名)¶
(與陳春波等三面兜圍連次殺賊一千數百名賊匪竄/入黄連坪山分為兩股又經尹英圖周景福等分投追)¶
(𠞰賊匪復合併一處屯聚奉節縣之觀音洞抵死抗拒/兵勇等奪上山梁鎗矛齊發殺賊二千餘名生擒一百)¶
<pb:KR4f0005_WYG_512-7a>¶
(二十餘名餘賊逃匿山内又經兵勇等縱火焚燒斃賊/無算擒獲賊首邱大才鄒倫陳大鵬僧海青四名并賊)¶
(目九名餘匪全行撲滅此次𠞰賊以三知縣與千總外/委激勵本處鄉勇數千將賊匪萬餘尅期殄滅實為可)¶
(嘉因將知縣尹英圖周景福陳春波超擢知府千總劉/忠魁超擢都司外委劉文玉超擢守備並令該撫查明)¶
(出力之鄉勇義首分别賞給六七品頂戴其奉節恩施/利川三縣民人併力一心𠞰除匪黨均屬能知大義特)¶
(加恩將該三縣錢糧除上年降㫖/蠲免外再免一年以示格外嘉奬)豈不率兵諸將在成¶
功遜此為(去/聲)慚之(川楚各路帶兵大員如宜綿恵齡觀/成等分𠞰白巖山黒樓門及通江巴)¶
(州等處之賊恒瑞恵齡慶成等𠞰辦竄入陜境之賊額/勒登保福寧等𠞰辦帽子山竄至巴東境内之賊雖節)¶
(經奏報殺賊多名並未能擒獲首逆即明亮徳楞泰追/𠞰竹山竹谿竄匪屢得勝仗而首逆姚之富齊王氏亦)¶
<pb:KR4f0005_WYG_512-7b>¶
(尚未就擒現在添調吉林黒龍江勁兵陸續齊到此一/路軍威倍加壯盛可冀尅日擒渠次第將各路賊匪悉)¶
(數殄平然較之奉節利川以知縣千總等員竟能奮勇/滅賊彼此相形實代為慚恧因降㫖通行飭催俾各知)¶
(媿奮迅/速蕆功)¶
　　山西巡撫蔣兆奎報雪詩以誌喜¶
冬之孟復月之初雖有輕隂朗日居(京都夏秋雨澤頻/沾地土滋潤自節)¶
(交孟冬以来雖時有輕隂旋復開朗現/在甫交大雪亦尚非亟盼雪澤之候也)却喜此朝晉疆¶
雪乍看報到撫臣書(蔣兆奎奏報山西太原平陽潞安/汾州朔平寧武澤州蒲州八府解)¶
(綘霍隰四州等屬暨歸綏道所屬各廳先後報到九月/二十六七八九並十月初一二等日得雪自一二三寸)¶
<pb:KR4f0005_WYG_512-8a>¶
(至四五寸不等祥霙被野土/脈涵濡於宿麥大有禆益)四州八府三五寸潤麥濯¶
麰膏澤如豈不慰哉頓生念(畿輔及山東河南諸/省尚未據奏報得雪)遍霏¶
北省望殷予¶
　　命撫卹臺灣所屬被颶成灾詩以誌事¶
　　提督哈當阿道季學錦等奏報臺灣各屬於仲秋之¶
　　杪猝被颶風晩稻間有傷損特命該督撫撥帑賑卹¶
　　並設法撫綏諭甫發而次日總督魁倫等之奏即至¶
　　籌辦撫卹事宜與諭㫖悉合幸慰廑懷爰紀四韻¶
<pb:KR4f0005_WYG_512-8b>¶
臺灣遭颶雖恒有(海風四面俱至者謂之颶風瀕海常/有之事詢之閩人臺灣往時遭颶初)¶
(不以為異惟此/次情形較重)此畨(去聲成杜甫詩㑹須上/畨看  竹即作去聲用)為灾獨異¶
常守土飛章報文武望南廑念特憐傷莫遺寧濫賑以¶
恤(哈當阿季學錦奏八月二十八日臺灣郡城陡起颶/風勢甚猛烈至三十日方止旋據各廳縣稟報晚稻)¶
(被風刮損房屋坍塌人口間有傷斃沿海一帶較重其/近山處所稍輕當即降㫖令該督撫查明成災分數速)¶
(撥藩庫銀兩加意撫恤寧濫無遺其坍塌房屋給予脩/費傷斃人口酌加賞卹並令地方官勸諭居民趕種地)¶
(𤓰雜糧以/資口食)外歉内資泉與漳(福建漳泉等郡向資臺灣/米石接濟此次臺屬然災)¶
(後即上緊耕種一時盖蔵未能充裕恐難接濟内地因/諭令該地方官勸諭上㳺豐收各屬隨時糶販俾得有)¶
<pb:KR4f0005_WYG_512-9a>¶
(無相通仍各加意撙/節以期有備無患)兩慮一心勤示要接看督奏幸符¶
腸(次日續據魁倫費淳奏接到哈當阿等咨報即派道/員携帶庫銀二十萬兩渡臺㑹同該處地方官妥辦)¶
(撫卹賑貸各事宜並將内地應行派買之倉糓八萬餘/石飭令停止又據稱漳泉二屬現存貯倉糓五十餘萬)¶
(石足資儲備接濟市集米糧亦不致短缺並於上㳺豐/收各屬勸令販運即臺米暫時不能接濟民食可無虞)¶
(拮据等語所奏籌辦情形適與昨/降諭㫖悉合嘉奬之餘稍為慰藉)¶
　　悔過六韻¶
　　孟冬二十一日酉刻乾清宫東暖閣弗戒於火延¶
　　及交泰殿昭仁殿𢎞徳殿夜分方熄雖由中涓輩¶
<pb:KR4f0005_WYG_512-9b>¶
　　不慎所致敬思¶
天戒益凜持盈輒成六韻以當自訟¶
閹人弗戒慎初夜鬱攸騰熛盛乾清燬¶
誡昭君徳懲星星豈頓致(是夜失火之由據總管内務/府王大臣奏審訊本管之首)¶
(領太監等僉稱係太監郝士通將熏殿已熄之炭置於/東穿堂楠木槅旁不料熄炭囘性復然熏灼木槅遂致)¶
(火作撲救無及將首領太監等分别定擬繯首發遣予/思熄炭星星之火何能延及殿延自由    上天示儆)¶
(祗懼之餘惟深自責因降㫖將失火太監郝士通改為/絞候首領太監張士泰等三人免死發遣餘俱量為薄)¶
(懲此實予引咎之/心冀䝉    天鑒)栗栗實深兢自顧志誠滿(予自幼齡/即䝉)¶
<pb:KR4f0005_WYG_512-10a>¶
(皇祖恩眷異於諸孫敬念二十皇祖八齡御極在位六/十一年享夀六十有九予    五嵗踐阼紀元六十年)¶
(傳位嗣皇帝兹春秋八十有七精神康健如常日勤訓/政親見五代元孫武功十全諸福備具仰邀    鴻貺)¶
(篤祜之隆逾於此即皇祖自揣受滿今天恩過厚或有/欣喜過望之思    不免稍涉自        上天於黙)¶
(佑之中示以儆戒仍是火勢天心仁愛啟迪垂誨既深/敬凜尤切感衷且是夜    猛烈幾及坤寧宫幸賴風)¶
(轉西北得以救護無虞益徵戒滿神祇垂佑實乃不幸/中之幸自兹以後益勵懋修    之念庶幾消弭災𤯝)¶
(敬迓祥和已明降諭㫖宣示惟盼望川陜擒渠㨗/音踵至軍務速蕆此則朝夕䖍祈廑懐勿釋者耳)¶
天垂誨允應自兹惟益儆示後永貽徵擲管無他説依¶
然望捷仍¶
<pb:KR4f0005_WYG_512-10b>¶
　　直隷總督梁肯堂報雪詩以誌慰六韻¶
下浣甫交旬(是月二/十日)同雲宻佈勻謂霏應時玉(前一日/大雪節)¶
祗㸃㡬英銀(是晚京師亦微/雪不成分寸)隔日飛章至保陽被恵均¶
(廿三日梁肯堂奏保定等屬秋成以後晴雨調勻民間/廣種二麥青蔥遍野正藉雪澤滋培兹於十月二十日)¶
(申時至亥時瑞雪繽紛積地三四寸現尚飄灑未巳且/連日天氣沍寒同雲廣佈逺近可冀共沾等語現在節)¶
(氣甫過大雪近畿各屬得此應候祥霙麥根藉滋/蟠固實仰賴    天恩優渥欣慰之餘彌増欽感)紛霑¶
三四寸渥潤麥麰垠¶
天澤承誠慰心期禱更諄豫齊祝普被與物慶先春¶
<pb:KR4f0005_WYG_512-11a>¶
　　冬至日述事疊昨嵗詩韻¶
六十年親¶
大祀承(予自丙辰踐阼六十年以来每嵗帝王郊壇大/祀無不躬親將事昭假薦馨稽古    享國久)¶
(長紀年六十者已為罕覯即此未有大祀躬親一事六/十年中嵗嵗親承實亦前史所    此皆仰賴    天)¶
(受多祖眷貽俾予膺/    福實深欽感)¶
四旬猶過¶
祖恩膺(親承皇祖踐阼時年甫八齡在位六十一年中/        南郊大祀四十四次若予即位則年)¶
(已二十有五至乙夘八十五嵗紀元周甲願竞符初計/躬祀    南郊六十次其數猶過於    皇祖益仰)¶
<pb:KR4f0005_WYG_512-11b>¶
(祐昊慈無疆祖/  篤祜)¶
崇壇殷薦予職凜(自上年子皇帝受寳後恭遇常郊壇大祀/齊宿致䖍升香殷薦嵗以為  敬循典禮)¶
元殿䖍申躬陟層(昨嵗於養大祀雖係子皇帝欽承而/予仍    心殿心齋三日至期恭詣)¶
(帝位大髙元殿所奉展恪上/    前躬親肅叩用    誠)所媿𠞰邪仍待捷(邪教匪/徒奔竄)¶
(靡定雖經官兵分路追𠞰連次多有斬獲而首/逆數人尚未成擒盼㨗綦殷不能不以為愧)微欣祈¶
嵗率多登(本年各省秋收豐稔多者九分以上少者亦/有七八分不等寰宇同慶有秋差堪欣慰)¶
兵雄賊蹙耆功近(吉林黒龍江官兵𠞰賊最為驍勁昨/據明亮等奏吉林兵到後於平利縣)¶
(界之鎮坪樹河口連次打仗殱賊共五六千名賊勢十/分窮蹙此時黑龍江官兵又已全抵軍營兵威益壯計)¶
<pb:KR4f0005_WYG_512-12a>¶
(賊首姚之富李全齊王氏三犯指日擒獲則成功已及/過半明亮等統領雄師就近前赴川省以次𠞰辦將各)¶
(首逆悉數俘擒軍務即/可告竣佇盼喜音飛至)露布飛來企不勝¶
　　河南巡撫景安布政使吳璥各報雪詩以誌慰¶
雄兵驅逆後豫境早清寧方伯迴軍便(景安奏巡防邊/境途次鄧州於)¶
(十一月初四日辰時起瑞雪繽紛至申時止入土約有/五寸盖景安先於豫陜交界防堵竄匪因賊匪屢被官)¶
(軍痛𠞰向陜省西鄉一帶奔竄去豫境已逺地方/寧貼景安囘至鄧州恰值此畨快雪即先行馳奏)藩司¶
駐郡停(吳璥駐開封省城據奏初四日未申時祥霙飄/灑隨落隨消入土二寸並據開封府屬之陳留)¶
(杞縣通許禹州等州縣歸徳府屬之商邱寧陵睢州等/州縣河南府屬之洛陽南陽府屬之葉縣陳州府屬之)¶
<pb:KR4f0005_WYG_512-12b>¶
(太康扶溝許州汝州陜州並所屬之襄城魯山靈寳等/廳州縣禀報均於初四日得雪一二三寸不等現在甫)¶
(交長至瑞雪應時/民情極為忭慶)麥麰都種廣餅餌兆含馨賊首將何¶
往生擒信即聽¶
　　題貫休羅漢畫軸¶
唐筆應真傳貫休天花兩朶注凝眸(畫中景/如是)設於空色¶
求精義即景應存疑信不¶
　　十三日貴州布政使賀長庚湖南巡撫姜晟各報¶
　　　得雪詩以誌事¶
<pb:KR4f0005_WYG_512-13a>¶
同日黔疆楚省報(貴州湖南兩省奏報/得雪恰於是日同到)應期得雪利民¶
深雖然各界殊敷澤(據賀長庚奏貴州省城自十月二/十日後寒氣嚴凝二十四日亥時)¶
(起至寅時止雨後瑞雪繽紛約積寸餘髙阜平疇均霑/潤澤並據大定水城丹江威寧畢節各縣先後稟報十)¶
　(月二十二三及二十六七等日俱得雪澤一二三寸不/等豆麥春荍足滋培長又據姜晟奏湖南省城入冬以)¶
　(後雨晴相間寒燠咸宜自十月十九日交大雪節氣候/凝寒濃隂宻布二十四五兩日辰州郡城得雪二寸許)¶
(旋據辰州屬及附近之永順沅州二府所屬沅陵瀘溪/芷江黔陽保靖龍山等縣陸續禀報均於二十四五等)¶
(日得雪二三四五寸不等麥苗得此滋培根荄益/資固結且三郡貼近苗疆瑞雪先霑實堪誌慶)總屬¶
宜農似霈霖雲厚是朝望同篤晴開傍晩惜難禁(京師/本年)¶
<pb:KR4f0005_WYG_512-13b>¶
(夏秋雨水霑足入冬後雖晴霽經時地土尚為滋潤是/日早間隂雲層布大有作雪之意傍晚微飄雪㸃旋即)¶
(開霽殊覺可惜雖現在甫過長至尚非亟盼/之候然當此釀雪未成不能不即廑望澤)知時尚逺¶
弗愁可時逺先愁仍本心¶
　　雲南巡撫江蘭貴州布政使賀長庚代辦陜甘總¶
　　　督英善各報雪澤情形燈下輒成四韻兼以書¶
　　　懐¶
南極滇黔北極甘(雲南貴州甘肅報雪之/摺俱於日内先後遞到)應時冬雪率¶
霑覃(據江蘭奏滇省向來雪澤稀少上年十一月間普/洱威逺地方得雪二次耆老村農無不稱為嘉瑞)¶
<pb:KR4f0005_WYG_512-14a>¶
(今嵗收穫果慶豐登兹於十月二十七八等日省城一/帶瑞雪普霑隣近州縣積厚二三四寸不等濕土深透)¶
(附近各府屬稟報相同實為來嵗豐收占騐又據賀長/庚奏十月初旬以来大定水城威寧並貴陽等處陸續)¶
(得雪兹據銅仁思州都勻黎平安順等府屬於十月二/十五七八九等日得雪寸餘至二三寸不等來嵗春花)¶
(可卜豐稔又據英善奏十月初八日甘肅省城一帶瑞/雪繽紛四郊普遍積厚一二寸至三四寸不等其近省)¶
(之狄道州金縣安定㑹寧等州縣及平涼寧夏甘州三/府肅州涇州二直隷州裏報於初十十二十三等日均)¶
(得瑞雪自三四寸至五六寸不等土膏滋潤來嵗麥收/定徴大有等語滇黔地處極南甘肅地居西北得此應)¶
(時冬雪逺近均/霑洵堪誌慶)安眠亦得滿更五(余二三年前每夜安/眠不過二十四五刻)¶
(今年夏秋以來多至三十二刻㡬滿更籌之數實為老/年難得之佳事此皆仰賴    昊慈黙佑俾得精神强)¶
<pb:KR4f0005_WYG_512-14b>¶
(固曷勝/欽感)望捷還勞一月三(近日川陜𠞰捕逆匪據宜綿/明亮徳楞泰及恵齡恒瑞慶)¶
(成等先後奏報殺賊數千其陜省紫陽石泉一帶賊匪/經明亮等分投兜𠞰賊匪萬分窮蹙竄至漢中西南一)¶
(帶不能北渡漢江亦不能闌入棧道各首逆如姚之富/齊王氏李全等已逼歸一處現在吉林黒龍江勁旅先)¶
(後齊集聲勢浩大不日㑹合攻𠞰將/各首逆悉數擒獲佇盼捷音踵至)每遇同雲惜未霈¶
(京師於長至節後每有隂雲/宻佈釀雪未成為之致惜)雖知潤野盼仍惔(本年夏/秋京畿)¶
(雨水霑足地土滋潤雖入冬以後晴霽經時並未稍形/乾燥近據梁肯堂奏報畿輔各屬業經得雪惟京師尚)¶
(未獲霑時玉現交小寒節氣農民尚不至望/澤但值此各省報雪之時不能不増企盼耳)邇来心緒¶
懶吟興秉燭促成增自慙(近因盼望捷報心緒焦勞吟/興為之稍減兹披閲滇黔甘)¶
<pb:KR4f0005_WYG_512-15a>¶
(肅等省報雪各摺既盼京畿早霈祥霙兼望擒渠喜/音速至秉燭凝思不能自已因促成此作以抒積懐)¶
　　即事¶
征邪今已四圍之(賊匪自竄至陜境後屢欲偷渡漢江/經官兵連次擊退由紫陽石泉輾轉)¶
(逃至漢中不能北竄現在北面有恵齡帶兵堵截東面/有明亮徳楞泰統領勁兵直前進𠞰而恒瑞慶成帶兵)¶
(抄出賊前扼住西南柯藩復駐劄江岸防/守官兵四面合圍賊勢已孤無從竄逸)逆首生擒晝¶
夜思(楚賊首逆如王廷詔李全姚之富齊王氏等皆經/官兵逼向一路目下明亮等統率大兵㑹合兜圍)¶
(賊衆已如釡魚阱獸此數首犯自必立就俘獲至蜀賊/王三槐徐添徳冉文儔羅其清林亮公諸逆首現雖在)¶
(川省各路滋擾計明亮等將陜境賊匪廓清後即日帶/領勝兵前至川境聲威壯盛不難以次𠞰平將各首犯)¶
<pb:KR4f0005_WYG_512-15b>¶
(悉數生擒尅期蕆事連日盼望捷音實已屆/大功垂成之際宵旰廑懷不能不倍深縈注)何事捷音¶
猶未至益深遥企速來馳賊當東竄西逃日(賊匪先由/楚省竄至)¶
(陜境疊被官軍𠞰殺勢已萬分窘蹙賊黨内多係楚北/人總欲乘間北渡漢江潛囘鄉土而明亮等彼此㑹商)¶
(四路兜截不令北竄一步賊匪計無復之思由漢中西/南一帶逃至川省邊界該處非賊匪土著路徑生踈不)¶
(過情急奔逃苟延殘/喘㫁不能稍支旦夕)將值兵强馬壯時(明亮等一路所/帶官兵本有數)¶
(千續經添調吉林黒龍江兵三千前往助𠞰前據明亮/等奏先到之吉林兵一千名臨陣殺賊無不一以當百)¶
(而黒龍江兵較之吉林兵尤為趫捷計算日内早經全/數前抵軍營此一路有如許精銳雄兵加以前調察哈)¶
(爾出青馬匹數千陸續齊到足供官軍馳驟之用明亮/等統領勁兵健騎𠞰此么䯢匪黨無難尅日擒渠蕆功)¶
<pb:KR4f0005_WYG_512-16a>¶
(完/善)舊簡遣愁試披閱(自乙夘以來𠞰辦湖南苗匪繼以/湖北教匪軍務縈懷毎形吟咏近)¶
(偶披閲舊什多係遣愁望捷之作亦足/徵予之籌筆焦勞實無片時稍釋也)平苗願契昨年¶
期(昨年明亮等奏報攻克石隆苗寨陣斬石栁鄧大功/告成喜報係於臘月望後奏到苗疆悉就敉寧現當)¶
(𠞰捕教匪成功在即之㑹前於二十二日據明亮等奏/報與恵齡等於漢江南岸北岸兩路夾𠞰其沔寧一帶)¶
(又有恒瑞慶成帶兵繞截賊匪不但不能偷渡漢江亦/不能闌入棧道似此各路圍逼成功當在指日或此時)¶
(擒渠喜報業已在途若於一二日内遞到則成功已十/得其八明亮等即統勝兵赴川𠞰捕餘匪不日可定計)¶
(捷音踵至當與上年平/苗之期相仿實深冀望)¶
　　詠古玉斧珮¶
<pb:KR4f0005_WYG_512-16b>¶
色非土浸及血浸器是商留或夏留弗琢玦璜傷本質¶
天然斧珮協剛柔¶
　　兩江總督李奉翰江蘇巡撫費淳浙江巡撫玉徳¶
　　　陜西布政使倭什布巡漕御史鄧再馨湖北巡¶
　　　撫汪新各報得雪詩以誌事¶
各省頻聞報雪音批稱欣慰恧仍深(本年各省報雪之/摺逺而雲貴陜甘)¶
(近而江浙及直隷山東河南山西等省皆陸續奏到惟/京師口北近日屢遇濃雲作雪未成雖夏秋雨水霑足)¶
(地土不致乾燥目下尚非迫待雪澤之時究不能不増/盼望是以各省報雪奏牘俱批欣慰覽之仍覺撫衷滋)¶
<pb:KR4f0005_WYG_512-17a>¶
(恧/爾)維吳維浙江鄉遍(李奉翰在徐州工次具奏徐州府/屬銅山蕭縣沛縣於十一月初四)¶
(日得雪續據邳州碭山宿遷睢寧豐縣海州屬之贑榆/及安徽潁州府屬之亳州䝉城太和鳳陽府屬之宿州)¶
(等州縣具報於初四日得雪一二寸不等又據淮安揚/州鎮江各府屬之桃源江都甘泉丹徒等縣及安徽泗)¶
(州屬之五河等縣具報於十三四日得雪二三寸不等/徐州郡城復於十六十七十八等日得雪二三寸其附)¶
(近之蕭沛等縣同時得雪三五寸不等而費淳由福建/調撫江蘇於十五日抵任是日蘇城雨雪至十六日積)¶
(厚四寸同雲廣布勢尚未已並據江寧揚州松江常州/太倉各屬具報十三四日各得雪一二三寸不等浙江)¶
(省城據玉徳奏十一月十五日夘時起至十六日寅時/止瑞雪繽紛除落地消融外積厚三寸有餘察看雲氣)¶
(濃厚霑被之處必廣現飛/飭各屬查明彚摺其奏)即陜即齊潤地諶(倭什布奏/西安府屬)¶
<pb:KR4f0005_WYG_512-17b>¶
(各州縣於十一月初三四五等日得雪自二三寸至七/八寸不等十六日省城得雪四寸其附近之同州鳳翔)¶
(乾州等屬各州縣於十四五六等日得雪三四五六寸/不等至山束登萊兖沂等府屬先據伊江阿奏十月十)¶
(一月初間早經得雪兹巡漕御史鄧再馨奏濟寧嘉祥/寜陽東平滕縣鉅野汶上鄒陽滋陽等處於十六七等)¶
(日普得瑞雪積厚一二三寸不等地脈滋/潤泉源亦資旺發於農田漕河均有禆益)楚賊秦逃民¶
害逺(楚省賊匪先由宜昌鄖陽地界逃至陜西邊境屢/欲乘間偷渡漢江疊經明亮等督率官兵分投擊)¶
(𠞰賊勢日蹙現由紫陽西鄉輾轉竄至漢中邊界去楚/境已逺鄖襄等處民人俱已復業安堵如常地方寧謐)¶
麥田雪澤穡功斟(汪新奏自鄖郡馳赴竹谿一帶查勘/邊卡於十一月初四日得有瑞雪積)¶
(厚五寸並據附近鄖襄各屬禀報同時普被一律優霑/等語現交小寒節氣正麥苗出土之期各省麥田得此)¶
<pb:KR4f0005_WYG_512-18a>¶
(應時渥澤根荄益資/培養洵可預兆豐收)念遥撫近紛吾慮得句遲因切愧¶
心¶
　　嘉平月朔開筆再疊辛亥詩韻¶
五年前作七年事(每嵗嘉平月朔開筆書福以賜王公/及内外大臣等辛亥年開筆時作詩)¶
(有似此四年歸政近其能否曷敢言期之句蓋其時距/丙辰尚有五年夙夜兢兢未敢自信自上年元旦授璽)¶
(初願幸符嘉平開筆疊辛亥韻詩復有不敢言期幸副/期之句迄今又閲二年仰賴    天    祖眷貽年躋)¶
(望九精神强固訓政如常實為從古太上皇未有之盛/事兹又屆書福吉辰迥溯辛亥作詩之時已閲七年因)¶
(援例賡吟仍疊/前韻以志吉祥)符願深䝉¶
<pb:KR4f0005_WYG_512-18b>¶
天眷垂¶
祖往¶
宗來創¶
家法(嘉平書福之事御極皇祖時從未舉行自嵗嵗皇/考創為成例予    以來敬循    家法    遵)¶
(行奉為典則盖以斂時敷錫推一人之福以及天/下實敬推    祖    宗之福以普被無疆也)九疇¶
五數值嘉時今冬昨臘幸連稔(昨嵗各省收成率多豐/稔今嵗暘雨亦每應時)¶
(各省奏報早晚稲收成分數自十分至九分八分/以上不等瑞協屢豐寰瀛稱慶恰符錫福之徴)遇朔¶
迎春合戩禧賜福欣欽捧¶
<pb:KR4f0005_WYG_512-19a>¶
手筆(蒼生皇考書福之筆敬謹尊藏髹管上舊鐫賜福/    四字最為吉祥法物是以每嵗書福必敬用)¶
(此筆書第一福字欽承登仁手澤用示/錫福大同海隅蒼生咸    夀至意)欲貽聰聽萬年¶
期(予敬遵平民皇考成例毎嵗書福計六十餘年以來/海宇昇    物康阜十全刻寳四得著論五福五代)¶
(名堂今又將有來孫之喜實仰賴我世燕貽垂裕兹恭/捧    御用珍亳歡欣欽仰尤願    世子孫聰聽恪)¶
(守至於億萬/年未有艾爾)¶
　　四川布政使林儁奏報連次雪澤優霑情形詩以¶
　　　誌事¶
嘉平度朔日猶長雪畧遲知尚未妨却是先憂每已切¶
<pb:KR4f0005_WYG_512-19b>¶
況頻吉兆報他方(自孟冬以來各直省報雪之摺陸續/遞到如山西省之太原平陽潞安汾)¶
(州朔平寧武澤州蒲州八府解絳霍隰四直𨽻州屬及/歸綏道屬各㕔於九月下旬十月初間先後得雪直隷)¶
(省之保定永平宣化河間正定順徳承徳各府屬趙州/深州定州及順天所屬之保定等縣於十月中旬下旬)¶
(十一月初旬先後得雪河南省之開封歸徳河南汝寧/南陽陳州各府屬許汝陜各直𨽻州屬均於十一月初)¶
(旬得雪雲南省城及附近各屬並貴州省之貴陽銅仁/思州都勻黎平安順等府屬均於十月下旬得雪湖南)¶
(省之辰州沅州永順等屬於十月下旬得雪甘肅省之/蘭州平涼寧夏甘州等府屬肅州涇州二直隷州屬於)¶
(十月初旬中旬下旬先後得雪陜西省之西安同州鳳/翔乾州等屬於十一月初旬中旬先後得雪江蘇省之)¶
(徐州海州淮安揚州江寜松江常州太倉各府州屬安/徽省之潁州鳳陽安慶泗州等屬均於十一月初旬中)¶
<pb:KR4f0005_WYG_512-20a>¶
(旬先後得雪浙江省城於十一月中旬得雪江西省之/九江南昌撫州瑞州等屬於十月下旬得雪山東省之)¶
(登州萊州青州武定兖州沂州曹州濟寜各府州屬於/十月初旬十一月初旬先後得雪湖北省之鄖陽襄陽)¶
(等府屬於十一月初旬得雪通計各/省普被祥霙實為來嵗占豐吉兆)兹披川奏真堪慰¶
(兹據林儁奏川省入冬以來雨暘時若堰水充盈春花/早已出土現俱發榮滋長正賴雨雪沾濡節據成都府)¶
(屬之華陽簡州新繁新都等州縣潼川府屬之中江三/臺資州及所屬之資陽内江雅州府屬之雅安榮經等)¶
(州縣具報於十月十八至二十六等日先後得雪一二/寸及三四寸不等又夔州府屬之奉節巫山敘永廳及)¶
(所屬之永寧縣並打箭鑪㑹理州石砫廳忠州松潘廳/雜谷廳汶川保縣於十月初五日至初十二十一二等)¶
(日連次得雪積厚二三寸及四五寸不等土膏潤澤/麥苗菜豆青葱長發糧價中平農民歡慶洵堪誌慰)益¶
<pb:KR4f0005_WYG_512-20b>¶
念春膏盼不遑八府民安三𠞰逆(四川省共轄十一府/現惟順慶府屬之渠)¶
(縣儀隴營山隣水大竹廣安等六州縣保寧府屬之通/江巴州二州縣夔州府屬之開縣大寧二縣有賊竄擾)¶
(其成都敘州龍安重慶寧逺雅州潼川嘉定等八府及/資州等九直隷州並敘永松潘等廳均各照常寧謐現)¶
(據明亮等奏報將陜境漢中一帶竄匪逼入川境吉林/黒龍江等處勁兵雲集四面攻圍惟望將各路賊匪悉)¶
(數殱除擒獲王廷詔李全姚之富齊王氏髙均徳及王/三槐徐添徳冉文儔羅其清陳崇徳林亮公各逆首按)¶
(名駢戮俾闔境全/臻寧謐佇盼尤切)更廑捷牘慶時康¶
　　臘八日紀事¶
百年初建古招提(西苑蕉園之南稍折而西為萬善殿/乃    世祖章皇帝剏建計至今已)¶
<pb:KR4f0005_WYG_512-21a>¶
(百五十年/可稱古刹)¶
世祖煌煌兩字題(殿正中佛龕恭懸寳翰世祖御筆敬/佛二字匾額        留貽長輝梵)¶
(宇/)吉朔嘉平例瞻拜(毎嵗臘八吉辰例至萬善/殿瞻禮以迓新嵗蕃禧)豫同九¶
有迓春禔¶
冰床南渡閲冰嬉行賞多因恵八旗(向年於冬至後閲/試冰嬉按照八旗)¶
(及内府三旗以次輪閲率至臘八而遍/因以校藝頒賞用示嘉恵旗兵至意)教射習勞意兩¶
寓(冰嬉為國制所重以革鞋薦鐵如刀馳驟冰上來往/如飛復抛擲圓鞠令衆捷前争取得者為雋又於旌)¶
(門懸毬試射用第甲乙行賞盖以肄武習勞隠寓練/戎之意不徒供嵗時娱玩也詳向所作冰嬉賦中)豈¶
<pb:KR4f0005_WYG_512-21b>¶
徒悅目慢觀之¶
正是雄兵圍賊時(日昨接據明亮等奏報將陜境漢中/一帶賊匪分路兜擒適黒龍江勁兵)¶
(齊至正遇賊匪於水淺處偷渡各勁兵馳馬急赴河心/將賊匪干餘人悉行截殺無遺賊勢大挫遂不敢復思)¶
(北渡亦不能闌入棧道現俱逼入川境通江地方明亮/帯兵跟蹤𦂳躡與恵齡恒瑞慶成等四面攻圍擒渠捷)¶
(音當在旦夕予每日惟敬向西南叩/籲山川  神祗黙佑以期迅速蕆功)西南叩望捷音馳¶
怱怱孟仲冬虚度日月疾偏露布遲¶
忽隂忽霽度終朝望雪亦知時尚遥(今嵗夏秋雨水霑/足自入冬以來頻)¶
(值隂雲作雪未果地土雖未形乾燥現屆臘月上旬計/此月中下兩旬及新年正二雨月尚可疊沛祥霙時日)¶
<pb:KR4f0005_WYG_512-22a>¶
(正長日前雖非迫切待澤/之候而企望不能稍釋)咄此言增失之矣自慙自責¶
益心焦(現在雖非亟望雪澤之期但此一言或即予盼/雪未誠以致上稽甘澤亦未可知予惟有内省)¶
(滋慙益殷祈望宵/旰焦勞刻難自己)¶
　　戊午春帖子¶
一嵗兩逢春(丁巳年正月初七日立春今十二/月十八日立春為戊午正月節)農祥重¶
(平/聲)正晨屢綏叨¶
昊錫(連嵗暘雨應時收成豐稔丙辰丁巳各省奏報早/晚稻收成分數自十分至八九分以上不等瑞協)¶
(屢豐渥邀有頻天貺兹屆開韶吉/旦更祝大    書為寰宇増慶)嘉與物同新¶
<pb:KR4f0005_WYG_512-22b>¶
日干仍闢丑(是日/癸丑)月徳已臨寅駢疊傳三捷和平萬物¶
誾¶
貞元運轉總¶
天恩獨厚䝉¶
恩方寸存因是益䖍益夔惕不知足復盼來孫(予䝉蒼/  昊)¶
(篤佑年躋望九康强逢吉五代同堂已為史冊所罕覯/新嵗卜吉為元孫載錫成婚禮即可冀得來孫之喜膝)¶
(前六代為庭闈僅有之佳事/自知復増奢望心實企之)¶
　　湖北巡撫汪新奏報楚省地方寧謐瑞雪應時無¶
<pb:KR4f0005_WYG_512-23a>¶
　　　庸展賑各情形詩以誌事¶
三軍驅逆逺入川耕民囘籍欣逢年(楚北教匪前此由/宜昌鄖陽一帶逃)¶
(至陜西邊境經明亮等統兵攻𠞰屢殱賊衆匪黨勢日/窮蹙由紫陽洵陽白河逃至沔縣寧羌地方復折囘漢)¶
(中思由水淺處偷渡漢江適黑龍江勁兵齊至將偷渡/之賊千餘名悉行截殺賊匪計窮力竭竄入四川通江)¶
(縣境現經明亮等帶領勁兵分路兜𠞰楚境賊氛已逺/其沿江一帶襄鄖各屬地方居民早經復業又值收成)¶
(豐稔氣象安恬/闔境全臻寧謐)四州縣適收畧歉口糧一月資甘餐(本/年)¶
(楚北地方惟江陵監利荆門當陽四州縣因夏秋之交/雨水愆期收成稍歉先經降㫖加恩賞給一月口糧俾)¶
(小民得/資口食)應否展賑例豫問(向來應賑地方於正賑已畢/後應否再行加賑例於冬間)¶
<pb:KR4f0005_WYG_512-23b>¶
(降㫖詢問以待新正加恩前因楚北江陵等四州縣被/旱歉收恐來年青黄不接之時民力不無拮据諭令該)¶
(督撫體察情形如有應需展賑/及量為接濟之處據實查奏)奏稱無庸民氣安(兹據/汪新)¶
(奏江陵等四州縣蒙恩賞給一月口糧現在督飭發放/小民得此接濟已屬餬口有資並先經該撫奏明於湖)¶
(南省採買米十萬石以備糶濟之用如至來年青黄不/接之時糧價或有増昻即可於歉收處所減價糶濟民)¶
(力不致拮据毋/庸復行展賑)八府冬更各得雪(又據汪新奏襄鄖等/屬前於十一月初間)¶
(業經得雪續據武昌漢陽徳安黄州安陸荆州宜昌施/南八府暨荆門直隷州裏報各屬俱於十月下旬及十)¶
(一月上中兩旬先後各得瑞雪逺近一/律普霑四郊彌望積厚至五六寸不等)春收卜稔輿情¶
歡(楚省麥田得此應時雪澤土膏滋潤根荄益/資蟠固來嵗春收可卜豐稔民情倍増恱豫)長陽𠞰¶
<pb:KR4f0005_WYG_512-24a>¶
賊破朱里餘二百逆迎頭攔(楚省黄柏山一股賊匪叠/經額勒登保福寧帶兵攻)¶
(𠞰先後殱戮甚衆賊黨恃其險阻輾轉逃匿先由芭葉/山一帶折入川境復由川境折囘竄至長陽縣朱里寨)¶
(地方負嵎死守昨據額勒登保等奏已將朱里寨賊巢/攻克殱賊數百名止有餘匪二百餘名跳崖逃遁現在)¶
(分路追襲務將首犯覃加耀設法擒拏等語兹汪新奏/到情形亦屬相同並據稱於京子山扼要堵截復擒獲)¶
(竄匪多名餘賊分股逃竄與巴東之大石橋相近經該/撫由東湖歸州兜赴巴東迎頭攔截其零星竄匪復選)¶
(派將弁等㑹同地方官帶領兵勇於山/深箐宻處所逐加搜捕不使一名漏網)鄉勇率徹各安¶
業(各處鄉勇幫助官兵𠞰賊保䕶田廬最為得力前此/賊匪滋擾之處毗連楚省經該撫督飭地方官於沿)¶
(江一帶多派鄉勇巡防堵禦兹據汪新奏楚境賊匪已/逺所有漢江南岸均州以東鄉勇徹去十分之六鄖縣)¶
<pb:KR4f0005_WYG_512-24b>¶
(鄖西等縣鄉勇亦徹去十分之/七鄉民等各復故業安堵如常)楚北大靖羣黎讙惟是¶
首逆當即獲露布盼至何尚難¶
　　陜西巡撫秦承恩奏報漢江商民船隻流通情形¶
　　　詩以誌事¶
晝夜無時不思捷以臨年近益焦心(𠞰辦教匪之事已/及二載披章籌筆)¶
(宵旰靡寧實無虚日近明亮等於十二月初六日奏報/殺賊後迄今已將半月未據續奏捷音此時距嵗除已)¶
(近盼望尤/為焦切)兵雄雖幸逼逆竄(賊匪前在陕境紫陽洵陽白/河沔寧一帶滋擾屢經官軍)¶
(分路兜圍不令北渡漢江及闌入棧道月前黒龍江勁/兵甫到即將漢中偷渡之賊千餘名於江心截殺逆黨)¶
<pb:KR4f0005_WYG_512-25a>¶
(畏懾兵威俱由漢中竄至川省通江縣界距陜境已逺/明亮等現在統兵追躡四面攻圍自當尅期奏捷惟擒)¶
(獲首逆王廷詔李全姚之富齊王氏等/喜音日久尚未奏到已屢降㫖飭催)賊首尚遲報喜¶
音陜靖楚寧江路達任來恣往客舟尋(陜省興安漢中/與楚省鄖陽襄)¶
(陽接壤為水陸通衢居民蕃庶全賴商貨往來以資食/用本年秋冬之際因川楚竄匪闌入陜境屢思窺伺江)¶
(岸經該撫督飭將弁及地方官設卡嚴防將江面大小/船隻全數收歸北岸今據秦承恩奏賊匪業已逺竄陜)¶
(境肅清已令上下㳺商民船隻照/常行駛現在百貨流通往來無阻)七言書慰慰增愧愧¶
企披看露布諶¶
　　微雪(臘月廿三日/)¶
<pb:KR4f0005_WYG_512-25b>¶
三冬望雪長(京師自入冬以來屢遇隂雲欲雪而不果/計冬臘時日方長即新年得雪亦為佳瑞)¶
(雖尚非迫切待澤之/候然不能不深祈望)地潤那無妨(今嵗夏秋雨水霑足/冬令雖久未得雪地)¶
(土仍未形乾燥僉以為於農/事無妨而予懐究未能稍釋)幸爾飛霙灑忽然露月光¶
圓方畧規矩分寸祗微茫(今日夘刻雲氣濃厚雪花飄/灑方喜得霑渥澤乃少頃即)¶
(露月光雪亦旋止據順天府尹奏京城附近地方得/雪約有一寸但為時太暫分寸亦屬無多未足云慰)兼¶
切捷章遞撫衷慨以慷¶
　　河道總督康基田等奏報山東曹汛漫工合龍詩¶
　　　以誌慰¶
<pb:KR4f0005_WYG_512-26a>¶
七月南工報漫浸(本年七月間先據南河奏報江南碭/山地方楊家壩口漫溢七十餘丈)¶
無何北口溢尤深(續據東河奏報山東曹汛壩工於七/月二十九日漫溢一百餘丈較楊家)¶
(壩漫口/尤寛)北疏南自易為堵(南岸楊家壩正在籌辦堵築/而北岸曹汛地據上㳺復報)¶
(漫溢水勢旁趨則南岸下㳺堵合自易旋據/奏報碭山壩工已於八月初三日掛淤斷流)今繼昨因¶
愁不禁(上年夏杪豐汛壩工漫溢今年正月始/行合龍兹堵築曹汛亟望尅期蕆功)圖閱筆¶
規相(去/聲)咨度(入/聲)大勤小勵共籌斟合龍兹慶黄歸故䖍¶
謝¶
神庥益惕心(據康基田等奏遵照圖内硃筆規畫處所/趕築挑水壩上下邊埽用膠土加壓臘月)¶
<pb:KR4f0005_WYG_512-26b>¶
(中旬連值天氣晴和層冰消化於十九日開放引河暢/行無阻即於二十二日丑時合龍穏固此實仰賴  河)¶
(神黙佑一舉成功因親書匾額并發去/蔵香交該督等敬謝  神庥彌増䖍愓)¶
　　除夕¶
昨丙題除(去/聲)夕(除夕之除義本詩經日月其除毛傳除/去也廣韻集韻韻㑹諸書俱音作箸)¶
欣然慶靖苗(昨嵗丙辰除夕前正值奏到攻克石隆苗/寨陣斬石栁鄧湖南苗疆平定大功告成)¶
(曽有詩/誌喜)今丁當此日尚爾未兵銷(昨據明亮等奏於川/省邊界廣元一帶兜)¶
(截賊匪雖殱斃數百人而首逆尚未就擒並據勒保奏/已將長夀縣滋擾之賊搜捕淨盡現籌辦進𠞰各路蕆)¶
(功未免畧/須時日)逢稔人民樂屢綏風雨調(連年暘雨應時收/成豐稔今嵗各省)¶
<pb:KR4f0005_WYG_512-27a>¶
(奏報早晚稻收成分數自十分至八九分以上不等並/據各省奏報雪澤優霑糧價平減市肆熙穰人民歡慶)¶
西南騁遙目露布到今朝¶
　¶
　¶
　¶
　¶
　¶
　¶
<pb:KR4f0005_WYG_512-27b>¶
　¶
　¶
　¶
　¶
　¶
　¶
　¶
御製詩餘集巻十六¶
