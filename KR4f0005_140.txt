# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:10.926834
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷八十二
<pb:KR4f0005_WYG_140-1a>¶
欽定四庫全書¶
御製詩二集巻八十二¶
　古今體一百十四首(戊寅八/)¶
　　兩江總督尹繼善等奏請南廵却其䟽并詩以示¶
　　　意(有序/)¶
　　三江兩浙地擅膏腴十雨五風時逄倍稔省大吏¶
　　陳詩之奏抒小民迎蹕之忱在覲岳情殷詎詡一¶
　　逰為度而觀河念切寧知再駕云勞顧候人知攬¶
<pb:KR4f0005_WYG_140-1b>¶
　　轡之勤輦畔曽親荒度使者告披幨之績席前如¶
　　睹安流亦越明秋臨北庭而講武兼陳肆饗集羣¶
　　后以脩文命駕未遑諏辰有待占律雖登豐楙書¶
　　年宜過執徐爾時玉琯一陽¶
金萱七袠長筵肇啟迓¶
鳯舸於西池¶
純嘏載申瞻¶
龍旂於南服将見吴根越角謳歌並惬¶
<pb:KR4f0005_WYG_140-2a>¶
慈歡而且嶽色江光清宴同符¶
聖夀此則鄉皆魚米如釐食貨之經地尠汙萊兼訂河¶
　　渠之志允叶三廵之令序聿揚萬國之懽聲披章¶
　　既下十行未俞所請諭意并成二什用答羣情¶
澤國哀鴻乆厪心不辭沮洳為親臨屢咨使節求長筞¶
未許司農惜帑金髙下節宣害差減夏秋普熟慰誠深¶
宜休息耳停廵輦南望猶然惕不禁¶
無易由言譲水行那餘隙地徧耘耕勤勞宵旰剔鬟計¶
<pb:KR4f0005_WYG_140-2b>¶
慚愧黔黎愛戴誠藏矣心中寧待閱遲之嵗匝亦須征¶
慈闈七袠開鴻慶擬逹臣民祝嘏情¶
　　題洋菊四十四種(有序/)¶
　　律當西顥菭&KR0034;自擅清華節到東籬溟澥誰傳逸¶
　　格諧價初聞估舶國擬衆香簽名尚記甌甆園殊¶
　　獨樂於是羅含却席難誇舊宅凡材魯望廻帆欲¶
　　遣叢書補注廼訂羣芳别譜因標仙植嘉稱侔色¶
　　賦形圖成妃白儷青之外摛詞抽秘句就餐英吸¶
<pb:KR4f0005_WYG_140-3a>¶
　　露之餘從兹素女竒糚都徧三三幽徑奚取封姨¶
　　好事䕶持九九靈辰¶
　　　金佛座¶
　　色黄花心作微綠外抽細莖色白瓣彎環重疊為¶
　　蓮座形黄為菊之正色荘嚴妙麗宛若鋪金此海¶
　　西菊品之㝡¶
色相總清淨天然優鉢曇(出梵經華/言菊也)擬将施(去/聲)調御坐¶
此轉華嚴¶
<pb:KR4f0005_WYG_140-3b>¶
　　　絨錦心¶
　　淡紫色瓣作巻筒状花心黄色攅簇成毬間以細¶
　　紅絲燦爛如錦¶
黄華自有瓣何來紫且筒陶潛應不識海西異籬東¶
　　　綬帶紫¶
　　深紫色花心正黄中攅綠㸃瓣長而宻層層相繞¶
　　有臨風飄舞之勢¶
風前裊長莖軒然霞舉意紆紫雖殊途拖金本一致¶
<pb:KR4f0005_WYG_140-4a>¶
　　　承露盤¶
　　大可尺許淡黄色瓣端欹嚲如玉簮榦極髙花開¶
　　莖端儼若仙掌¶
露重金&KR1195;候承來珠顆匀却殊漢宫物泣下銅仙人¶
　　　萬㸃紅¶
　　花心正黄瓣粉紅色細垂如絡線柔而多態微風¶
　　觸之輙自摇轉㸃㸃錯落可愛¶
嫣紅綴粉英細垂如線絡不似春園花風吹惜摇落¶
<pb:KR4f0005_WYG_140-4b>¶
　　　珊瑚枝¶
　　黄心藏瓣中花瓣渾赤如鐵網羅珍¶
海網羅珎物正色霏芳茸石崇鐵如意欲擊笑無從¶
　　　檀心暈¶
　　花心有小瓣褁之不露近心作淡綠色漸暈淡黄¶
　　以次深淺至老黄色瓣之大小随之¶
淺深暈正黄逹外本由内恰如積盛者睟靣盎於背¶
　　　雪蓮臺¶
<pb:KR4f0005_WYG_140-5a>¶
　　花心淡黄瓣純白中含嫩碧層起如臺對之覺寒¶
　　香侵袂¶
白質非艷色一般秀氣鍾設以蓮華擬惟應太華峯¶
　　　紫雲毬¶
　　花深紫瓣宻而尖中小瓣層褁團結類西京紫繡¶
　　毬種而差小¶
凌寒蕤日精種疑來背明繡毬更何若令人緬西京¶
　　　宻蠟蓮¶
<pb:KR4f0005_WYG_140-5b>¶
　　黄色微分老嫩簇疉如千葉蓮大六七寸許¶
層層千葉攅其大盈周尺堪方君子花肯共王孫陌¶
　　　佛手黄¶
　　類鶯粟花心作黄金色瓣淡黄巻曲玲瓏狀如佛¶
　　手¶
狀如兠羅綿不啻標十指設欲示迦葉轉恐拈不起¶
　　　紅繖葢¶
　　紺紅大尺許花心作紅㸃中碧簇以金黄瓣作偃¶
<pb:KR4f0005_WYG_140-6a>¶
　　葢亭亭與日華相映¶
一輪日可賖三徑霜還傲偃盖稱亦得與松固同操¶
　　　桂叢紫¶
　　徑尺許花瓣葳蕤單層作鱗次心正黄攅簇儼若¶
　　金粟大如花之半¶
侔色擎金粟題品憶甌甆小山芳未歇雅合協塤箎¶
　　　杏子黄¶
　　一名杏黄毬瓣細宻圓厚起樓色如檀心暈而深¶
<pb:KR4f0005_WYG_140-6b>¶
綠葉皆瓊纈黄花比杏能秋華復秋實真不愧家丞¶
　　　麝香盂¶
　　花心深黄如桂叢紫瓣長而濶作正黄色香㝡郁¶
　　烈大可七八寸形如覆盂¶
質是球琳質芳為都荔芳滿盂盛寳露豈復異瓊漿¶
　　　搓粉粧¶
　　作淡臙脂色如玉頬暈紅花之㝡嫵媚者¶
盛鬋飄鬧掃笑靨暈唇脂夜來曉粧就格態相然疑¶
<pb:KR4f0005_WYG_140-7a>¶
　　　紫流蘇¶
　　紫瓣黄心縷縷紛披如綴瓔珞¶
葳蕤垂寳綴覼縷紫玉懸女夷作瓔珞惟應獻金仙¶
　　　巻雲綃¶
　　花如玉樓春瓣勢旋轉縈拂作細疊羅紋之狀¶
詎出鮫人室應成織女機素娥雖耐冷裁作五銖衣¶
　　　玉井蓮¶
　　一名銀佛座大五六寸厚三之二花心正黄似金¶
<pb:KR4f0005_WYG_140-7b>¶
　　佛座而色白¶
粉畫未聞趙(孟/頫)花疏亦漏嵇(含/)莫驚終寂寞說項有昌¶
黎¶
　　　金背紅¶
　　蓓蕾正黄開時正赤瓣面赤背黄乍開時紅赤相¶
　　間莖不甚髙而朶亦差小¶
藏之不異赤相其宛亦金曰蓮必玉井方許結同心¶
　　　粉玉環¶
<pb:KR4f0005_WYG_140-8a>¶
　　與巻雲綃相似而差小色淺素瓣勢皆内擫纍纍¶
　　如環然¶
連城擬趙玉終古並春蘭祗恨餐英往君王未賜環¶
　　　碧霞剪¶
　　瓣尖削如紅綃剪成花心圓整黄中暈碧色與他¶
　　種特異葉圓而小¶
月魄和霜伴霞衣稱體裁佩蘭徒釀酒故識非仙材¶
　　　荔枝臺¶
<pb:KR4f0005_WYG_140-8b>¶
　　花瓣二層作赤黄色花心凸起圓如彈丸中淡緑¶
　　由深黄逓淺徑寸許厚如之宛然江家綠也¶
品入戴氏禮格擬陳家竒翻遍君謨譜如何此偶遺¶
　　　鶴翎素¶
　　粉紅色瓣長而微曲大可六七寸披拂蹁躚有鶴¶
　　氅臨風之致¶
臨風素氅飄翴翩足有致羽客過叢前芝蘭本同契¶
　　　賽姚黄¶
<pb:KR4f0005_WYG_140-9a>¶
　　大尺許厚半之赭黄色花瓣作數層環抱糾結乃¶
　　絶不類菊置之洛陽譜中庶㡬仿彿¶
赭色如琥珀名稱(去/聲)姚家黄却疑笑䑕姑難共凌秋霜¶
　　　月露團¶
　　形色俱似繡毬花黄心數㸃隠瓣間瓣稍圓正視¶
　　之若純白月色花光不可以色相求之¶
月光依素團露氣霏芳蕊香色有無中絶勝春園李¶
　　　簇銀針¶
<pb:KR4f0005_WYG_140-9b>¶
　　花心淡黄瓣長二寸許純白色銀毫細簇花狀特¶
　　異¶
饒有冰雪姿略無錦綺縟性與磁石同銀針此非曲¶
　　　海紅蓮¶
　　黄心宻綴如毬近心皆作小瓣外巻筒稠疊瓣末¶
　　稍大嫣紅茜白比之朝日芙蓉形色俱肖¶
團毬簇稠疊巻筒舒蓓蕾韎韐殊赩然原出大紅海¶
　　　蒨牙盤¶
<pb:KR4f0005_WYG_140-10a>¶
　　花心正黄瓣巻筒牙色微紅末淡黄如擫圍徑圓¶
　　勻狀欲承露一名七寳盤¶
靃靡凌金颸丰茸香晚節便擬象牙為還免雷驚裂¶
　　　奪錦標¶
　　菊之類紅者特少此作正赤色俗傳状元紅殆不¶
　　及也¶
花赤擢柯青清標出衆亭恰如盧子發及第寄江寧¶
　　　紫霞觴¶
<pb:KR4f0005_WYG_140-10b>¶
　　狀與碧霞剪相類而色微紫大亦過之¶
玼蕚揚芳永珉枝作態斜瀼瀼承沆瀣真是泛流霞¶
　　　蝶翅叢¶
　　花色純白起樓瓣鋭下而圎上粉痕微縐栩栩如¶
　　蝶翅¶
蛤粉色初勻翩翾展輕翅春駒叢裏過乍難辨同異¶
　　　臙脂帶¶
　　花大尺許黄心中簇紅㸃小瓣十數繚繞其間邉¶
<pb:KR4f0005_WYG_140-11a>¶
　　四垂稍重如結綬¶
匪垂帶則餘體物風人致雖循臙脂名而殊嫏嬛氣¶
　　　金玉相¶
　　花心作黄金色瓣淨白如玉光質交暎有類追琢¶
綻蕋定秋金舒英更夜玉小窓几研間足當葩經讀¶
　　　青玉案¶
　　花心正藍類㸃翠瓣色白末作微紅於諸菊中此¶
　　别饒幽韻¶
<pb:KR4f0005_WYG_140-11b>¶
菴藹翠雲布猗那晞曜明摛毫得綺句見説有張衡¶
　　　勝芙蓉¶
　　狀似木芙蓉而芊蒨過之花心淡黄色如羢錦襍¶
　　糅瓣長而濶大可七八寸¶
拒霜亦耐秋自謂具貞性請君㸔此花乃可定負勝¶
　　　鏤瓊盃¶
　　瓣各長二三寸抽管作白色漸暈粉紅踈宻有條¶
　　理狀若雕鏤¶
<pb:KR4f0005_WYG_140-12a>¶
擬形惟閜斝稱質以琳瑯如云浮大白雅合勸柴桒¶
　　　玉燕翎¶
　　瓣細似簇銀針隠以褪紅色望之儼玉剪翻風差¶
　　池其羽¶
素頴髙還下銀蕤整復斜乍疑春雨後玉剪掠梨花¶
　　　鶴頭丹¶
　　黄心五出似桂叢紫瓣赤如丹砂顆細莖長葉一¶
　　名赤臙脂¶
<pb:KR4f0005_WYG_140-12b>¶
玫瑰映日紅獨立韻金風比似胎仙頂翩&KR1473;度亦同¶
　　　秋水霞¶
　　一名朝陽素花心淺白漸露微黄瓣作淡紅色如¶
　　水色霞光在掩映間¶
落霞為氣韻秋水是精神若在滕王閣應逢腹藁人¶
　　　顫紅翹¶
　　花徑尺黄心綠暈瓣巻筒初為粉紅色漸作紺紫¶
　　瓊瑛櫛比如聚釵然¶
<pb:KR4f0005_WYG_140-13a>¶
儀鳳將呈瑞舞鸞亦致榮雲翹如掠鬢合付董雙成¶
　　　縷金葵¶
　　花心正黄瓣微淡垂如金縷與向日葵同色¶
綠葉扶黄花品格如衛足向日心不無附炎志所恧¶
　　　晚酣霜¶
　　小黄心花紅如霜後木奴秋容欲醉¶
屈平早成詞羅含還有宅晚節正酣霜團團洞庭色¶
　　　舞絳絲¶
<pb:KR4f0005_WYG_140-13b>¶
　　似萬㸃紅瓣踈而細長不風自動裊裊逰絲菊中¶
　　異品也¶
裊裊復脩脩逰絲萬㸃柔出竒雖别致一例總禁秋¶
　　将之盤山駐蹕湯泉行宫作¶
　　右部哈薩克歸化侍衛挈其首領將至故往田盤¶
　　令彼覲謁欲因携以行圍並至南苑大閲示我國¶
　　家耿光大烈非為一己之豫逰實繫萬年之式度¶
　　問¶
<pb:KR4f0005_WYG_140-14a>¶
安唘蹕卓午駐旌聊詠七言用誌初頓¶
耆定伊犂車甲&KR0802;嶠山左右恵同叨扈行俾識朝家制¶
大閲兼陳士氣豪垂拱待叅詎非逸覲揚永朂敢辭勞¶
問¶
安唘蹕初程近興引烟宫一染毫¶
　　晚隂¶
同雲過午散傍晚復濃隂耐可寒郊景那無望雪心影¶
藏凍雀厦聲靜夕鴉林滿擬明朝路玉田埋麥鍼¶
<pb:KR4f0005_WYG_140-14b>¶
　　曉行¶
問夜無端到曉晴輕輿遵路破寒行甫田失望均鋪玉¶
只染遥峯一㡧成¶
怪底輕裘尚覺寒北山積素矗雲端因之為(去/聲)憶玉闗¶
外佇待郵函報㨗㸔¶
接踵雖頻覲蕃部繫頸(平/聲)有待獻&KR0624;渠衝寒僕役休嗟¶
爾討逆官軍更厪予¶
　　自西峪取路登田盤至雙峯寺小憇¶
<pb:KR4f0005_WYG_140-15a>¶
西峪曽一渉雙峯向頺廢施檀為重葺勒壁詩以記兹¶
來取路便駐馬試小憇如來只如如何曽今昔異興廢¶
及徃來芥慸奚由置巖暾三古日窓納千巒翠策騎遵¶
前塗風鈴送行轡¶
　　法藏寺¶
路轉又殊勝精藍棲碧岑定光遥在望法藏此先臨山¶
色皈真境禽聲出慧林盤龍松識我蒼翠滿庭隂¶
　　登定光塔作歌¶
<pb:KR4f0005_WYG_140-15b>¶
詰旦登輿纔辨山迎人山色眉宇間過辰傍午至西峪¶
猶隔千巖與萬巒體大物博固如是佛宇詎許人輕攀¶
由來登峯須造極中道畫者奚足言﨑嶇仄徑既歴盡¶
我馬素慣了覺閒近塔益窄不可馬何妨拾級履孱顔¶
徐無絶頂竟足底朔南形勝一覽全法華塔喻非我事¶
祗覺憂民之念饒於前¶
　　雲罩寺¶
䟦馬盤雲磴石林謖天風髙處不勝寒颯景况臨冬我¶
<pb:KR4f0005_WYG_140-16a>¶
忽憶萬里官軍奏膚功勃律雖稱臣堅昆待誅兇傳蹕¶
歸山荘佇覽逹郵筒¶
　　駐蹕靜寄山莊¶
盤下層椒曠覽紓仙荘靜寄稱停居翠濃松栢開雲障¶
玉削峯巒出紫蕖寒景宜人裁(去/聲)冬孟山容别後又年¶
餘起吟應是此間㝡藴藉為佳姑且徐¶
　　得概軒¶
廻榭全延勝眀窓復向陽山禽不礙冷古樹只饒蒼薊¶
<pb:KR4f0005_WYG_140-16b>¶
野曠以逺民情耕與桒誰云曽得概惟是此難詳¶
　　朶山亭¶
調御手中荷不凋青色摩兒孫視華頂十丈此猶多¶
　　半天樓小坐¶
山樓號半天層構㨿崖巔極目誠曠矣騁懐亦與然信¶
堪供攬景非欲事求仙舊詠聨新什自成今昔年¶
　　泠然閣¶
虛齋映日常含暖古樹無風亦有聲置此髙懐一晌去¶
<pb:KR4f0005_WYG_140-17a>¶
朅來仍是昔年情¶
　　雲林石室¶
披雲出蒼林倚石得靜室巖葩收藻縟澗葉皈寥謐虚¶
牖随所受㑹心在貞一六如真僧叅肥遯幽人吉我自¶
皇皇者敢忘所無逸¶
　　雨花室¶
盤谷無風向暖暉翠紅不著任紛飛女夷天女都奚藉¶
箇是壺公靜者機¶
<pb:KR4f0005_WYG_140-17b>¶
　　題讀畫樓¶
山樓一㡧窓横嵐靄朝夕常更誰謂倪黄畫意都成李¶
杜詩情¶
　　受宜居¶
林深復石𡾟書屋可棲遲萬物俻於我四時受所宜怡¶
情惟翰墨謀耳足金絲小坐夕陽落分隂惜在兹¶
　　夕¶
山深易為夕冬孟日落早籟聲細古樹簷響紛歸鳥須¶
<pb:KR4f0005_WYG_140-18a>¶
臾總寂然寒靄諸峯表片刻閒亦佳一室清未了忽繾¶
萬里軍清閒豈吾道¶
　　降㫖分别緩徴徐泗等處積欠詩以紀事¶
大課疏排始逭災惟厪田尚有汙萊登秋合是今年賦¶
積欠難教衆力擡政拙催科爾休矣心勞撫字我同哉¶
羲經損益頻觀象留一分餘元氣培¶
　　婉孌草堂作¶
窓引瀑垂紳户栽松作鱗寒山是本色絶代有佳人(用/杜)¶
<pb:KR4f0005_WYG_140-18b>¶
(甫/句)何異李郭對(見董其昌婉/孌草堂圖䟦)雅宜翰墨親遥帷搴趂暖¶
冬景閲歸真¶
　　題董其昌婉孌草堂圖¶
婉孌堂懸婉孌圖印來親切了無殊好山總被思翁占¶
合與田疇結友于¶
　　逰古中盤作¶
萬芙蓉裏聳祗園石䕶松籠宛識門上界遥㸔下界近¶
入山寒峭到山暄都從韓愈文章得那藉道宗公案翻¶
<pb:KR4f0005_WYG_140-19a>¶
七字促成鳴轡去崇情不盡箇中存¶
　　少林寺¶
少林纔隔嶺宛轉足千盤冰筯垂流細松濤翻響寒禪¶
枝延慧日色界作空觀既曰應如是何生法喜歡¶
　　上方寺¶
縈紆石棧嚲鞭遲廻薄竒觀發藻思每到精廬必少坐¶
半因憇衆半因詩¶
　　東竺菴¶
<pb:KR4f0005_WYG_140-19b>¶
上方瞻定光猶在千峯頂非闗逰興䦨大畧前朝領東¶
竺縱稍紆槃阿有佳景曲折過㡬障遂造真如境得逸¶
身忘勞雖暫意為水何必論今昔㸔取風旛影¶
　　千尺雪題句¶
園門設晾甲茶舎石墻邉常俯瀑如雪少言尺有千逰¶
山歸適可樂水此于焉設以琴音擬吾將理化絃¶
　　唐寅品茶圖¶
可笑瑯琊不識茶酪奴将謂勝龍芽六如解事留真蹟¶
<pb:KR4f0005_WYG_140-20a>¶
一再拈吟興致嘉¶
　　貯清書屋¶
造物無盡藏仙居此處多羲皇存古貌峭蒨與天摩松¶
色泉音裏春風秋月過自然詮易趣不必問田何¶
　　含逺樓¶
小閣三間迥且幽坐來暢好縱遥眸盤中盤阻無遺覽¶
安得人逢李愿流¶
　　逰天成寺作歌¶
<pb:KR4f0005_WYG_140-20b>¶
兩峯豁開一線天上籠刼外古松下臨冰裏之飛泉詭¶
石硉矹砐硪乃難為名狀經如是者千谿萬壑琳宫忽¶
湧青雲巔我到天成亦已屢率訝剏見無不生歡喜因¶
悟過去未來現在實皆弗可得調御嘿然説如是而已¶
　　西甘澗¶
三間老屋倚嶙峋有水潺湲有石磷獨惜飲甘樂饑者¶
率為方外比丘人¶
　　東甘澗¶
<pb:KR4f0005_WYG_140-21a>¶
甘澗過西復到東山樓小坐韻松風大都㡬折山蹊耳¶
變態烟雲迥不同¶
　　望萬松寺未至¶
青雲羅落化人居知有竒峯罨碧疏我馬已勞不到可¶
由來興亦欲留餘¶
　　再登半天樓¶
逰山趂幾閒四刻未為乆園門臨晾甲取便每從走門¶
内即石泉過泉復岡阜是為西北障延縁逹巔嶁巖樓¶
<pb:KR4f0005_WYG_140-21b>¶
乃搆兹肩輿喜不陡虚窓向逺開翰席清憩偶向來所¶
躋攀歴歴座中受靜者動之幾勞亦逸之母誰能忘筌¶
蹄可與言空有¶
　　石林精舎¶
逕尋紫芝朶舎在碧瑶叢狭矣忽然豁奥如無不通寫¶
應付倪瓚住合是韓終詩就頻宣示中涓憊逓筒¶
　　漫題¶
向駐田盤五日常今來三日促歸裝山靈訝似雲深語¶
<pb:KR4f0005_WYG_140-22a>¶
(去/聲)靜寄主人何太忙¶
　　池上居¶
疊石為碕岸貯水一泓泌居然成池塘池上雲房置春¶
風下鷗鳬秋月出荷芰今來值冬孟潦盡露乾地信乏¶
烟波態奚礙滄浪意¶
　　對瀑¶
貯水成方池池乃冬前涸引泉作飛瀑瀑自冰中落映¶
窓垂玉紳羃巗展珠箔清聴惬靜眺繁㑹入蕭寞無斁¶
<pb:KR4f0005_WYG_140-22b>¶
此欣憑有源别興託¶
　　引勝軒¶
山水㝡勝處開軒復引勝一二二而一動定靜亦定如¶
張生色畫對以無心鏡便宜鏡中人領取冰光暎¶
　　右部哈薩克及塔什罕城回人布魯特部首領胥¶
　　　來覲謁恰至山莊曲宴示恩㸃筆成什¶
罷爭歸化信堪嘉(見前/詩)舉踵延頸(平/聲)豈計遐(左部哈薩/克距京師)¶
(萬里而贏至右部所居迤西去左部尤逺㨿云乆懐歸/化之心以被凖噶爾所隔今始遂本願塔什罕布魯持)¶
<pb:KR4f0005_WYG_140-23a>¶
(皆其毗連/逺部也)向日心殷身忘倦(侍衛携之乗傳而來日行/三百里歴兩月之乆方到)¶
(皆不言勞且懽忻踊躍稱真/從日入處得到日出處也)敷天無外總為家詎期蔥¶
嶺殊言侣也厠田盤曲宴加南苑紆臨俾扈駕視前來¶
者肯教差(先是哈薩克布魯特來朝俱令扈從木蘭行/圍今時當仲冬大閲因於盤山覲謁之次道)¶
(便携赴南苑俾得預/觀講武以圴恩禮)¶
輸忱乗傳走陪臣萬里餘程日六旬賜食山荘禮粗習¶
随圍海子恵重申獻芹乃解歸俘黨賚幣何妨不受人¶
(阿睦爾撒納之姪伊什扎布先為我兵所俘旋脱奔哈/薩克又轉售於塔什罕城皆未知其為逆酋族属也侍)¶
<pb:KR4f0005_WYG_140-23b>¶
(衛䝉古爾代到彼識之告以其故遂縛來以獻與入覲/人同至念其年㓜無知且非逆酋嫡子孫比因嘉回人)¶
(執送畏懐懇誠特賜/以幣並勅釋還之)自是開門胥識義應教漏網共懐¶
仁¶
　　烟郊行宫晚坐¶
恵遐南苑事經臨路便居停夕景侵壁什春廵剛瞥眼¶
行雲流水兩無心¶
　　南苑行圍襍詠¶
盤谷廽鑾携貴山栢冬苑景益蕭閒先來大獮均曽預¶
<pb:KR4f0005_WYG_140-24a>¶
(上年左部哈薩克及今秋布魯特赴覲木蘭皆得随獵/今右部哈薩克等繼至携赴南苑閲武鍚宴乗便行圍)¶
(亦令其随/列預觀)小狩應教視此間¶
草枯廣甸馬蹄輕叠中非誇技擅精驚喜從他逺方訝¶
歡呼騐我衆人情¶
踈蕪淡靄接寒林勒馬凝思亦偶吟二十年前習獵我¶
原無爾許創垂心¶
　　賜哈薩克布魯特等宴即席得句¶
烏孫掃淨玉門開受號爭先肯後哉獻馬不須金馬去¶
<pb:KR4f0005_WYG_140-24b>¶
右宛今效左宛來踵前布露相伯仲(布魯特東西二部/均於今秋覲謁而)¶
(囬兹西部㝡逺者/與哈薩克同至)罷戰康居總厠陪(塔什罕城回人先/與哈薩克相爭今)¶
(脩好同/來入覲)誰道蒲萄經嵗乆三廵早各醉芳醅¶
　　仲冬南苑大閲紀事¶
廿年一舉寧為數(乾隆已未大閲/至今盖廿年矣)周禮分眀節候論便¶
設軍容示西域(時哈薩克布魯特塔什/罕回人等皆令預觀)佇㸔露布靖堅¶
昆(邇日盼将軍兆恵/喜音殊切於懐)好齊以暇千旓颭既正還竒萬礟¶
喧風日晴和士挾纊非予恩也摠¶
<pb:KR4f0005_WYG_140-25a>¶
天恩¶
　　南苑賜哈薩克布魯特塔什罕回人等觀烟火燈¶
　　　詞¶
欵闗定笮復存卭慶典頻繁舉仲冬為耀光眀逮疏狄¶
先陳曼衍引魚龍¶
燈火城南六十春(康熈二三十年間元宵盖曽在南苑節/陳烟火後以建  暢春園率於彼度)¶
(不復在此觀燈/者六十餘年矣)重觀因賚逺來人村民遥近扶擕至不¶
禁金吾例可循¶
<pb:KR4f0005_WYG_140-25b>¶
百道流虹貝闕朝光眀仿彿上元宵田蠺事例雖云早¶
已盼霏空六出飄¶
後先接踵共來尊難學蕭王閉玉門爆響連珠成㨗報¶
便期早晚定堅昆(時我師方圓葉爾竒木/城日夜望㨗音之至)¶
風定時暄夜正長上弦魄影已騰光(時十一月/初五日)周家建¶
子原正月想是嫦娥也為(去/聲)忙¶
鱗集應教一視同避寒燈火夜深烘髙張黄幕三廵罷¶
訝似清凉萬樹中(山莊三十六景内無暑凊凉後即/萬樹園邇來觀燈火宴逺蕃之處)¶
<pb:KR4f0005_WYG_140-26a>¶
翠火眀燈玉樹攅化城蜃閣絳雲端元宵預借休相擬¶
恵逺寧為好樂觀¶
萬幕髙竿掲野燈半輪真是一條冰肩輿宴罷還行館¶
惕夕因心畏益増¶
　　王䝉泉聲松韻圖¶
松如問道誰為侣泉似答言可作朋我昨田盤一逰目¶
於斯毎覺得相應¶
　　淑清院¶
<pb:KR4f0005_WYG_140-26b>¶
地是勝朝地名傳昭代名(淑清院本康熈年間/    皇祖所命名也)假山如¶
太古活水似横庚愛聼禽音淑閒㸔花氣清玩辭知取¶
義仰見¶
聖人情¶
　　劉度仿范寛雪景¶
玉巘朱樓聳古林靈源不凍落雲深善傳北宋雄渾法¶
益引三冬渇望心¶
　　栢林寺拈香¶
<pb:KR4f0005_WYG_140-27a>¶
柏林古刹炳長安嵗乆榱題惜廢殘况是近鄰¶
躍龍邸特教重煥散花壇綵衣随喜思依¶
怙¶
萱戺延釐合施(去/聲)檀佛法故當忘(平/聲)一切扵斯云忘(去/聲)¶
我誠難¶
　　黄鼎溪山行旅¶
溪路山程繚且紆青帘野店有捛呼如斯行旅猶稱苦¶
萬里從軍可忘乎(時官軍征勦逆&KR0624;/亟盼㨗音之至)¶
<pb:KR4f0005_WYG_140-27b>¶
　　我軍¶
我軍取烏什酋長欵復獻(阿竒穆霍集斯伯克阿竒穆/伯克者回語大頭目霍集斯)¶
(其名/也)元戎乗良機率衆直前進其奈隆冬時枯草經蹂¶
躪以此馬不肥奚堪供斫陣况臨彼巢穴螳臂孤注奮¶
借一誘我軍萬騎逞驅趂我師纔千餘鼓勇無退寸橋¶
圮度四百忠義人爭勸殺賊至千餘矢盡接短刃渉淖¶
退保營相持城下頓(十月六日我師直薄葉爾竒木城/賊縁邉畫溝立隊自固我師以少)¶
(擊衆所向披靡三戰殱獲甚夥賊擁竄入城不出将軍/兆恵以賊㳺牧在城南英莪竒盤山計乗虚襲賊輜重)¶
<pb:KR4f0005_WYG_140-28a>¶
(制賊十三日取道城東渡河未及半而橋圮我師過河/者纔四百騎遇賊馬歩萬餘張左右翼來戰而地皆沮)¶
(洳人馬不能如志且戰且踰河退保大營雖遇挫衂而/人知効命殺賊干餘我四百人中纔傷一百時營中餘)¶
(二月餘糧髙壘深/壕以待集師協勦)壮士遴七人星馳兩致信(将軍遣索/倫侍衛五)¶
(十保等兩次賈勇突出遇賊衆遮道者戮之齎奏逹阿/克蘇城時叅賛大臣舒赫德駐守因令五十保馳驛迎)¶
(趣援師且直抵京城面奏軍/營情事俟師齊即率以赴援)舒赫德留守諸回靜以鎮¶
羽檄催後師繼進期颷迅畢齊阿克蘇赴援雪深恨夷¶
考兵興來曽無遭挫韌此番客主殊不幸致事僨兆恵¶
稱輕敵請罪誠不吝此非退縮比誰逆料利鈍終能寡¶
<pb:KR4f0005_WYG_140-28b>¶
勝衆允由効忠藎奚忍更加罪褒嘉章服晉諸臣諸軍¶
士行賞以功論(命兆惠由伯爵晉封武毅謀勇一等公/加賜寳石㡌頂四團龍補服餘大臣弁)¶
(兵等封賞/優叙有差)晝夜促後軍直前金鼓振欲藉士敵愾(今夏/特命)¶
(𣲖索倫察哈爾健鋭營及陜甘綠旗兵繼進已過闢展/而将軍富德叅賛大臣舒赫德等聞此信各羽檄催進)¶
(其領軍大臣侍衛等無不切齒逆&KR0624;寝皮食/肉人人同恨計十二月中可至葉爾竒木)仰冀¶
天助順㨗音共春來平回鴻績建¶
　　題王淵三白獻瑞圖¶
石傍芍藥不須欄素質全勝湖纈丹(出花/譜)栩栩采香來¶
<pb:KR4f0005_WYG_140-29a>¶
粉翅嘐嘐顧影刷銀翰愛他名寓祥花卜属我望殷瑞¶
葉攅忖度人心故應爾寧當一例畫家㸔¶
　　冬至¶
南郊述事¶
金鳯占風來廣漠鴻龍轉律唘韶陽六宗依典修元祀¶
一意惟欽對¶
昊蒼澤國幸邀¶
賜豐稔(今年豫東江南各属以/水利工竣咸獲豐稔)頑&KR0624;更冀靖狂猖背恩¶
<pb:KR4f0005_WYG_140-29b>¶
戕使先開釁(逆&KR0624;大小両和卓木為厄魯特拘縶有年/矣自大兵定伊犁始釋其囚俾長故地乃)¶
(狼子野心竟致反噬戕我副都統/阿敏道釁由逆唘申討非得已也)曲直間惟¶
帝鑒詳¶
　　陸治寒梅夜月即用其韻¶
誰知雪裏香却是月中影江上倚黄昬氷心不覺冷¶
　　苦衷¶
苦衷曽已賦西師孰謂頑&KR0624;尚守持當俎刀操終必割¶
在弦矢發可容遲獨慙¶
<pb:KR4f0005_WYG_140-30a>¶
天與人歸㑹竟致窮兵黷武嗤師直理長觀事定目前¶
浮論付憑伊¶
　　王淵摹黄筌竹雀圖¶
露卉烟筠有態山禽秋蝶無名前人圖畫一倣大塊文¶
章自成¶
　　除夕¶
璣衡臨宿嵗簫鼓又迎年大吉圖金薄宜春換綵箋詩¶
重詠貞觀心逺憶于闐佇共東風裏三軍奏凱旋¶
<pb:KR4f0005_WYG_140-30b>¶
　¶
　¶
　¶
　¶
　¶
　¶
　¶
御製詩二集巻八十二¶
