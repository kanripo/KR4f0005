# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:07.738101
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 初集卷七
<pb:KR4f0005_WYG_007-1a>¶
欽定四庫全書¶
御製詩初集卷七¶
　古今體一百十九首(辛酉三/)¶
　　九月初一日廻鑾至博羅河屯見菊花盛開¶
幾種金英傍砌隈臨風恰迓翆華廻寒香盈把陪青案¶
素蕚摇姿㸃綠苔最愛三秋經雨洗(是日/雨)定知重九冐¶
霜開何曾王勃工詩句朶朶都擎送客杯¶
　　避暑山荘行宫懐舊¶
<pb:KR4f0005_WYG_007-1b>¶
離宫對碧岑峭石聳成林壁有曾題字庭餘獨樹隂簾¶
帷秋日静彛鼎篆烟沉况是承¶
恩地能無憶舊心¶
幻塵同夢鹿佳境似逰仙㠶影留雲在江聲共月懸(雲/㠶)¶
(月舫月色江聲皆/宫内别院名也)綠牕蛛織網粉壁鳥啣鈿廻首驚心¶
處流隂忽廿年¶
　　九月初三日熱河見荷花¶
霞衣猶耐九秋寒翠盖敲風綠未殘應是香紅乆寂寞¶
<pb:KR4f0005_WYG_007-2a>¶
故留冷&KR1904;待人㸔¶
前朝見菊黄兼綠今日看荷紫帶紅夏卉秋葩渾不辨¶
一齊摇曳晚風中¶
　　獅子園即事¶
　　避暑山莊之北有獅子嶺嶺下建園因以獅子名¶
皇考藩邸時扈¶
駕来此所居之¶
賜園也乾隆六年秋八月因塞外行圍廻道至此曷勝¶
<pb:KR4f0005_WYG_007-2b>¶
　　趨¶
庭之感即事書懐爰成長律¶
憶昔趨¶
庭日重經避暑園壁題餘¶
手澤孺慕想¶
親思閱嵗階梧古丁年書室存塵生煮茗具菌茁玩花¶
軒廵狩今方始桮棬此重捫無從窺領膩莫可展冬温¶
永念¶
<pb:KR4f0005_WYG_007-3a>¶
劬勞至空驚日月奔徘徊瞻碧落神愴向誰言¶
　　妙髙堂¶
虚堂搆峰巔樷樾羊腸繞平臨出岫雲俯視歸林鳥百¶
里如目前溪壑殊了了庭饒白鹿逰塵借清風掃我来¶
已深秋萬木丹黄老身依泉石間興寄烟霞表¶
　　法林寺戲題¶
書齋禅室杳然清午静時聞鐘磬聲此日經過重想像¶
當年佔俾一儒生¶
<pb:KR4f0005_WYG_007-3b>¶
　　荷花謝叠前韻¶
數日餘芳傲晚寒經霜今曉乍凋殘元都觀裏春風靣¶
只許劉即一度㸔¶
離披殘盖全消綠寥寂寒葩不剩紅水月鏡花觀幻色¶
清歌一曲御湖中¶
　　恭和¶
皇祖聖祖仁皇帝御製避暑山荘三十六景詩¶
　　乾隆六年秋命駕出口北廵蕆事言旋道經避暑¶
<pb:KR4f0005_WYG_007-4a>¶
　　山荘撫今追昔情不能已向於雍正戊申曽敬䟦¶
　　圖記用述¶
聖恩高厚今身歴其地彌切¶
音容如昨之感爰恭和¶
御製避暑山莊三十六景詩原韻以誌孫臣思慕之忱¶
　　與嵗並増耳¶
　　　烟波致爽¶
時和逢嵗稔烽静絶邊譁蒐狩三秋舉登臨萬壑嘉楓¶
<pb:KR4f0005_WYG_007-4b>¶
黄接雁塞霜白㸃龍沙廻蹕逰仙地空庭遍野花㡬多¶
今昔感無那嵗年賖露砌飄殘葉秋籬綴晚𤓰蛩音驚¶
短夢宵韻起寒笳¶
祖制今猶烈金吾漫憶家¶
　　　芝逕雲隄¶
六飛廻轡指金闕離宫故館兹停歇蕭齋乍唘舊牕櫺¶
蘭若重尋古碑碣銀鉤鐡畫覩¶
璇題趙肥董弱無筋骨寂寥帷幔掛珊瑚欹斜几席巣¶
<pb:KR4f0005_WYG_007-5a>¶
蛇蠍因思廿載倐流隂電光石火無踰疾苔封石䁀杳¶
無烟惟有金颸蕩寒樾旋歩雲隄憶夙逰倚吟轉覺逸¶
興發丹黄四靣展畫屛一幅闗仝色乍設寒林窮處忽¶
成峰彷彿如登㤗麓東山葩野卉難争&KR1904;五株疑是秦¶
時松郊原秋景尤堪望比櫛崇墉萬户同祈年詎異當¶
年志長願田疇歌屢豐大徳曰生恩恵洽道之猶足泫¶
羣工金湯禮義足防隄懸橦度索聲教齊利我後人猶¶
頼¶
<pb:KR4f0005_WYG_007-5b>¶
澤敷天雨露蘇黔黎久安䝉業詎宜恃千秋金鑑垂圗¶
史紹武常懐乾愓衷敢云王化寜遐邇日暮歸来獨倚¶
樓撫今追昔増凄愁歡娱但覺春風暖宵旰誰知午夜¶
憂裁詩聊當銘座右願言治理虚心求繼䋲¶
祖武懼不逮惟應此志萬千秋¶
　　　無暑清凉¶
一縷遥循隄徑長松軒月榭暫徊徨苔紋千㸃萬㸃綠¶
菊蕊三枝五枝芳自是洞天無處覓祗餘元圃可相方¶
<pb:KR4f0005_WYG_007-6a>¶
根塵久悟風旛㫖題句還如蝶夢莊¶
　　　延薫山館¶
偶撫虞琴山館静祝融未覺署頭銜萬方樂利¶
心胷内解愠何湏更脫衫¶
　　　水芳巖秀¶
巖秀據艮靈水芳擅坤厚即此溪壑佳何必稱牛首緬¶
懐智者樂願效仁者夀兹地可㑹心亭軒建已久澄流¶
遶其前䟽峯羅厥後仙壺常奥秘無乃神人剖¶
<pb:KR4f0005_WYG_007-6b>¶
璇題猶在簷¶
奎文麗星斗顔栁歩後塵張王謝敏手¶
明訓垂日月所惡在㫖酒紹¶
庭志雖殷繼武吾何有¶
　　　萬壑松風¶
猶是當時傲雪青重開軒閣俯溪汀廿年未識門牆奥¶
長憶文筵獨¶
授經(萬壑松風予當年扈/蹕之    賜居云)¶
<pb:KR4f0005_WYG_007-7a>¶
　　　松鶴清越¶
白鶴志猶潔蒼松獨後凋景仰¶
終身慕詎止温清調(松鶴清越當時奉/  皇太后居於此)¶
　　　雲山勝地¶
黄雲近壠復遐阡想像豐年入頌箋二十年来衣食足¶
黔黎猶戴¶
聖恩宣¶
　　　四靣雲山¶
<pb:KR4f0005_WYG_007-7b>¶
攀躋歩崇嶺摩詰畫中詩岑壑依然在川原望裏竒重¶
来猶切切欲去更遅遅孤鶴唳層巘孫梧擢老枝苔紋¶
迷近砌鹿跡印斜岐座静来青黛牕虚浸曲池懐¶
恩常撫蹟憶昔更含悲當日¶
乾乾意身肩始得知¶
　　　北枕䨇峰¶
欲排雲霧叩仙闗咫尺羅天即此山却喜晴明聊縱目¶
灤河如帶一灣灣¶
<pb:KR4f0005_WYG_007-8a>¶
　　　西嶺晨霞¶
翔陽騰曉海門東似&KR0146;紅旗錦颺風何必暮山誇返照¶
試㸔西嶺畫屛中¶
　　　錘峯落照¶
獵罷途經羽盖留錘峯落日正深秋白雲紅樹参差處¶
疑有寒山結宇幽¶
　　　南山積雪¶
芙蓉十二列峯容最喜寒英綴古松此景祗冝詩想像¶
<pb:KR4f0005_WYG_007-8b>¶
留觀直待到深冬¶
　　　梨花伴月¶
誰道邊闗外春時亦有花寒香雪添&KR1904;淡影月増嘉雅¶
稱峰頭雨何湏谷口霞塗山千萬樹踪跡漫相誇¶
　　　曲水荷香¶
當年¶
睿志尚髙清非慕濓溪癖愛名重憶瓊筵陪¶
色笑金匙常飽手調羮¶
<pb:KR4f0005_WYG_007-9a>¶
　　　風泉清聼¶
物物都歸大造心風泉亦解奏清吟熙和六十一年化¶
編簡猶垂¶
雅頌音¶
　　　濠濮間想¶
曽聞古衲子問師覓心安我是無心客轉覺㑹心難¶
　　　天宇咸暢(調萬斯/年曲)¶
琪樹瓊田封陟居元君駐駕玩清虚旋促鶴御返瑶池¶
<pb:KR4f0005_WYG_007-9b>¶
别離初神仙侣曽訴幽情立烟嶼¶
　　　暖溜暄波¶
靈泉清泚滌煩疴功徳由来利物多况是御園分恵澤¶
祗今猶頌澗瀍歌¶
　　　泉源石壁¶
泉源丹嶠側石壁玉河隈汀雁人為字岩屛衣是苔雲¶
心原不繋水鏡豈湏才緬想無為治巍巍造化該¶
　　　青楓綠嶼¶
<pb:KR4f0005_WYG_007-10a>¶
逰豫諸侯度非闗玩物華山莊幽事足林塢鳥聲譁列¶
嶼仍含黛經霜想作霞羣生被¶
苞育微木摠清嘉¶
　　　鶯囀喬木¶
再歴仙居逰似夢重瞻¶
睿作筆如杠靈䑓却在榆闗外博望無勞更出駹¶
　　　香逺益清(調桞/梢青)¶
俯㺯清漪平臨錦繡净植含竒華嶽峰頭西施湖畔幽¶
<pb:KR4f0005_WYG_007-10b>¶
&KR1904;誰知秋来老榦差差芳菲歇造物無私詩擬丰標圗¶
摹體態多少便冝¶
　　　金蓮暎日¶
輝煌麗曉日璀璨映重䑓布地黄金滿祗園此處開¶
　　　逺近泉聲¶
飛流疑掛玉濺沫似噴珠舊識題崖字於今半有無¶
　　　雲㠶月舫(調太/平時)¶
鎮倚朱欄㸔翆濤壓金鰲層樓十二薄璇霄好抽毫與¶
<pb:KR4f0005_WYG_007-11a>¶
物皆春民共樂舞韶簫宇宙㤗和一人徳地天爻¶
　　　芳渚臨流¶
池如明鏡草如茵瀺灂時看泳錦鱗自是天心樂育物¶
花香鳥語揔怡神¶
　　　雲容水態¶
水態溪邊尚爾雲容天際猶存夢裏㫪音世逺身沐¶
恩波我原¶
　　　澄泉遶石¶
<pb:KR4f0005_WYG_007-11b>¶
不必棟稱玉偏誇茨是茅石泉廻綠野草木遍青郊溪¶
漲魚添子春深燕補巢琅玕刻畫處猶有兩三梢¶
　　　澄波叠翆¶
月上池開鑑風來水㺯文千秋垂¶
睿藻烟翆共氛氲¶
　　　石磯觀魚¶
重把青竿坐釣磯閒看溪鳥掠波飛漁歌漫憶吴江水¶
絶勝鱸魚秋後肥¶
<pb:KR4f0005_WYG_007-12a>¶
　　　鏡水雲岑¶
古樹迷離翆嶂秋波澄澈寒潭畫舫渡人溪北虚牕留¶
客軒南楓葉槲葉紛錯松枝竹枝差参¶
宸章千載猶爛妙理萬象都函¶
　　　䨇湖夹鏡¶
卧波新綠帯㾗齊那數餘杭蘇氏隄把筆試吟廿年事¶
秋風黄葉不堪題¶
　　　長虹飲練¶
<pb:KR4f0005_WYG_007-12b>¶
武夷帳幄列雲崖為有虹橋可作階此日逰仙重容與¶
溪聲猶奏綠琴諧¶
　　　甫田叢樾¶
緬想雍熙治¶
深恩被閭閻太平無氣象只向萬民占¶
　　　水流雲在¶
秋水與天澄行雲倒浦凝撫今還憶昔乾愓寸𠂻増¶
　　九月九日為大學士張廷玉七旬夀日時朕出口¶
<pb:KR4f0005_WYG_007-13a>¶
　　　未廻詩以賜之¶
歴掌絲綸佐斗樞心依行在想晨趨(時大學士承朕命/在朝總理諸務)¶
最欣佳莭當初度要識元衡半老儒潞國晚年尤矍鑠¶
吕端大事不糊塗緘詩並寄黄花酒㸔取瀼瀼湛露濡¶
　　重陽日喀喇河屯行宫侍¶
皇太后登逍遥樓¶
禕鞠雲凝瑞靄光離宫侍¶
輦值重陽檻臨平楚嵐烟淡牕入遥峯樹色蒼逺墅㡬¶
<pb:KR4f0005_WYG_007-13b>¶
家荒柴閉小橋獨木野流長最欣度莭邊闗外也有黄¶
花獻¶
夀觴¶
　　野菊¶
野菊小於鈴依依傍砌庭知時舒晚&KR1904;為客發幽馨洗¶
濯曽經雨参差似列星詩情兼畫意縁此暫留停¶
　　曉行¶
薄霧遥封迷客路樹紅雲白暮秋時鳴鞭未覺行来逺¶
<pb:KR4f0005_WYG_007-14a>¶
兩岸蒼山呌畫眉¶
　　古寺¶
蘭若依然水石幽層層屛嶂俯清流苔封古塔全身現¶
塵閉禅房半偈留鳥去山林餘暮靄客來時莭正深秋¶
如如色相如如在重費闍黎苦募脩¶
　　曉日¶
曉日光寒白露凄馬蹄藉草不沾泥炊烟細裊村帘外¶
殘月猶懸嶺樹西塞上山川皆畫意途中風景盡詩題¶
<pb:KR4f0005_WYG_007-14b>¶
楓林沙坂經行處不數蘇公十里堤¶
　　雨¶
山雨曉㢘纎詩情觸目拈憑将遥黛洗微覺峭寒添瀐¶
漬由歸轡溟濛下細簾白雲纔散處露出數峰尖¶
　　冷¶
地近邊闗煖霜催莭候寒却饒秋草綠間有早楓丹雁¶
字依南冩龍堆直北㸔平蹊堪䇿騎十里軟沙乾¶
　　入古北口¶
<pb:KR4f0005_WYG_007-15a>¶
羽盖駸駸度玉闗三秋廵狩薄言還愛㸔綠麥鋪平甸¶
漫憶黄羊遍塞山¶
　　即事¶
嵐氣依山素練横朝暾忽射一川明人衝曉霧逶迤去¶
馬踏寒郊篤速行村落幾家茒舍静野流數處板橋平¶
錦江詩句河陽筆風景重㸔生靣呈¶
　　題攬勝軒¶
廻鑾經梵宇駐盖憇閒庭鳥語留人坐猊烟傍客馨徑¶
<pb:KR4f0005_WYG_007-15b>¶
幽仍隠綠牕唘乍来青莫漫尋陳跡空花悟色形¶
　　廻鑾作¶
榆栁青青驛路寛新黄舊緑解迎鑾却思塞上風霜景¶
似展闗仝畫裏㸔¶
　　石槽行宫對月¶
殘靄全收晚景妍踈楊影裏漏婵娟詩因望夕清添興¶
光到深秋皎徹天别院初廻飛盖駐行營兩見皓輪圎¶
何殊上苑慿吟處桂子風微夜未眠¶
<pb:KR4f0005_WYG_007-16a>¶
　　鷹¶
鷙鳥鳥中傑羽翰利且便其在山林中食肉而飲泉飛¶
止任厥性擊搏無留難一朝落覊鞲人乃司柄權養翎¶
湏以時食飲母或愆精鋭乃奮厲矯翼雲霄盤如鵬飛¶
北溟萬里扶摇寛鷹師苟非良飼養失其天飢乏片肉¶
餐困憊臂右肩摻縱復失術弱翅凌風旋小雀不能獲¶
何况雉兎焉謂之無良鷹是語豈其然¶
　　湯泉行宫即事¶
<pb:KR4f0005_WYG_007-16b>¶
靈境闢離宫停鑾秋宇空庭軒静朝旭樹石老金風暖¶
溜溶溶潔清波處處同心神堪澡雪撫景興無窮¶
　　出塞雜詠用上平聲韻¶
雕輿繡羽颯金風曉發都城旭影紅十部簫韶翻似海¶
三千車騎氣如虹¶
邊闗峯色翆芙蓉萬古隄防笑祖龍守徳由来勝守險¶
金湯禮義是提封¶
静夜離宫月在牕獨裁章奏灺金釭雁鳴逺浦傳霜信¶
<pb:KR4f0005_WYG_007-17a>¶
人過孤村引吠厖¶
塞上峯巒萬景竒笳聲傍晚譜凉伊玉臺疊進琉璃酒¶
氊屋周懸乕豹皮¶
極北山髙近紫微片雲常作雪霏霏黄羊白鹿鋪平野¶
好試今秋苐一圍¶
龍沙八月似冬初獻賦長楊滿属車最愛楓林新似染¶
折來題句手親書¶
警蹕何勞健騎趍㑹同中外豈伊殊王庭圍合春風滿¶
<pb:KR4f0005_WYG_007-17b>¶
幔屋筵開湛露濡¶
漫道陳倉獲碧雞天狼一色萬頭齊蒲萄釀酒燕支色¶
不數江南數北鞮¶
䥫騎畨兒雁字排霜鋒掌様净磨揩新豐空有如澠酒¶
辜負當年白鼻騧¶
日射髙峯紫霧開驂驔羽騎蔽山來鸞旗影颺雲林外¶
清蹕聲聲北狩廻¶
平明雨洗屬車塵蹀躞驊騮稱意馴濯濯烟鬟㸔黛重¶
<pb:KR4f0005_WYG_007-18a>¶
萋萋麥壠愛青新¶
塞上山髙截片雲常㸔晴雨半峰分三千色目熊羆士¶
十二天閑驥騄羣¶
青兕黄牛滿澤原欣㸔天餉助歸轅戍兒夜半吹𦍑笛¶
此日春風度玉門¶
當年勝事紀呼韓從獵争如各部攅羊酪馬酮都獻賮¶
旋收歸轡别興安¶
時廵詎止閱邊闗喜見年豐一解顔摇颺翆華佳氣滿¶
<pb:KR4f0005_WYG_007-18b>¶
都中争道六龍還¶
　　菊¶
苑樹蕭踈籬落斜芳留庭砌足黄花曉霑細雨香猶潤¶
時過重陽色倍嘉不染纎塵紛露葉獨餘晚艶傲霜華¶
今年佳莭途中賞欲補新詩興轉賖¶
　　雨¶
連朝秋雨細閒眺倚朱欄濯蕊菊添潤梳翎鶴畏寒鷗¶
波猶汎濫楓葉已䦨干遥想西郊麥青針珠顆攅¶
<pb:KR4f0005_WYG_007-19a>¶
　　題瀛臺隨安室¶
　　隨安者取其隨所遇而安之義故凡勝地虚庭明¶
　　牕净几無不以是顔其軒盖藉以觸目㑹心云耳¶
書室依林俯碧瀾文牕紗緑稱遐觀庭虚松柏泛清籟¶
坐乆衣裳生峭寒觸目有懐皆逺俗忘言何處不隨安¶
爐烟晝永禽魚適長嘯一聲天地寛¶
　　秋夜齋居¶
歸鴉噪庭樹暮色侵虚殿漏遅秋夜長㡬暇分隂羡懐¶
<pb:KR4f0005_WYG_007-19b>¶
古鑒興亡撫時戒安晏祗兹乾愓衷願言終不變¶
　　九月二十八日雪次日立冬喜而有作¶
同雲暗空宇素雪灑宫城漸作霏霏勢徐聼淅淅聲瑶¶
林英乍綴麥壠綠方萌三白先冬令稍紓望嵗情¶
　　賜總督髙斌之任¶
淮揚底定早垂勲莭鉞新開紫氣分自是經綸方藉展¶
可知魚水正需殷人言久慶江南雨物望應歸冀北雲¶
保障繭絲須識取編氓一路頌聲聞¶
<pb:KR4f0005_WYG_007-20a>¶
　　題周鯤山水¶
雲峰霜葉闘蒼紅讀易蕭齋烟靄中為問輕舟行近逺¶
秋波遥送一㠶風¶
　　題十二月人物畫册¶
　　　正月¶
春信侵尋檻外梅倚吟秉燭共徘徊輕寒不入深庭院¶
女伴携爐得得来¶
爛銀盤子上東牆繡線花檠不讓光翆蛾無語含情處¶
<pb:KR4f0005_WYG_007-20b>¶
一夜春風卜短長¶
　　　二月¶
胭脂勻綴小桃枝别苑春和二月時鏡户團圞清晝永¶
楸枰斜倚共敲碁¶
竹籬石逕罨牕紗逗漏春光日正賖恠底阿香移歩晩¶
為拈紅綠悮烹茶¶
　　　三月¶
清明時節杏花天栁岸輕垂漠漠烟最是春閨識風景¶
<pb:KR4f0005_WYG_007-21a>¶
翆翹紅袖蹴鞦韆¶
曲池風静鏡澄波絲栁青輸兩鬢螺未許人間輕比似¶
壺中逰戲半仙娥¶
　　　四月¶
日日韶華闘麗新䑕姑獨殿一園春蛾眉倚檻相㸔處¶
最妬沉香亭畔人¶
天香國色兩相争轉覺詩人費品評氣韻風標都不讓¶
只饒無語一般情¶
<pb:KR4f0005_WYG_007-21b>¶
　　　五月¶
池亭消夏坐薫風韻雜琴筝水竹同何用香奩重拂拭¶
綺羅人在鏡光中¶
翆竹隂森夏日長氷紈初試午風凉玉魚貼體微寒切¶
只少南方荔子嘗¶
　　　六月¶
微風細雨栁垂絲荷芰香中語翆眉小立船頭渾不定¶
碧波新漲一篙時¶
<pb:KR4f0005_WYG_007-22a>¶
滿湖霞錦漾㣲風繡袂招呼挈伴同不數麗華誇歩歩¶
春光六月綺羅樷¶
　　　七月¶
桐軒晝静綵針抛綠倚紅偎笑語交自是女郎工乞巧¶
栁州文筆漫相嘲¶
新秋庭院足清娱緑䕃修梧三兩株歩屧溪橋怯無力¶
娉婷紅袖倩人扶¶
　　　八月¶
<pb:KR4f0005_WYG_007-22b>¶
石欄㣲冷透氷紗徙倚中宵玩月華環珮風清凉夜永¶
水晶宫裏綠華家¶
峭寒已切薄羅裳雲外風飄桂子香指㸃秋光含意處¶
遥空月色正蒼蒼¶
　　　九月¶
深秋黄葉著霜添砌畔寒花映綺簾何必東籬誇勝賞¶
風情都付女陶潛¶
廻廊楓桕染新丹㡬許秋光結伴㸔莫道綺羅人怯弱¶
<pb:KR4f0005_WYG_007-23a>¶
氷肌原不畏輕寒¶
　　　十月¶
深閨寂静重帷暖彛䁀縦横白璧䨇消遣閒情寒不到¶
小陽春日度明牕¶
何處行来洛浦仙衣裳如霧鬢如煙瑶池玉簡羣尋檢¶
不數米家書畫船¶
　　　十一月¶
文䟽烘暖漏陽光刺繡工夫一線長捲起重簾風細處¶
<pb:KR4f0005_WYG_007-23b>¶
愛他輕度小梅香¶
玉漏銅壺滴響遅雲蛾無語立移時幀間繡出䨇蓮朶¶
多少幽情人未知¶
　　　十二月¶
温室重闈暖氣勻党家冬日是三春寄言烹雪陶居士¶
漫傲銷金帳裏人¶
貼貼貂茸稱緑鬟歩來階雪印彎彎粉牆屈曲重門鎖¶
獨共青衣一往還¶
<pb:KR4f0005_WYG_007-24a>¶
　　冬夜寄興¶
素彩流牕月色凉玉壺聲滴夜初長篆凝細縷蘭烟紫¶
芳逓踈櫺菊蕊黄暫得萬㡬閒裏適莫嫌七字静中忙¶
吟餘彷彿當年樂漉雪浮香苦茗嘗¶
　　日短¶
庭柯鳴籟急蘿幌透寒多室静吟方永牕明午又過影¶
飃風舞葉流咽凍生波珍重惜隂客芸編好待摩¶
　　冬至齋居¶
<pb:KR4f0005_WYG_007-24b>¶
對越乾乾矢素衷更臨¶
禋祀愓淵冲齋宫夜永穿松漏緹室陽回協月筩省嵗¶
每期時不易占年惟望雪酬豐案頭編簡閒披閱舊學¶
商量慎始終¶
　　冬夜盆梅¶
葭管候飛灰元㝠方駐莭齋居温室清盆卉屛間列消¶
息初陽復生意枝頭泄初㸔蓓蕾萌漸喜氷玉纈摇檠¶
素影閒裊篆寒芳潔化工運鴻罏貞元每嬗迭却欣一¶
<pb:KR4f0005_WYG_007-25a>¶
夕榮漫憶經年别¶
　　遐矚樓¶
宇空千里近樓逈一牕虚坐久塵氛逺曠懐寄太初¶
溪田圍緑野樂事在桑麻一幅豳風景凭髙玩嵗華(樓/在)¶
(豐澤園中康/熙年間所建)¶
涵元朔氣通松檜鏡光中南望仙壺景蓬瀛不在東(涵/元)¶
(瀛臺殿名也在/豐澤園之南)¶
雕甍焕虯龍飛閣連雲漢芸編散古香樂此不知倦¶
<pb:KR4f0005_WYG_007-25b>¶
林空帷乍捲氷合鏡逾明登覽非娱目慿觀萬物情¶
　　十二月十一日恭受¶
皇考實録聖訓禮成陞殿受賀感成近體六韻¶
金管研摩久¶
瑶編拜受新¶
聖蹤垂奕禩嘉禮值兹辰旭暖旗常影風和殿陛春祗¶
迎欽¶
陟降捧讀切遵循緬想¶
<pb:KR4f0005_WYG_007-26a>¶
無為治還同造物仁歩趨長有志頫首望前塵¶
　　題刻畫伽㑲香山九老圖¶
風流少傅十年閒結社香山共往還漫道滄桒多變幻¶
試㸔常住是香山¶
　　除夕立春¶
餞年兼餞臘迎嵗恰迎春勝綵装屛麗盤椒獻座新餘¶
寒退殘夜韶景入元辰應律敷陽徳還思與物均¶
　¶
<pb:KR4f0005_WYG_007-26b>¶
　¶
　¶
　¶
　¶
　¶
　¶
　¶
御製詩初集巻七¶
