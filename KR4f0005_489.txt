# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:23.042860
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷九十七
<pb:KR4f0005_WYG_488-1a>¶
欽定四庫全書¶
御製詩五集巻九十七¶
　古今體六十首(乙夘五/)¶
　　春雨軒題句¶
韶春今嵗渥甘優(今春甘膏頻渥逈異/常年頗與軒名相副)却是書軒未偶¶
逰告滿六旬¶
兩陵謁(向年春間至此輒有題句今嵗以予即位六十/年閏月恭謁    兩陵用展告終之忱至今方)¶
(来此百逰顧瞻題額/已孤  二春光矣)孤兹百二片時遒昨㸔農景誠堪¶
<pb:KR4f0005_WYG_488-1b>¶
慰(昨以已吐雩祭自御園還宫往返蹕途厯覽農况二/麥業    穂即大田亦葱茂盈疇誠堪慰悦惟盼楚)¶
(南剿辧苗匪速擒首逆/佳音未免時為縈念)遥憶軍情那觧愁三逆成擒一¶
封至庶㡬立刻展眉頭¶
　　涵徳書屋¶
歩廊凡㡬曲書屋憩其間涵徳遵¶
前訓(避暑山莊有含徳齋為忘/處名涵徳義亦相同不)　(皇祖御筆是/  祖訓也)返躬適¶
此閒有憂念箕範無逸凛周閑小坐惟多惕寧因翫假¶
山¶
<pb:KR4f0005_WYG_488-2a>¶
　　福康安和琳奏報攻克蘭草坪滚牛坡𠞰戮苗衆¶
　　　將近賊巢穴詩以誌事¶
永綏雖解圍苗寨聚猶衆是應清後路乃可𠞰穴空迎¶
靣蘭草坪山髙賊聚重二臣督諸將分佈三軍統(福康/安和)¶
(琳奏自觧永綏圍之後督率官兵分投勦殺附近苗匪/直抵竹子山地方其對靣大山一座名蘭草坪峯巒陡)¶
(險遍山巨石横阻賊匪扵其西北崖板寨一帶聚衆負/嵎並於東南各山坳内故插各色布旗冀誘官兵福康)¶
(安等探得崖板寨對靣有小山阜三處俱係石筍排立/随令穆克登阿等宻安砲位令巴圗魯侍衛綸布春等)¶
(由竹子山進攻福康安等督同額勒登保等由/志諾埡口繼進䇿應一時分佈險要甚合機宜)直衝及¶
<pb:KR4f0005_WYG_488-2b>¶
傍襲胥中(去/聲)窽要洞攀險力入深那顧胼胝恫無前袛¶
有進嘉觀心切痛一鼔據其要殱苗無數慟(賊匪一見/官兵随即)¶
(鳴鑼施放號鎗我兵攀援而上併力攻擊未㡬崕极寨/一路苗匪蜂擁漫山而来不下六七千人穆克登阿等)¶
(俟其經過三處山阜用砲轟打賊匪猝不及防驚惶失/措所有窩棚草房拉襍摧燬並有蔵匿山後之賊巖石)¶
(震落一同滚岩而下者甚衆官兵歡呼呐喊倍加奮勇/其山坳誘敵之賊見救援已斷均各棄卡奔竄官兵四)¶
(靣圍攻殱斃不可勝計其山頂木城内賊匪遥見官兵/得勝追勦甚力不敢拒守俱向山後榔木陀山梁逃避)¶
(福康安等即於蘭草坪安/營設卡再籌進攻之䇿)仍有截糧㓂伺隙尚敢鬨巴¶
圗魯侍衛截之䕶糧送(是日又聞永綏一帶鎗砲之聲/甚𦂳即令額勒登保綸布春等)¶
<pb:KR4f0005_WYG_488-3a>¶
(帶兵往探至滚牛坡地方都司施縉千總楊森等方帶/兵五百名護送糧石前赴永綏被賊匪數千邀截正在)¶
(相持之際適巴圗魯侍衛額勒登保等星飛趕至賊匪/恃衆抗拒而花連布逹音秦等領兵㑹集往来衝突綸)¶
(布春復帶兵搶上山坡併力壓下劉君輔亦帶領楚兵/出城大加殱戮横屍遍野餘匪方始潰散官兵一靣追)¶
(勦一靣䕶送糧石進城披閲之下既堪嘉予亦深憐憫/至是處已近黄𤓰寨賊巢福康安等歩歩安營随勦随)¶
(進亦自謀出萬全想賊首不難按名生/獲惟冀早晚得有㨗音可紓繾念耳)相機進掃巢逆¶
首期禽貢誠嘉誠深憐渇待㨗音誦¶
　　直𨽻總督梁肯堂奏報二麥收成分數九分有餘¶
　　　詩以誌慶¶
<pb:KR4f0005_WYG_488-3b>¶
昨年收麥不堪書(上年直𨽻省春雨稀少二/麥歉薄祇約收四分有餘)今嵗九分¶
幸有餘(兹據梁肯堂奏今年直省二麥約收分數十分/者宣化一府暨遵化州併所属九分有餘者永)¶
(平保定正定順徳廣平大名六府暨易州冀州深州定/州併所属八分有餘者順天河間天津承徳四府暨趙)¶
(州併所属計十一府六直/𨽻州通共約收九分有餘)澤潤輔三地惟廣(直𨽻省去/年秋雨霑)¶
(足農人佈種冬麥甚廣臘雪積厚逾尺已兆年豐今春/自二月至今京師雨暘時若更為近年所罕有其保定)¶
(省城及各府州属亦皆頻邀渥/澤仰䝉    昊貺實属優隆)時暘逮四月之初髙岡¶
低壤胥芃若實結穂長總栗如更幸黍禾遍以種(刻下/二麥)¶
(俱長穂結實夏稔可期至大田禾黍早已耕種/齊全雨潤日烜秋成亦可豫卜深為農民誌幸)持盈戒¶
<pb:KR4f0005_WYG_488-4a>¶
滿惕増予¶
　　賦得水波(得平字韻題/㑹試覆試)¶
懿彼坎成象原從天一生静方契水徳動亦見波情共¶
本殊豈得求原委並呈漪漪浮面細寂寂澈心清奚必¶
撼喬嶽突然躍駭鯨無為合元理有作總虚名應識觀¶
瀾術最欣息籟平載能并能覆可不慎其傾¶
　　遊香山出御園門見水田稲秧已長欣然有作¶
欲到香山補詠篇往還四日戒耽延(往嵗夏初至此率/有詩數十首前自)¶
<pb:KR4f0005_WYG_488-4b>¶
(潭柘迴經此少駐得詩無㡬今復来此欲補詠也然/以十三至十六為期不過四日亦不欲久耽静賞也)輿¶
䡖甫出御園者途坦近臨溪隴焉簇簇稲秧争發長(向/年)¶
(稲田多於五月内方始插秧者今日蹕途/見秧苗已出水三四寸實為往年所未見)森森麥穂待¶
成堅不無目慰虞心放益自殷殷勉惕䖍¶
　　玉泉山北¶
髙低無麥不菁葱含氣結漿逺近同露潤晶晶輝曉日¶
浪翻疊疊度䡖風豈非来往尋常路却異憂欣方寸衷¶
獨憶師貞臨㓂穴㨗音望至旦明中¶
<pb:KR4f0005_WYG_488-5a>¶
　　静宜園即事¶
東(圎明/園)至西(静宜/園)非廿里遥(自圎明園至/此十七里)末寅正夘祇¶
崇朝盼殷澤繼昨年况(去嵗春間雖屢次得雨總未優/霑自四月初五及初九兩日共)¶
(得雨三寸麥田畧獲霑潤秋禾亦漸/次佈種然當駐此時猶日望繼澤也)日往月来此際消¶
不獨林青草亦茂本稱泉壯石猶饒何當大㨗率然到¶
仍此山居慰半宵(月前駐此即望勦戮逆苗捷音不意/賊匪猖獗至今竟閲數旬尚煩籌慮)¶
(昨據福康安和琳奏官兵攻克蘭草坪滚牛坡一帶/已近黄𤓰寨賊巢早晚可望擒獲逆首之㨗音耳)¶
　　題致逺齋¶
<pb:KR4f0005_WYG_488-5b>¶
致逺齋為勑政居清晨理事每相於宵衣旰食惟虞怠¶
夕惕朝乾敢以虚合計十功早知止又籌一㨗企重書¶
篤承¶
天佑何修遇感弗能言祇凛予¶
　　棲雲樓再題¶
每嵗来静宜棲雲必先至昨自巡蹕迴信宿興亦寄徒¶
以廑靖苗兼詩巻滿字(前次駐此三朝以盼望靖苗㨗/音兼之黄綾詩巻上本将滿是)¶
(以祇成詩四章兹/来因扵下本補詠)成詩祇四章兹来補空(去/聲)地甲寅之¶
<pb:KR4f0005_WYG_488-6a>¶
棲雲渇望愁艱致乙夘之棲雲時若賴¶
天賜麥收既可期禾黍種以備而况稲秧芃從来稀見¶
事雨弗雨胥可雲去雲来置小坐向樓云棲弗闗予意¶
　　天池二首¶
每来池藉山泉力此畨(去/聲)山泉盛往時却訝天池似謂¶
我春霖増澤倍多斯¶
雖曰山泉生不窮分流亦賴雨増雄試㸔魚躍鳶飛者¶
敦化都資大徳功¶
<pb:KR4f0005_WYG_488-6b>¶
　　歡喜園再疊癸丑韻¶
甲寅疊癸丑曽詠十全喜(去嵗吟此題疊癸丑韻言福/康安征討廓爾喀蕆功事志)¶
(喜有十全賴/  穹宥之句)　今春未經詠返蹕循途里兹乃補吟之¶
弗忘良臣美即今復𠞰苗進軍弗待㫖(正月間楚黔逆/苗石栁鄧等滋)¶
(擾始據劉君輔奏至當即馳㫖令福康安簡派黔省勁/兵籌勦乃福康安於未奉諭㫖之先一聞此信即自滇)¶
(星赴銅仁府調兵大加勦殺立觧正大營之圍盖福康/安威名素著而平日公忠體國又能洞悉事機是以迅)¶
(速馳赴勦辧俾賊匪震/慴軍威遂成破竹之勢)靖黔即入楚殱賊雄中(去/聲)理(福/康)¶
(安既觧正大營之圍以次進兵連攻嗅腦松桃一帶賊/匪大兵所至勢如摧枯拉朽黔省後路既清適和琳亦)¶
<pb:KR4f0005_WYG_488-7a>¶
(将川省秀山苗匪痛加殱戮攻克炮木山川河盖地方/因即相約㑹集直抵楚境迅觧永綏城圍近據㑹奏復)¶
(攻克蘭草坪滚牛坡一帶已與賊匪黄𤓰寨巢穴相近/又聞逆首石栁鄧等同聚一處捨死抵拒正可一鼓就)¶
(擒其督率官兵𠞰殺逆匪所向克㨗既奮勇/可嘉而籌辧次第已井井有條洵堪慰悦)川軍巧合¶
攻胥未度由始(此番征勦苗匪固藉福康安和琳二人/之力然追原未事之先福康安調任雲)¶
(貴總督以命辧理錢法之事不意此事即得其用設使/富綱仍在雲南焉能辦賊即速命福康安前往亦不能)¶
(如此迅捷至和琳亦因新授四川總督原令其自蔵来/京陛見而已乃和琳將至成都聞苗叛信遂即一靣奏)¶
(聞一靣馳赴秀山勦賊此事之巧適相凑合實非予始/念所及是皆仰賴    天佑黙啟予衷而即此可徵事)¶
(機之順諒賊首不/難尅期就獲也)¶
<pb:KR4f0005_WYG_488-7b>¶
天貺啓予衷感深益懼耳㨗音當即来嘉兆斯符矣¶
　　来青軒¶
前度来斯青未齊斯来翠色蔚髙低千林果有靈知具¶
特向山軒凑好題¶
設使山軒弗此来知其青者復誰哉安名立字無窮極¶
莫若忘知不語該¶
　　香巖室¶
為(去/聲)補前闕詠偷閒此復来疊崖陟羅落虚室坐徘徊¶
<pb:KR4f0005_WYG_488-8a>¶
巖本山之象山將巖已晐味思香一字題額類重儓¶
　　學古堂得句¶
書堂即是燕寝室學古雙文向額之傅訓(說命學于古/訓乃有獲)¶
匡言(匡衡戒妃匹勸經學疏云情欲之感/無介乎容儀宴私之意不形乎動静)憶曰昔夙興¶
夜寐慎乎斯有閒得句行為愧無逸因心逰亦思梯几¶
拈毫欲補詠依然顒企㨗音馳¶
　　香山晚景¶
若暘景色物皆熈麥浪䡖風更合宜出谷當申誰令出¶
<pb:KR4f0005_WYG_488-8b>¶
竒峰入夏正多竒或分或聚雲㡬縷乍止乍霏雨片時¶
一晌蜃窻凭有㑹山靈特地告人知(每過靈山輒有雨/如木蘭之海喇汗)¶
(晉之長城嶺等處俱然昨日駐/此雨雖無多亦見神之靈異也)¶
　　曉¶
夜氣本来清山居清更敞寧静適一已澹蕩呈萬象西¶
峯受最先東陽照尤朗悟境藉有資㑹理真無爽子輿¶
豈欺我諸凡貴涵養¶
　　山陽一曲精廬¶
<pb:KR4f0005_WYG_488-9a>¶
景稱凡廿八(乾隆乙丑秋因舊行宮之基葺治為園丙/寅春落成名曰静宜凡為景二十有八各)¶
(系以/詩)一曲有精廬舉要堪知泛詠斯可概諸有蹊都引¶
静無牖不含虚設以武夷喻此為歩入初¶
　　對瀑三首¶
今嵗香山分外青山泉水壯落鳴霆熱河觀及田盤聽¶
(去聲蹕熱河觀瀑亭有婉孌皇祖御筆觀瀑二字予每/年駐  率有題句盤山    草堂前瀑水向每至有聽)¶
(瀑/詩)合相(去/聲)斯㕘聲與形¶
耳為聽(平/聲)復目為觀觀聽(去/聲)誰為是兩端莫怪聲形紛¶
<pb:KR4f0005_WYG_488-9b>¶
誘我我忘(平/聲)耳目誘斯難¶
&KR2428;濈湍流拂峡飛曰聲曰色兩争威吟成七字寂然坐¶
却合斯来静者機¶
　　得一書屋襍言¶
曰一即非二然二因一生由是推至萬炙轂難細評然¶
則一果何得更何以成况此既云得則彼失已誠所貴¶
在忘言是為天下貞¶
　　題正凝堂¶
<pb:KR4f0005_WYG_488-10a>¶
選勝為堂合有額循名責實數年仍林無籟處觀山正¶
池不波時對水凝逰目去私庶克當(去/聲)悦心於理乃相¶
應七言補詠亦偶耳道學宋儒羞比稱¶
　　来芬閣二首¶
碧雲寺水引来長閣下居然貯一方每值臨兹非夏節¶
(每嵗長夏皆駐蹕避暑山荘夏初/来此荷尚未開来芬徒有其名耳)来芬笑謂祇名揚¶
既曰徒名名者誰試思此過豈能辭既而自觧奚啻我¶
萬事孰能弗若斯¶
<pb:KR4f0005_WYG_488-10b>¶
　　就松舍口號¶
搆室常教近就松古柯謖籟䕶雙龍羡非人種(二皆/去聲)山¶
為種摩詰勤勞心則童¶
　　暢風樓¶
人殊髙與卑風豈有雄雌宋玉誠能辯楚王真是癡雨¶
暘幸逢若作息可隨宜遥望麥田暢三農與共之¶
　　題和闐玉漁樵耕讀圗屏¶
去俗漸従正良工究属吴(邇来吴中製王多倣古器畫/圖頗堪玩賞雖亦意在牟利)¶
<pb:KR4f0005_WYG_488-11a>¶
(而不致良材棄於/俗工亦可取也)雖然仍寓巧亦可許歸儒鼎爵鐘鈴¶
别漁樵耕讀圗四民胥樂業王道又何殊¶
　　詠方琮松閣聽泉幅¶
松籟泉音清聽(去/聲)宜虚堂掛壁亦多時峰頭空(去/聲)處題¶
七字恰合今来為(去/聲)補詩¶
　　西安巡撫秦承恩湖南巡撫姜晟各報麥收分數¶
　　　詩以誌事¶
西安本無事收麥九分餘(據秦承恩奏西安二麥約收/分數十分者興平等十一州)¶
<pb:KR4f0005_WYG_488-11b>¶
(縣九分有餘者孝義等十三㕔州縣九分者咸寧等二/十三㕔州縣八分有餘者耀州等十州縣八分者涇陽)¶
(等十二㕔州縣統/計合省麥收九分)吾民何樂哉畺吏亦幸諸披章豈不¶
慰慰中仍厪予予厪在湖南收麥接奏書通省餘八分¶
(姜晟奏湖南麥收分數九分者湘隂等四州縣八分有/餘者瀏陽等九州縣八分者酃縣等十三州縣七分有)¶
(餘者来陽等五縣統計/合省麥收八分有餘)據實詎敢虚苗亂湖之南城門¶
殃及魚殱苗民迴耕畧接青黄疏(湖南自苗匪肆逆大/兵進勦深厪有妨農)¶
(事兹據姜晟奏各属麥收尚属中豐稲秧豐蔚興情歡/豫即辰永所属附近苗寨地方因設卡嚴宻居民歸耕)¶
(者甚多米販亦流通兹得稔收大堪接濟青黄究冀逆/苗迅就擒獲以次綏靖庶俾閭閻早得安居樂業不至)¶
<pb:KR4f0005_WYG_488-12a>¶
(有誤田㓛南望/㨗音益滋馳厪)慰者無所言(謂西/安)厪者仍殷如(謂湖/南)必¶
當靖鯨鯢黔黎庶安居是用盼㨗音驛章来何徐¶
　　題和闐玉雲瀑飛櫺筆筒¶
俗工棄業知博古筆室琢成飛瀑圗櫺望設如吟七字¶
定為太白詠香罏¶
　　綠雲舫¶
欲上最髙者先自低處登事功及問學舍是兩無能巖¶
齋稱舫久原因假借名久假而不歸惡知非有徵綠雲¶
<pb:KR4f0005_WYG_488-12b>¶
蔚千林風吹波瀾層布帆與木槳兩弗資其行防丘即¶
可到求仙笑茂陵¶
　　玉乳泉¶
玉乳題名亦有年流因石罅細涓涓今来溶漾一泓滿¶
水漲端由春雨然¶
泉水猶然賴藉資弗資藉者問應誰川流敦化斯誠大¶
誰復能為増減之¶
玉因其色乳因形形色由来已假丁於假之中増假號¶
<pb:KR4f0005_WYG_488-13a>¶
故當泉弗受而聴¶
　　超然堂¶
欲陟静室髙先憩超然静是為路之中一二二一境既¶
因憩衆勞亦以㑹心領俯觀平川遥農功綠千頃常年¶
所未見既慰復既警夏秋期正長戒滿益耿耿因憶玉¶
局翁弟與名堂迴無往而不樂是語失平整逰物内外¶
間著説義示永¶
　蘇軾超然臺記以逰於物外乃可無往而不樂可謂¶
<pb:KR4f0005_WYG_488-13b>¶
　警切但意在自得其樂而於内外本末之間見理尚¶
　有未臻盖人将為天地立心者也心者内也即本也¶
　若云物外則天地亦物也謂逰於天地之外誠不知¶
　其所樂何事矣向曽反其意作說因吟是堂復識其¶
　概如右¶
　　勝亭紀事¶
戊子搆勝亭巧倣江南式(是亭在超然堂之上為方勝/形盖肖杭州西湖小有天園)¶
(之式搆之者戊子始有題句云勝亭攬勝攬/無遺近嶺遥峯畢獻竒但諗其勝概而已)己丑之偶¶
<pb:KR4f0005_WYG_488-14a>¶
登無過喜新意壬辰春此臨略識金川事(己丑登此亦/不過雅逰勝)¶
(致如孫興公謂許掾語是以有小亭黙黙領其要許掾/還輸有句留之句壬辰則因桂林奏收復金川侵佔革)¶
(布什咱之地適来此亭又有句云適接西川郵恢復畨/之鄙盖彼時尚未接勦平美諾大㨗惟識其略云爾)¶
己亥隔七年平金川大備於斯歌武成符勝亦有誌(越/七)¶
(年己亥其時平定兩金川大功告成已四年矣重登是/亭喜符其名因題是亭句云重登豈無思乃在怠與敬)¶
(丹書示明訓敢曰/逞逰興實誌喜也)癸夘蕆三功七言吟惬慰戊申靖臺¶
灣循名兆又契(至癸夘題此亭詩所云而今勝已三功/奏乃指平定凖噶爾回部及兩金川三)¶
(奏大㓛而言戊申是亭口號有云成功勇将聨翩至前/席閔勞覲蹕停盖福康安勦臺灣逆匪蕆事之後留彼)¶
<pb:KR4f0005_WYG_488-14b>¶
(辦善後事宜先令海蘭察普爾普分領巴圗魯侍衛章/京等自臺灣回京嘉其迅掃逆氛而是亭若兆嘉名也)¶
安南及緬甸始戰歸降繼兼平廓爾喀十全昨為記(至/於)¶
(緬甸安南二處始雖用兵繼皆降順初征緬甸在戊子/年至己丑彼即乞降而予亦因其氣候水土惡劣旋命)¶
(罷師迨戊申嵗其國長孟隕遣使奉表入貢乞恕前罪/遂允其降安南以阮光平侵據黎城初命孫士毅統兵)¶
(克復之繼而黎維祁棄國奔至内地復命福康安興師/討罪阮光平偹陳情事再三籲&KR1908;赦宥並扵庚戌八月)¶
(親至熱河祝嘏又其後廓爾喀扵己酉壬子兩次歸降/初次因申其寃抑即已輸誠歸順再次因蔵中私許賄)¶
(和旋又以慳吝負約復来侵擾令福康安往征七戰七/勝大兵將臨陽布而彼即畏威悔罪屢遣大頭目乞降)¶
(因允其請此四次雖未於勝亭有詩然合之前此平凖/噶爾者二定回部者一掃金川者二靖臺灣者一盖已)¶
<pb:KR4f0005_WYG_488-15a>¶
(十蕆武功曽作十全記以誌之復昊蒼之眷/佑迥越千古實亦不願後此    有其事矣)而何今之¶
春忽報叛苗恣黔苗合楚苗蠢動一時值大抵因客民¶
用計占其地(黔楚苗人久安生業二月初旬忽據湖廣/總督福寕提督劉君輔湖南巡撫姜晟貴)¶
(州巡撫馮光熊等奏貴州松桃㕔逆苗石栁鄧勾結湖/南永綏㕔逆苗石三保迫脅各寨苗人搶刼客商燒燬)¶
(民居倉猝之際官兵未能一時調集賊匪遂肆猖獗因/思數十年来朕並未有欲将苗疆征𠞰以及改土歸流)¶
(之念而彼亦斷非無故自干罪戾細加訪詢始聞該處/客民有以鹽茶等物用計盤剥苗人地畝間有控訴地)¶
(方官或不與之憑公剖斷以致苗人蓄怨已久/一旦肆逆冀圗報復此亦情事之所必有也)幸因福¶
康安雲貴總督畀聞信速領兵正大疾馳逮殱賊解其¶
<pb:KR4f0005_WYG_488-15b>¶
圍苗寨燒燬暨(先是因各省民間私錢攙襍錢法日壊/雲南錢局鼔鑄尤為積弊之藪節次申)¶
(諭各督撫各秉天良實力辦理並将福康安調仕雲貴/總督整頓清釐俾有起色彼時原止為錢法起見也幸)¶
(而福康安在滇一聞苗匪之信不待接到諭㫖即晝夜/馳赴貴州銅仁府界帯領先到官兵立将正大營之賊)¶
(殺敨圍城頓觧並将盤塘坳一帯地方逆苗寨落燒燬/無存殱斃賊人不可勝數正大營城中提督彭廷棟總)¶
(兵珠隆阿亦帯兵出城迎合奮撃殺賊甚多正/大營道路已通即可乗勝進勦嗅腦松桃矣)乗勝直¶
進攻嗅腦松桃比百計胥中(去/聲)要衆兵奮敵愾所向無¶
不克鯨鯢數(去/聲)難計逆㓂圍城者解散民生遂(由正大/營至松)¶
(桃中途有嗅腦一處亦為賊苗圍擾福康安統兵追至/彼處察㸔四靣山徑樷雜處處苗寨賊匪屯聚福康安)¶
<pb:KR4f0005_WYG_488-16a>¶
(督兵先行痛勦岩門寨地所坪之賊砲轟鎗擊不可計/數又将官舟營賊人木城燒燬追殺至栁皮寨桐木寨)¶
(上下麻洲直抵嗅腦城外奮力撲殺賊衆奔潰圍城立/觧隨又将四旁山頂山坳之賊如小新寨固營寨蒿菜)¶
(坪奔岩塘野牛山白岩巠等處賊匪勦殺無遺抄出賊/背截為兩叚或以石飛擊或鎗箭並施或大砲轟摧賊)¶
(衆被殱及滚崖落河者無筭河水為之盡赤乗勝直至/松桃城外里許先将圍城賊衆所搭窩棚盡行焚燬追)¶
(殺甚猛城中官弁亦帯兵接應出城分投勦殺人人奮/勇一以當百賊匪敗散者自行投火跳河其左右山頭)¶
(寨中苗匪震懼魂落松桃之圍遂㪚城中久困民人既/喜賊圍頓觧又見官兵雄猛歡呼情状倍於正大嗅腦)¶
(兩處自此後路既清貴州境内可以無慮/即可籌畫進兵之䇿與川省官軍㑹合矣)後路既已清¶
前進川兵㑹(叶/)和琳還督川聞變馳驛騎秀山及河盖¶
<pb:KR4f0005_WYG_488-16b>¶
襲擊靖次第(川省秀山縣地方與黔楚毗連於是黔苗/由秀山之炮木山一帶楚苗由秀山之洪)¶
(安汛一帶竄入滋擾竟欲搶據秀山縣城以為阻撓官/兵之計適和琳新授川督令其自蔵先行来京陛見行)¶
(至卭州地方一聞秀山苗匪肆擾之信一靣奏聞一靣/星馳赴彼與署督孫士毅提臣穆克登阿總兵袁國璜)¶
(等分路沿途督𠞰鎗斃箭傷甚夥追至晏農地方暫駐/適所調屯練兵丁先到五百名即籌勦炮木山賊匪而)¶
(近彼有川河盖一處為三省總路和琳以官兵駐札晏/農則川河盖之賊必不設備遂即出其不意痛加勦戮)¶
(以清後路其所籌辦/次第亦甚合機宜)炮木賊恃險應先據所恃三路分¶
兵入驟壓㓂多斃(和琳既破川河盖而炮木山黄坂兩/路賊匪聚衆負嵎不遺餘力其炮木)¶
(山之後接連硐口牛圏灣界牌新寨彭宗大卡落小卡/落等處左右均係苗寨其黄坂以南之小礲寨志串上)¶
<pb:KR4f0005_WYG_488-17a>¶
(臈冲下臈冲龍洞溝等處山坡路徑亦極叢雜和琳思/𠞰捕硐口一帶必先奪炮木山梁而炮木山溝路徑窄)¶
(狭官兵若従正靣仰攻賊匪均可望見随宻派逰擊長/春等從炮木山迤西山梁前進派逹音泰等由正路攻)¶
(撲派㕘将札爾杭阿等於炮木山迤東繞上和琳與穆/克登阿等分路接應賊匪見官兵三路齊到竟敢分投)¶
(迎拒長春率屯漢鎗兵三百名一齊壓下連環轟擊賊/匪紛紛逃竄札爾杭阿等将火弹抛入草房窩棚一時)¶
(拉雜燒燬和琳等督領将備分路追趕鎗箭並發賊匪/堕崖落水者不計其數炮木山既已攻克於是軍威益)¶
(振遂可與福康安/合兵直入楚疆矣)兩督遂合軍師聲威益熾即克石花¶
寨據險賊叢萃急救永綏城城復民免惴(福康安和琳/将川黔後路)¶
(既清一靣派令将弁防守一靣㑹合抵楚救援永綏城/圍而中間有土空石花寨等處勢最險峻賊衆叢聚抗)¶
<pb:KR4f0005_WYG_488-17b>¶
(拒頗覺兇悍官兵奮力殱戮賊匪望風披靡及克石花/寨後将至水綏城賊匪抵禦不遺餘力適劉君輔自克)¶
(花園一路前至擺頭冲苗寨分投繞上山梁擊㪚正抵/小排吾地方福康安和琳亦派花連布逹音泰帶巴圗)¶
(魯侍衛等與劉君輔兩路夹攻旋觧永綏城之圍城中/官兵及士民人等出城迎接無不歡呼載道慶若更生)¶
(其永綏四靣髙山長嶺苗寨環連而巴茅汛一帶重岡/複嶂直通鴉酉黄𤓰寨等處賊匪於山上層層堅築木)¶
(城固守花連布等甫離永綏數里西面山梁賊匪數百/人放鎗迎拒官兵奮勇勦殺焚燒大寨五處捜獲米糧)¶
(牛羊食物無筭福康安和琳復督同穆克登阿等由巴/第汛左右山梁分路進發賊匪百十成羣蛇伏亂石中)¶
(官兵穿林越箐連克數寨直抵竹子山山頂賊匪放鎗/抵禦官兵攀岩越坎呐喊競上鎗擊箭射殱斃不知其)¶
(數餘賊始/俱驚散)巴茅竹子山賊匪全力致峻嶺迥層疊越箐¶
<pb:KR4f0005_WYG_488-18a>¶
穿林邃鎗擊箭簇射賊難當(平/聲)敗退(福康安和琳督兵/攻克巴茅汛竹子)¶
(山賊匪寨落後安營設卡𦂳逼賊巢察㸔竹子山對面/有大山一座名蘭草坪最為陡險賊匪均聚於蘭草坪)¶
(西北之崖板寨而於東南各山坳故挿各色布旗冀誘/官兵福康安和琳即因賊人之計先令穆克登阿等潜)¶
(伏山阜安設砲位又派綸布春等帶兵由竹子山進攻/親率額勒登保等由志諾埡口䇿應繼進綸布春等甫)¶
(至山坳賊人鳴鑼放鎗蜂擁而来不下六七千人我兵/攀援而上併力攻擊穆克登阿等對面望見俟賊經過)¶
(山阜即用鎗砲擊打賊匪猝不及防沙石與骸骨俱飛/窩棚草房拉襍燒燬其蔵匿岩後者因岩石震落一同)¶
(滚岩而下官兵鎗箭並發誘敵之賊棄卡奔潰殱斃不/能悉數是日聞永綏一帶鎗砲之聲不絶令額勒登保)¶
(等帶兵往探至滚牛坡地方賊匪數千正在邀截糧運/因即搶上山梁并力壓下弁兵奮勇攪殺劉君輔亦帶)¶
<pb:KR4f0005_WYG_488-18b>¶
(兵出城合勦賊屍遍野餘衆紛紛潰㪚是處距鴉酉黄/𤓰寨不逺隘口益為險仄石梁木柵林立前後左右無)¶
(非苗寨賊匪等負隅抵死固守勢所必然福康安和琳/督率勁兵探明路逕設法進勦諒曲直之理    天鑒)¶
(維昭我兩督臣皆智勇篤藎之人定亦仰䝉而予助順/此時賊匪已成釡底逰魂斷不能久延抗抵    於十)¶
(全武功之後復増此一勝感沐奏遄昊蒼眷佑隆益加/隆真不能形諸言語惟南望㨗    臻大功速蕆俾楚)¶
(南萬姓共慶安恬/予懐始得少釋耳)黄𤓰寨不遥隘口守多術木柵既林¶
立石梁紛委積賊䕶巢固堅我擒渠盡力(叶/)曲直理既¶
昭兵勇帥多智勝亭向南望君臣此同志郵政本肅迅¶
㨗音盼飛至¶
<pb:KR4f0005_WYG_488-19a>¶
　　静室¶
春迴未来憩清和斯補吟數息乃造髙(此室又名/最髙處)如前¶
憐衆心(向日逰幸所至每憐衆役之勞中/途必頻令少憩盖亦習以為常矣)下望逺近田一¶
例綠苗深膏雨已既渥可任晴與隂然而半月晴望微雨¶
莫霖即此不知足亦乖中和襟循室頋名静責實静豈諶¶
　　竹罏精舍¶
到處竹罏不一足耽詩自信匪耽娱却將雅事成塵事¶
陸老還應笑此夫¶
<pb:KR4f0005_WYG_488-19b>¶
　　四月望日卧佛寺瞻禮得句¶
旋蹕前遭斯未来(日前自潭柘迴蹕至香山僅/駐三日是以未来此瞻禮)斯因補¶
詠重徘徊装新葺舊數朝閱(寺建自唐時名兜率厯代/相傳或名昭孝或名洪慶)¶
(或名永安雍正十二年重葺之修理賜名/十方普覺寺至乾隆癸夘復加    装飾)横遍䜿窮一¶
寺該(謂卧佛也䜿窮三際謂立與坐/相横遍十方謂卧相見梵典)七葉娑羅明示偈¶
(寺中有娑羅樹葉皆七出相傳/為昆舍浮佛倚以成道並有偈)兩行松柏永為陪(寺門/前兩)¶
(行松柏排立/皆數百年物)苾芻望日伊蒲獻(今日来此值望日寺僧/以素饌来獻因優賜銀)¶
(為檀/施)我見謂當如是哉¶
<pb:KR4f0005_WYG_488-20a>¶
　　含清齋有㑹¶
蕭寺邉傍樸斵齋今来騁望實開懐髙㸔林嶺翠圍宻¶
低見麥禾綠潤皆雙目畫圗袪俗逺一心名號與清諧¶
皇朝億萬年斯守¶
澤被含生敬莫乖¶
　　古意軒¶
意者發従心古為過者今今誠難復古意合慎於心試¶
㸔山如是或於理可尋隨縁吟五字聊以識来臨¶
<pb:KR4f0005_WYG_488-20b>¶
　　香山迴蹕之作¶
来往香山四日周欲因補詠匪因逰雖然即景豈無興¶
而以籌苗未釋愁屢勝却憐軍士苦(邇日福康安和琳/等𠞰捕逆苗㨗音)¶
(屢奏首惡自不難立擒惟念在事軍士勤苦之状/深可憐憫迅望即日蕩平安我黎庶用慰繾懐耳)全平¶
方免衆民憂玉泉路便成小憩亦比常年懶句酬¶
　　涵漪齋¶
香山富以山玉泉富以水山富以雄稱水富以潤美雄¶
潤兩相資闕一不可理斯齋額涵漪湖裔峰屏綺相資¶
<pb:KR4f0005_WYG_488-21a>¶
得一佳統歸静之㫖弗風湖不波溦漪明徹底静宜(香/山)¶
(園/名)嘉䕃下所㑹無彼此¶
　　挂瀑簷有㑹¶
起伏太行千萬該(京城西山以及塞外諸山皆自太行/支分蜿蜒而来峯巒起伏不知凡㡬)¶
(兹玉泉之山自香山之麓潛伏/至此突起者亦太行之脈絡也)玉山突起玉泉隈是為¶
大造神運注用作都京元氣陪湖既平流誰搏躍瀑因¶
逺引訝飛豗漫疑竒境有如此知自香山脚底来(玉泉/自玉)¶
(泉山之東山根仰出滙而為湖皆平水也此挂瀑簷之/水實出香山碧雲寺扵墻脊梵渠迤邐引注至此飛流)¶
<pb:KR4f0005_WYG_488-21b>¶
(為瀑並非玉泉之水也庚戌年題此處有句云/流自碧雲實以引落来蒼巘豈云訛盖紀實也)¶
　　倚晴樓¶
倚晴今嵗兩登樓(昨嵗秋冬雨雪優渥是以今春土膏/霑潤不須望澤春仲曽一登此樓因)¶
(有晴弗晴均宜拾/級誠暢意之句)實以春膏渥且優麥早穗齊期餅餌¶
黍皆苗長遍田疇是宜一已應舒志何迺雙眉弗展頭¶
兵壓賊巢盼逾切即擒首逆逓飛郵¶
　　麗矚軒¶
風日既清和更因㡬有暇路便至山嶺西上而東下嶺¶
<pb:KR4f0005_WYG_488-22a>¶
之略低處畝平有軒榭麗矚舊所額林泉俯初夏清和¶
正副名騁望㕘元化最欣且惕者滿目蔚嘉稼¶
　　迴蹕御園之作¶
降山即便御園旋夙昔扵遊戒滯延来往四朝恐政曠¶
𠞰征諸逆正心牽孤哉惬意林泉景慰者盈眸早晚田¶
(往嵗此時大田多未佈種即沿湖一帶稲田亦尚未插/秧今春暘雨應時二麥固收獲在即而稲粱芃荗俱已)¶
(蔚然在望蹕途/憑覽實為慶慰)陡憶當年問¶
安况(昔年自香山迴蹕必先詣可暢春/園問    安迴思此况不  復得)不禁黙坐一酸¶
<pb:KR4f0005_WYG_488-22b>¶
然¶
　　河南巡撫阿精阿奏麥收八分有餘詩以誌慰¶
肯堂昨報九分餘兹即豫郊披奏書一百八㕔州與縣¶
分盈欠計實非虚(豫省上冬雪澤深透今春雨水又復/充足大河南北普被優霑兹據阿精)¶
(阿奏二麥約收分數九分有餘者新鄉等十五州縣九/分者中牟等二十四州縣八分有餘者祥符等二十三)¶
(州縣八分者杞縣等三十州縣七分有餘者儀封等十/一㕔縣七分者商邱等五州縣合計通省一百八㕔州)¶
(縣約收共/八分有餘)上豐(謂直𨽻/九分餘)雖遜連疆者中稔(謂河南/八分餘)或勝¶
往嵗與(梁肯堂昨奏直𨽻二麥收成約九分有餘洵属/上豐兹河南固為少遜然已逾八分亦稱中稔)¶
<pb:KR4f0005_WYG_488-23a>¶
(較之去嵗通省牽算祗七/分餘民氣當可寛紓矣)齊晉秦音猶未至¶
天恩一律佑希予¶
　　西直門外¶
復還清禁非無事預日十魁巻度裁(殿試典禮自乾隆/二十六年辛巳恩)¶
(科定扵前一日還宫讀巻大臣将前十巻進呈候裁/定即先帶領引見次日御殿臚傳自是沿為定例)二¶
十七畨兹告蕆(予踐阼六十年中自丙辰至癸丑鄉㑹/試正科各二十次此外丁巳壬申辛巳)¶
(辛夘庚子己酉乙夘每遇國/慶又加開鄉㑹恩科各七次)傳臚期得取真材¶
半月農田象又殊麥齊穂黍緑苗扶十年難遇一年状¶
<pb:KR4f0005_WYG_488-23b>¶
益慰益欽自勵吾¶
　　賦得公而不明(得誰字八韻/朝考題)¶
莅位六旬滿丙辰歸政時沐¶
天恩獨厚思¶
祖徳増寅典值興賢殿材逢㑹試期公車加倍夥(今年/乙夘)¶
(予以八十五嵗在位六十年仰邀士子天眷為従古所/未有因特開鄉㑹試恩科各直省    踴躍觀光春闈)¶
(公車者多至六千餘/人較往年㡬扵倍之)棘苑出羣資宿學莫過者評文更¶
識其詎知忽老憊自用弗旁咨(左都御史竇光鼐平日/學問尚優其扵時文自)¶
<pb:KR4f0005_WYG_488-24a>¶
(詡講求有素向曽屢命衡文亦頗盡心所事是以今嵗/命為㑹試正考官乃不料其老憊意荒加以剛愎自用)¶
(所取第一第二名王以鋙王以銜朕初閲題名録時見/其姓名排列疑或有私詢之果係同胞兄弟幸非出一)¶
(房尚無弊竇但自来㑹試取中甲乙名次皆係省分相/間而竇光鼐此次獨出已見連取浙江二名副考官及)¶
(房官等共相勸阻皆不見聽恰又係兄弟二人未免致/滋物議及至覆試通榜竟無可㧞置一等之人而第一)¶
(名王以鋙竟考居三等之末足騐其學問平常徼倖入/彀至磨勘各巻應議者亦復甚多是竇光鼐及諸考官)¶
(昏憒之愆實無可逭因命将伊觧任與諸考官交部分/别議處國家掄才大典固欲秉公持正甄㧞真才然亦)¶
(貴於鑒衡明慎始可望其得人斷無自信無私輒可任/意去取之理竇光鼐此次深負朕委任之意有干嚴譴)¶
(乃所自/取也)要在眀而正寧惟公不私因之乖去取吾失却¶
<pb:KR4f0005_WYG_488-24b>¶
推誰¶
　　江西巡撫陳淮廣東巡撫朱珪各報麥收分數詩¶
　　　以誌慰¶
南方不以麥為重近亦接知青與黄越邇粤遥齊日到¶
東先西後理應當(江西距京三千餘里廣東逺㡬倍之/而同日奏到者以廣東氣候暖麥收)¶
(最早發摺實先扵/江西半月餘也)中豐(陳淮奏江西省入春以来雨暘/應時二麥已屆豐熟計收成分)¶
(數九分者寧州等五十㕔州縣八分者南昌等/二十五縣通省牽算共八分有餘堪稱中豐)下稔(朱/珪)¶
(奏廣東省麥收九分者東莞一縣八分有餘者乳源等/十一州縣及南澳同知所轄地方八分者順徳等三十)¶
<pb:KR4f0005_WYG_488-25a>¶
(州縣七分有餘者博羅等五縣七分者南海等九州縣/六分有餘者龍門一縣通省總計共七分有餘祗及下)¶
(稔/)雖稍(平/聲)異餅食餌餐率可償國本民¶
天君道重翹瞻慶共飽衷腸¶
　　詣¶
　廣潤祠祈雨之作¶
今春優澤異常叨麥穂齊禾苗尺髙有幸麥堪望夏稔¶
(今嵗二麥以春雨霑足現在将近成/熟詢之農民收成可期八九分以上)不期禾略待¶
天膏(惟秋禾已長至盈尺刻下若得有/甘霖益當暢茂未免略殷盼望)詣祠肅禱¶
<pb:KR4f0005_WYG_488-25b>¶
神靈霈渥畝庶蘇農力勞半月前猶慮霖過倐更(平/聲)請¶
雨愧拈毫(月之初五願時雩祭前一日詣齋宫齋宿詩/有翹瞻乃    暘好之句盖以今年春膏渥)¶
(被入夏後轉以晴霽為快真為北地所罕覯乃今/甫逾半月復来此請雨農事闗心無時可釋耳)¶
　　澹㑹軒口號¶
来軒必自長橋度三面臨湖舟弗殊自哂昔年額澹㑹¶
設無其㑹澹何須¶
　　望蟾閣作歌¶
邇来望㨗並望雨逸興都無懶作詩兹因請雨靈祠叩¶
<pb:KR4f0005_WYG_488-26a>¶
祠側髙閣聊臨之望蟾或曉或於晚而我曉晚無来時¶
閣建巳四十年矣登纔十二度留詞(閣建於乾隆壬申/至今已四十餘年)¶
(予每登必有詩而綜計之僅登十二次每来雖/有詩皆夘至辰返所謂望蟾亦虚有其名耳)是則結¶
搆乃虚擲底須人議過自知几上文集依例置知過論¶
實成虚辭¶
　　鑑逺堂¶
祠傍書室俯湖清鑑逺因之久與名却值無端靖苗逆¶
(楚黔苗民久安生理不意今春忽有逆首石栁鄧等紏/聚滋擾之事不得不大加懲創今日来此適接福康安)¶
<pb:KR4f0005_WYG_488-26b>¶
(和琳軍報已将賊首黄𤓰寨巢穴攻克並将附近賊寨/焚勦五十六處雖首逆暫時逃竄然其勢已潰諒不日)¶
(即可弋/獲也)吟㸔題壁重慙情(辛丑夏来此正值阿桂進勦/甘省撒拉爾畨回日盼㨗音)¶
(馳奏有千里蘭州廑逺慮勦畨回欲悉情形之句兹/復亟盼擒獲苗匪首惡閱壁間題句情事正復相同)¶
　　福康安和琳奏攻克黄𤓰寨賊巢詩以誌事¶
屈指十日盈未接軍營章兼之微望澤益切心焦忙因¶
詣¶
靈雨祠肅請膏&KR0584;霶憩餐理庶政驛逓軍書詳險彼黄¶
𤓰寨賊之巢穴蔵地據萬山中夏令隂雨長泥滑石林¶
<pb:KR4f0005_WYG_488-27a>¶
立寨落週遭防二臣率宿将探徑劬勞忘(前據福康安/和琳奏官兵)¶
(自三月二十六日攻克蘭草坪後雖距黄𤓰寨賊巢不/逺中間有榔木陀山賊匪抵死守禦官兵於四月初三)¶
(日復奮勇攻據山梁兹又據奏榔木陀迤西有登髙坡/山梁一道地勢極髙對面大山即黄𤓰山登髙坡之右)¶
(又有老虎灣係紅崖苗地道路極仄亦通黄𤓰寨福康/安和琳先於初六日率同額勒登保帶領經練已圖魯)¶
(等宻跴路逕計料賊匪在榔木陀一帶抵拒則迤西一/路防範必踈正可用竒搗其巢穴隨宻派穆克登阿領)¶
(兵従榔木陀攻擊作為由此進勦之勢令額勒登保帶/領綸布春等従登髙坡山梁正路進發另派西津泰等)¶
(為一路帶兵由老虎灣進發興保等為一路帶兵由茶/山凹進發阿哈保等為一路帶兵由硐頭進發雙林等)¶
(為一路帶兵由劍坡進發在諸将皆夙經行陣有勇知/方而福康安和琳一時宻籌分派直搗賊巢不啻胸有)¶
<pb:KR4f0005_WYG_488-27b>¶
(成竹/矣)分兵五路進既整且弗荒夙曽經屢戰知勇兼知¶
方分領同一心值晴進勦強(惟賊巢在萬山之中夏令/隂雨連綿泥深盈尺必得)¶
(天氣稍晴方可進攻初十日晚間雨勢少止各路於起/更後分投潜進夜半至附近黄𤓰山北香爐坡稍憩即)¶
(一齊分撲賊卡賊匪放鎗抵禦官兵扳岩越坎奮力直/前将及辰刻風雨復作山坡陡滑異常而官兵人人冒)¶
(雨争先鎗箭所到殱斃不可勝計於是賊匪不能/抗拒始向山後逃竄官兵隨将黄𤓰山大梁佔據)攀岩¶
復越坎埋根我武揚其奈雨復作冒霔争先當鎗箭簇¶
雨陣殱賊數無央頑苗不能抵遂據大山梁四圍峙絶¶
壁賊巢據中岡附近賊寨䕶其數(去/聲)㡬百望復值雨如¶
<pb:KR4f0005_WYG_488-28a>¶
注徑途不可量雨止勵将士下壓賊奔惶巢穴不能頋¶
逃竄山隂颺(自黄𤓰寨山梁俯視四圍賊寨不可計數/其時忽有賊目十餘人騎馬執旗来往招)¶
(集賊衆福康安和琳督兵撲壓不遺餘力傍晚又復大/雨如注咫尺不辨路徑因令各兵依岩傍箐稍為憩息)¶
(五更風雨略止復勵将士上𦂳進攻賊匪不支隨向山/後滚崖奔潰官兵分投勦捕並将賊巢一帶房屋放火)¶
(燒燬窖蔵火藥一併轟起火光照徹數里其隨従降苗/鄉勇亦皆奮勉出力搜獲糧石絡繹搬運並将石三保)¶
(祖墳刨挖七處剉骨揚灰此次除殱戮賊匪不計數外/共焚賊寨五十六處擒獲活賊一百餘名惟石三保等)¶
(乘間脫逃殊為可恨福康安和琳現将後路山梁要隘/之處嚴宻布置一俟天氣晴霽即當長驅尋踪勦捕披)¶
(覽之下既為慰恱復念我将士勞苦深堪憫惻惟待不/日将賊首悉行擒獲綏靖苗疆即可宣示懋賞以酬勲)¶
<pb:KR4f0005_WYG_488-28b>¶
(績/耳)燒寨并燬窖數里耀火光獨是逆首走窮追驅龍驤¶
閱摺恱繼憐悦賊不久亡憐我衆軍勞勲績籌奨償佇¶
待告全㨗殊恩褒忠良¶
　¶
　¶
　¶
　¶
御製詩五集巻九十七¶
