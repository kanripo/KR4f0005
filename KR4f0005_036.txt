# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:08.393988
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 初集卷三十六
<pb:KR4f0005_WYG_036-1a>¶
欽定四庫全書¶
御製詩初集卷三十六¶
　古今體七十一首(丙寅八/)¶
　　三箭山¶
　　龍泉闗側崇崖竦峙康熈二十二年我¶
聖祖經此勒馬而射連飛三矢直逾岩頂居民遂呼其¶
　　䖏為三箭山經過其下仰維揚之¶
烈蹟切如在之溯思不愧無文因成有述¶
<pb:KR4f0005_WYG_036-1b>¶
柔弓長箭夙曽聞(柔弓長箭快馬輕刀/我國朝夙擅長枝也)㧞萃多能¶
聖出羣¶
神武真堪軼貞觀天山那更數将軍従容望月烏號引¶
想像秋風赤羽分㡬度停鞭層巘側¶
當年威烈尚凌雲¶
　　龍泉闗恭依¶
皇祖元韻¶
雲闗臨木杪石壁矗秋空據勝三邉接銷烽九塞同寒¶
<pb:KR4f0005_WYG_036-2a>¶
遲莎坂綠旭放堞樓紅花雨霏天外清凉指頋中¶
　　積素¶
積素逓晨寒寥空㽞曉月雞號塒上霜凘礙溪邉筏鐘¶
聲古寺傳炊煙茅店發光景堪攬結雲嵐倐出沒殘夢¶
誰復續閒情扵以越得句讓坡仙拈髭興無歇¶
　　度龍泉闗山西省諸臣来接¶
西廵臨九月肆覲接羣工圭璧雖無輯量衡應有同豫¶
逰遵夏諺蟋蟀驗唐風疾苦閭閻切休徒頌屢豐¶
<pb:KR4f0005_WYG_036-2b>¶
　　自長城嶺至臺懐恭依¶
皇祖元韻¶
五臺夙所企結念禮文殊行将至香界先此躡雲衢秋¶
色駐楓嶺霜華霏椒途来来就日民雜沓聲懽呼峰矗¶
村前髻泉鳴澗底竽閭井西成佳對此頗自娱撫衆意¶
彌欽䋲¶
武念更紆十年縦小康豈足言區區清凉信清凉宜為¶
佛所都天花上下雨梵雲朝暮圗延禧祝¶
<pb:KR4f0005_WYG_036-3a>¶
慈寜端資法潤濡時廵藉講武¶
皇祖有鴻模申命僕御臣此行其可無¶
　　射虎川¶
　　遵長城嶺而西絶壁嵌丹灌叢纈緑我¶
皇祖西廵時射虎䖏也神武泉在其旁因成是什用志¶
　　景欽¶
樷莽荒榛霽靄凝川經射虎仰¶
威稜孫權却笑為車怯李廣徒聞沒石能詎是雄矜一¶
<pb:KR4f0005_WYG_036-3b>¶
夫勇由来¶
聖有百靈憑何人政致於莵避到䖏農桑信可徴(五䑓/舊聞)¶
(多虎今則墾田藝/植猛獸避跡矣)¶
　　即事¶
逺峯積雪玉為屏近障開雲髻矗青應是耆闍域相望¶
不教形色擅山靈¶
　　娑羅樹恭依¶
皇祖元韻¶
<pb:KR4f0005_WYG_036-4a>¶
樹聞如意随求得(梵云噶爾布喇瓦喇斯此/云如意樹即娑羅樹也)梵典曽標¶
鹿苑植層層幢莭古佛前碧眼畨僧来尚識東土西天¶
豈定形飛来靈鷲干雲青安知此樹不憶石因風作語¶
猶泠泠七葉蘢葱湘盖偃縱移根越千年逺益部楚州¶
疑附㑹那覩月木依雲巘(娑羅花佛日盛開毎朶十二/瓣過閏輙多一瓣故云月木)¶
(見雲/南志)如桐如栝影團圞雪覆霜凝翠鬱盤不殊調御丈¶
夫倚(用涅槃/經事)曽沐¶
曼殊師利㸔(鳥斯蔵進表皆稱曼殊師利大皇帝曼殊/是佛妙觀察智更切音與滿洲二字相近)¶
<pb:KR4f0005_WYG_036-4b>¶
(故/云)¶
　　清凉山恭依¶
皇祖元韻¶
槁渡西廵仰¶
聖蹤(西廵橋在寳塔縣前康熈二十/二年因    乗輿臨幸故名)崇崖仍舊矗¶
堯松隔巒未見雪中寺應谷先聞雲外鐘敢覔新題清¶
詠别惟應¶
元韻敬依重(五䑓諸勝一依有増皇祖舊/作元韻不敢稍    益也)山靈有問如¶
<pb:KR4f0005_WYG_036-5a>¶
何答再過還期叩碧峯¶
　　五臺山天花詩恭依¶
皇祖元韻¶
仙菌多盤古柏青金幢玉莭倚雲屏山僧雨後鋤懸壁¶
飯佐胡麻萬慮寜¶
　　北臺眺望㳟依¶
皇祖元韻¶
此地誠初地花宫切昊宫攀梯九天半駐䍐五雲中夙¶
<pb:KR4f0005_WYG_036-5b>¶
道夏猶冷今来氷却融(北臺為五臺㝡髙處咸謂積雪/經夏不消仲秋即絶人来徃兹)¶
(已立冬候而天氣暄和山逕/雪融泥濘人言豈可盡信耶)禅闗最髙處放眼豁心蓬¶
昨向雲中望今徒雲外躋瞰餘三晉小憑處萬峰低化¶
國多神跡雕楹煥¶
寳題¶
勲華是峰並不敢道思齊¶
　　望海峰恭依¶
皇祖元韻¶
<pb:KR4f0005_WYG_036-6a>¶
天半瞻蘭若鐘聲發上方只疑查到漢空說海生桑積¶
雪山皴白經霜葉染黄¶
聖蹤餘想像雲際辨微茫(望海峯在東臺是日/北臺望見而未至)¶
　　靈鷲峯文殊寺㳟依¶
皇祖元韻¶
靈鷲標乾竺飛来無近遥穹窿開梵宇左右列僧寮葆¶
羽峰頭駐天花雲外飄從臣傳¶
徃烈指㸃話崇椒¶
<pb:KR4f0005_WYG_036-6b>¶
　　殊像寺恭依¶
皇祖元韻¶
跨猊自何至駐此象龍筵乍覩無殊像堪明不二禅神¶
光燭空際柏子落階前那用登層頂憑臨意豁然¶
　　顯通寺恭依¶
皇祖元韻¶
窣堵入雲重髙盤靈鷲峰無先梵網域最古化人蹤(是/寺)¶
(創自漢明帝盖佛法始入中/國時震旦祗園此為最古)嵐影交忩翠松隂入座濃¶
<pb:KR4f0005_WYG_036-7a>¶
歸輿凹外轉猶聼隔林鐘¶
　　廻鑾即事¶
時廵䋲¶
武閱金穰䑓麓延縁禮法王最愛唐風猶近古時從好¶
樂戒無荒¶
祝釐廻奉¶
大安車空裏簁簁度嶺斜應是文殊送歸轡故教随路¶
散天花(是日/雪)¶
<pb:KR4f0005_WYG_036-7b>¶
天公玉戯變暄寒迤邐銀衢碾翠鑾廻望五臺霄漢上¶
虗無真作化城觀¶
　　廻鑾至鎮海寺積雪在林凹峯露寺天然畫意因¶
　　　命張若靄寫之¶
藍田生玉有波濤古榦拏龍染鬛髦好是天公傳粉本¶
從教呵凍一揮毫¶
路遥昨過禪虗叩泥濘今来礀未登多謝山靈不相悋¶
却将全體露銀稜¶
<pb:KR4f0005_WYG_036-8a>¶
煨芋煙霏香積厨山僧消受合清臞詩禪契處㕘形色¶
不可圗中如是圗¶
　　長城嶺雪霽¶
祗域林逰遍雄闗轡返初㸔峯真積玉度嶺似凌虛松¶
翠張圓盖溪凘響佩琚茶煙颺僧舎酒望颭村廬風俗¶
分燕晉馳驅戒旅胥農祥多黍稌水利仿溝渠(是處有/引水灌)¶
(田/者)䑓麓廻眸逺雲端結念紆不教吟興盡佳處每㽞餘¶
　　暖¶
<pb:KR4f0005_WYG_036-8b>¶
嶺複更巒重暄和逈異冬暖披綿襖日寒勒翠微峯村¶
落尋常静吟哦次第供天工人與限緑樹入闗逢¶
　　阜平縣¶
朝過阜平縣霜華散輕寒宴温朱鳥暉依微墟里煙一¶
老跽道左皤皤實可憐将欲賜之金匍匐前致言謂駕¶
由此過首被皇恩旋豈敢重受賜不知止足焉吁此迎¶
鑾人奚啻萬與千得隴還望蜀尚且増其年(朕下詔賞/賚老民視)¶
(年之大小以别賞之輕重故多増其年嵗以邀厚賜其/云百嵗及九十者率皆七八十嵗之人然亦不與之較)¶
<pb:KR4f0005_WYG_036-9a>¶
(也/)等差寜過優誰惜此戔戔是老獨異恒可謂耆而賢¶
十室有忠信吾聞諸文宣亟命重賞之教汝曽與元淳¶
風在閭閻對此一忻然¶
　　秋麥¶
燕南洛北風相近貽我来牟物土宜氣伏三冬先吐甲¶
緑連千畆已銜滋每添鑾輅憑觀喜肯使龍驤恣意馳¶
臈雪春霖知協否一年曽㡬放懐時¶
　　箕山四首¶
<pb:KR4f0005_WYG_036-9b>¶
蘭衢翹首望雲椒小隐興予論古遥一任棄瓢還洗耳¶
巍巍蕩蕩總歸堯¶
蒼煙淡靄古溪頭父老猶然說飲牛自是耦耕有沮溺¶
那無長徃讓巢由¶
桑田海水㡬廻更此地千秋識遯亨避世不縁逢叔世¶
伯夷難擅聖之清¶
行唐迤邐度箕山問答碑前夕照殷巢許有知應抱恨¶
孤踪何自譟人間¶
<pb:KR4f0005_WYG_036-10a>¶
　　真定隆興寺禮大佛¶
真定大佛夙所聞調御丈夫天人尊禮遍文殊不見法¶
(適從五䑓/瞻禮廻)便道因之一入門(世尊因文殊在門外立乃/曰文殊文殊何不入門来)¶
(文殊曰我不見一法在/門外何以教我入門)權城(在縣北二十/里古犍鄉也)南望亘埤堄¶
香閣(佛香閣即大佛殿/    聖祖御題)遥見髙横雲龍騰故苑尋覇業¶
(燕慕容熈所建龍騰/苑即此隋改為廟)獅吼初地禮法輪繚垣拓落據塏¶
址佛樓穹窿切逈旻曲廊延袤下無地豐碑挿笏何紛¶
紜豈能一一辨氏代開皇開寳依稀分吉祥雲裏瞻相¶
<pb:KR4f0005_WYG_036-10b>¶
好五髻千臂懸星辰金容滿月白毫彩荘嚴具足威且¶
神其髙丈六復丈六有如量頂無邊身(無邊身菩薩将/竹杖量世尊頂)¶
(丈六了又丈六量到梵天亦不見世尊/頂乃説偈云若有能量者窮刼不可盡)我聞虗空冺邊¶
際孰非佛相徒是云湏彌非大芥非小目迷五色心猶¶
塵隋創唐修成徃蹟墨胎今尚傳将軍(寺有鄂國公重/修碑最古潤可)¶
(摩閣旁復有/泥塑敬徳像)後周闢異意本吝鑄泉豈復今猶存(周世/宗毁)¶
(此像以供/泉府之用)宋祖重造稱功徳悉擅未識六度真(檀捨也/佛無不)¶
(捨豈惜/一軀哉)闍黎荒唐詎宜信銅出眢井傳俗論(俗傳造是/像時寺後)¶
<pb:KR4f0005_WYG_036-11a>¶
(井自出銅/至今尚存)佞則不可毁何必撡戈聚頌難具陳憑欄聊¶
且縱逺目小陽景物方如春¶
　　閱滹沱河隄工¶
徒駭舊津谷其流無定所源出大戯山(在山西/緐峙縣)經此達¶
直沽頻年漸北徙行恐侵村墅曽允方伯請建隄資捍¶
禦(乾隆九年允髙斌奏/建魚鱗隄並挑水&KR0309;)䑓懐返六轡便道戾兹土混流¶
迤郊南延縁勢一覩茭葑積崇崇魚鱗排齲齲防險常¶
若斯何慮波臣皷更喜沙痕漲俯視成洲渚禹行縱未¶
<pb:KR4f0005_WYG_036-11b>¶
能潘治不無補(明潘季馴治河最/善髙斌常敬服之)蒼煙淡靄間極目稍¶
延佇波寒魚在潜荻老鴻辭溆䇿鞭可亂流無待氷合¶
浦誰能麥飯亭真偽勞稽古(光武渡河盖在深澤饒陽/間唐宋以来凡渡滹沱者)¶
(無不舉光武事此處亦/有麥飯亭盖附㑹耳)所幸奏底績萬戸慶寕處¶
　　登真定廣恵寺多寳塔¶
祗園尊勝亦雄哉拾級真登七寳䑓雲霓層梯供攬結¶
隋唐勝蹟許徘徊(是寺與隆興寺同建扵隋/而修扵唐有寺碑可據)帶形滹水¶
半灣合畫景恒山一坐開望逺憑髙每有意堵波獅象¶
<pb:KR4f0005_WYG_036-12a>¶
記初来¶
　　真定行宫晚坐(時孟冬/五日)¶
别館花宫側軒齋閱嵗年(行宫建扵康熈五十/二年在隆興寺右)晚芳生¶
意趣古榦静因縁新月纔堪對清宵劇可憐朦朧香閣¶
影空色悟初禪¶
　　雪浪石用蘇東坡韻¶
杜老白帝僦東屯蘇翁稍幸斯州尊從来詩人半窮困¶
未必天道迷昭昏孤踪飄泊豈有定官居尚憶懸水村¶
<pb:KR4f0005_WYG_036-12b>¶
(坡詩云官居/獨在懸水村)我從便道尋古蹟䇿馬定武循城門衙齋¶
左側醉仙在無湏玉局重招魂立来應已閱桑海移時¶
想復動雲根峰皴似助吟咏勢苔斑猶漬摩挲痕當時¶
滕倅投意氣(東坡是詩乃和滕大夫韻/也滕名興公為定武倅)掀髯把酒相評¶
論何人好事惜廢堕覆之以亭承以盆却憶晴忩哦日¶
課(向在書齋曽咏此題/今刻樂善堂全集中)雪浪早入予思存¶
　　叠前韻¶
周廬衛士千牛屯雲依星拱黄屋尊郡城南望據勝勢¶
<pb:KR4f0005_WYG_036-13a>¶
節候東壁方中昏納稼逢年慰予志崇墉比櫛㸔村村¶
省方餘暇討輿誌衆春園首尋松門(韓琦衆春園亦在/定州城内康熈四)¶
(十一年州牧韓逢庥移雪浪石置園内前建碑/御書亭後有韓琦蘇軾祠並軾  書雪浪齋)　韓蘇¶
卓犖宋偉噐葆祠相望慰精魂百花池畔(在園/内)笠亭下¶
亭亭桀竪如生根異代何幸遭¶
睿賞¶
宸章焕注屋漏痕海上三山却可擬淮中一品安足論¶
坡翁筆力健扛鼎坐令光生丈八盆(盆上刻銘係/坡老手蹟)從来¶
<pb:KR4f0005_WYG_036-13b>¶
正人顯後世撫玩之餘鍳戒存¶
　　命張若靄圗雪浪石再叠前韻¶
造物精氣視所屯石中巨擘雪浪尊巍然曽見宋冠帯¶
介爾不受世朝昏沃之以水跳珠沫翠影仿彿浣花村¶
曽聞此語半疑信惜哉未訪荒園門寫真無慮道士醉¶
醉裏越得傳神魂詞臣頗善米家畫渲染爰命探天根¶
壁張欲出雲煙氣燭照曽無筆墨痕兩孫絶枝亦已擅¶
興来擬喚髯翁論(石盆上刻坡銘云盡水之變蜀兩孫/與不傳者歸九原注云蜀孫位孫知)¶
<pb:KR4f0005_WYG_036-14a>¶
(微善畫/活水)此翁詩句豈易和如繼陽春以叩盆前言未足¶
更叠韻仇池事例今聊存(一題而數叠元韻惟坡擅此/長尤以仇池石詩為最云)¶
　　定州覧古¶
迤邐中山境林端夕照紅逢秋農有慶閲古興無窮事¶
業韓彪炳文章蘇趫雄千秋遺矩在明月與清風(二村/名在)¶
(縣南北各/三十里)¶
　　蓮池書院¶
西廵返翠䍐東道駐樊輿蓮池舊名蹟停轡覧斯湏閒¶
<pb:KR4f0005_WYG_036-14b>¶
齋十笏强小園五畆餘建插引盧水滙為明鏡湖俯欄¶
有逰鱗護波来飛鳬不謂城市中而與林泉俱吟咏息¶
冠盖絃誦聚生徒必有取義耳詎惟玩物乎茂叔標净¶
植所愛寄芙蕖晦翁創白鹿覺牖垂芳模瞻彼萬巻樓¶
(在府治内元賈輔/建延郝經居之)守此一經鋤一經苟或通萬巻理不¶
殊朂哉佔畢流學為君子儒¶
　　賜直𨽻總督那蘇圗¶
滹水松山六御臨觀豐稍覺慰予心王畿千里民惟止¶
<pb:KR4f0005_WYG_036-15a>¶
保障一方汝尚欽要識¶
天庥承處幸應湏農事静中尋連塍二麥芃芃緑漫使¶
馳驅恣羽林¶
　　雪擬蘇軾聚星堂體兼用其韻¶
蘇辭遭遇多枝葉倒綳禁體先犯雪起舞浮白意匠殊¶
縱横驅用堪呌絶(聚星堂體本潁州禁體物語考廬陵/集玉月梨梅練絮白舞鵞鶴銀等勿)¶
(許用坡詩有起舞浮白字盖字雖犯而意不同此坡/老見長處至雪字應在禁例而用之未免倒綳矣)元¶
冥恰喜交初莭(時甫交/小雪莭)過水真如遇方折平原羃䍥寒¶
<pb:KR4f0005_WYG_036-15b>¶
颸逼長空晻靄暮光滅旌門鐃吹雲璈奏幔城漏響金¶
魚掣徘徊中夜聼拉瑟行檠熻赩蓮花纈天忩取氣掲¶
薄紗(武帳遇雪宜令透風則/人不致受炭氣而得疾)地爐(掘地為/爐也)生火燃枯屑¶
遥想林岫已婆娑却愛郊坰正飄瞥即景朅詠都官句¶
占年夙記農家說醉翁髯老垂號令㑹取陳言能㸃鐡¶
　　命梁詩正等賡前題因叠韻再作一首¶
同雲一色難分葉禁體苦吟雪非雪背觸如叅竹篦子¶
歐令蘇傳兩竒絶蝗深可卜田火除心喜應教屐齒折¶
<pb:KR4f0005_WYG_036-16a>¶
况復督亢舊膏腴(是日過安肅督亢陂即/燕丹所圗以獻秦王者)恰似藍田未¶
堙滅梁王已命兎園宴杜老那擅鯨魚掣憑輿攬結吟¶
興飛拈鬚何慮氷花纈十餘字耳乃區區不因歩韻宜¶
避屑(余謂屑字似應在禁/體祗以蘇韻用之)却憶澄海禁水部(癸亥冬澄/海樓與張)¶
(照梁詩正聫句凡字渉水/部者槩不用視此稍嚴耳)倡和豪情巖電瞥試㸔滕六¶
御風行彼則有言可無説獨憐呵凍賡吟者毳衣布帳¶
寒如鐡¶
　　雪中過定興縣¶
<pb:KR4f0005_WYG_036-16b>¶
斜飛作勢正鬖髿髙下糢糊驛路賒凍咽小溪疑潄玉¶
春回老檜欲生花¶
乾扵細雨濕扵霜寒裊鞭絲度范陽千載詩人傳島瘦¶
(賈島范/陽人)白雲深處望迷茫¶
村鴉恰恰向林啼極目遥天勢乍低憶得三年前覔句¶
瓊田䟦馬瀋城西¶
坡翁一句記分明将謂詼諧却有情歌舞農夫怨行路¶
由来雨雪不相争(斯人何似似春雨歌舞農夫怨/行路東坡次韻王滁州句也)¶
<pb:KR4f0005_WYG_036-17a>¶
　　掛瓶菊叠舊作韻¶
擕来清苑秋色(沿途無菊至保定始見/盆植者折數枝挿瓶中)㑹得江州孟嘉¶
不畏蹊邉雪冷何妨帳外霜華無言花姿葉態随意黄¶
正紫斜含毫似難揣稱燄垂蠟燭紅紗¶
　　三清茶(以雪水沃梅花松實/佛手啜之名曰三清)¶
梅花色不妖佛手香且潔松實味芳腴三品殊清絶烹¶
以折脚鐺沃之承筐雪火候辨魚蠏鼎煙迭生滅越甌¶
潑仙乳氊廬適禅恱五藴浄大半可悟不可説馥馥兠¶
<pb:KR4f0005_WYG_036-17b>¶
羅逓活活雲漿澈偓佺遺可餐林逋賞時别懶舉趙州¶
案頗笑玉川譎寒宵聼行漏古月㸔懸玦軟飽趂㡬餘¶
敲吟興無竭¶
　　𢎞恩寺¶
梵宇接通衢花宫别一區焚香薫意葉禮佛定心珠不¶
認幻空色誰叅真有無暫教停玉食聊試飽伊蒲¶
左側闢離宫雲匡展轉通(左側離宫亦建扵康熈年/間白屋數楹足有佳致)土¶
階¶
<pb:KR4f0005_WYG_036-18a>¶
堯儉徳丈室佛家風㡬个寒筠緑一忩曉日紅歸鞭循¶
徑轉人語出林中¶
曺溪雖别源般若豈殊門(釋家分宗教律三門/是處盖持律門也)㑹得無¶
為行何妨如是言冬初烏哺母嵗乆檜生孫廻首前逰¶
跡光隂迅若奔(憶余雍正年間因徃水東便/道一至此寺忽忽十餘年矣)¶
　　白雲觀¶
清都閟嵗年咫尺鳯城西舊蹟傳日下愧我未㽞題西¶
廵返翠華陽月迎朝曦迤邐阜成門紫府路左陲詎為¶
<pb:KR4f0005_WYG_036-18b>¶
逰仙来聊因便道宜延縁歩石闕掲要雕横楣雲章鳯¶
篆間将謂多神竒圓圓圗太極鼻祖自濂溪七真殿實¶
古聫語出張芝(殿内孫岳頒/字甚有筆法)如何舎孔孟而云交坎離¶
净室最幽閒墨胎坐處機設云藉是傳非得乃失之木¶
鉢誠臃腫(室内真人鉢可容粟一石/相傳通宻自塞外携至者)似有妙偈垂其後¶
峙塗閣拾級登雲梯¶
帝載無不通何况儼在兹瞻禮祈有年所願恒如斯(今/嵗)¶
(直𨽻秋成豐稔實數/年以来所僅見者)徘徊撫庭植松柏拏虬枝約畧考¶
<pb:KR4f0005_WYG_036-19a>¶
建置細睇無年碑(觀内有正統正徳重建碑又一碑無/年號而所記處順堂事為最古云)¶
兩朝垂寳翰(觀内/復有)　　(聖祖賜匾最多/世宗御書福字)煥若雲霞披懿¶
此長春宫佳勝孰與齊含毫紀初歴風日洵恬熈廣成¶
世間少訪道且遲遲¶
　　西廵廻鑾述事¶
䋲¶
武惟懐詠陟山六龍棽麗薄冬還赦除本為𤯝灾肆粟¶
帛頻因飬老頒¶
<pb:KR4f0005_WYG_036-19b>¶
塵浄香街碾大章問¶
安依舊寝門常祝釐欣得文殊佑應與崇臺並¶
夀康¶
歴覽倉箱萬寳登(今嵗直𨽻並山右晚田/甚豐為數嵗所罕見)肯㤀宣郡目¶
觀曽(去嵗至張家口彼處正被災/雖亟賑恤戚然未釋扵懐)今秋薄得山田穫却¶
為災餘喜不勝¶
民瘼時縁廵省知¶
仁皇家法至今垂歸鞭尚拂城闉栁正是小陽未冷時¶
<pb:KR4f0005_WYG_036-20a>¶
　　携衆春園并雪浪石稿本以歸因命董邦逹圗之¶
　　　三叠前韻¶
磊磊白石如&KR0008;屯蘇詩説項石以尊我臨定武尋遺蹟¶
寒雅呌樹山黄昏丹青思命傳神手塾師徒遇三家村¶
規模纔得具約略若為祠宇若為門一峯已㸃長髭眼¶
(雪浪石已命張/若靄圗一幅矣)三徑應貌香光魂古屋蕭蕭閴以寂踈¶
松落落盤其根憇㳺為想韓蘇躅苔蘚全蝕波濤痕由¶
来忘筌乃近道刻舟求者奚足論此物頗幸仇池石至¶
<pb:KR4f0005_WYG_036-20b>¶
今安在髙麗盆剪燭清吟参結習地爐活火方温存¶
　　命董邦逹圗途間雪景櫽括大意示之因再叠禁¶
　　　體詩韻¶
藝圃曽聞輕楮葉營邱夙擅能圗雪設如白戰遇歐蘇¶
錯手無從堪笑絶昨從清苑返行旌范陽古道循曲折¶
雲羃朔天漸低黯煙凍僧寮乍昇滅吟詩未覺冰硯寒¶
行圍却喜飢鷹掣簁簁著體化如幻綏綏壓㡌緐扵纈¶
從来此景我所耽興豪擬問誰遺屑却慙未透即離禅¶
<pb:KR4f0005_WYG_036-21a>¶
還應為譜風花瞥耳&KR0008;目眎本一例約畧林嵐為指說¶
畫成傳示同事㸔從教宵寐衾鋪鐡¶
　　五弟稽古齋全集刻成進覽即事書懐¶
華編成秩秩謙度出遲遲(余與弟皆以雍正八年薈萃/所為詩文定稿而樂善堂全)¶
(集刻扵乾隆丙辰弟至今嵗始刻/全集即此謙冲朕實愧賞弗置)稽古得精粹由中不¶
蔓枝清辭淡以逺豪筆爽而竒恍憶晴牎永塤箎唱和¶
時(集中諸作舊時日/課同題者居大半)¶
　　三叠擬聚星堂韻¶
<pb:KR4f0005_WYG_036-21b>¶
拈出天花示迦葉一笑至今鬚鬢雪昨吟禁體效歐蘇¶
沓拖流風殊未絶冀北方欣麥鍼綠江南應報梅腰折¶
望中峯勢忽如迷旋教萬徑人踪滅收餘活火煑三清¶
(茶/名)颼飂古鼎松風掣亂侵屐齒乍凹凸細灑簾旌仍委¶
纈詩翁競勝巧形容島瘦郊寒全不屑清歡渇望兩相¶
争此景年来曽㡬瞥朱鳥温暾綿襖披三希佳事還堪¶
説明忩浄几展時晴古法平沙劃錐鐡¶
　　明忩¶
<pb:KR4f0005_WYG_036-22a>¶
徙倚明忩下温暾朱鳥光寄閒忘景急致逺覺時長装¶
火檀噴鼎扶盆橘染緗玩辭届来復安静飬微陽¶
　　每至冬月輙寫寒梅數枝因成短句二首¶
索笑廵檐意最親依然逢得㺯珠人恰如老榦孤山側¶
不負年年㨗報春¶
品兼藴藉與風流无咎猶然粉本留漫道寒冬偏寂寞¶
明年芳事此從頭¶
　　題董邦達寒江獨釣圗¶
<pb:KR4f0005_WYG_036-22b>¶
臨流㺯竿綫㑹心古有方将取必姑與子釣而不綱¶
栁州詩裏畫營邱畫中詩是一還是二妙處試傳之¶
　　冬至齋居叠舊作韻¶
評論晝短與宵長旋轉羲娥了不忙乍對銀釭遲漏刻¶
因披青簡發芸香姬公易彖原堪見工部詩懐未易量¶
遷坐致齋欽祀事天心来復又開陽¶
　　冬至日有事於¶
南郊¶
<pb:KR4f0005_WYG_036-23a>¶
璇霄象緯麗昭明子月¶
天開殷薦行韶樂将将聆九奏崇壇嶽嶽歩三成獻籩¶
允惬綏豐願(直𨽻今嵗豐稔為數/十年来所僅見者)捧璧彌深奉若誠静¶
騐大来而小徃勤思保泰以持盈¶
　　太液氷嬉十二韻¶
順時陳國俗擇地試雄觀號令傳河若威儀紀水官光¶
凝元玉浦聲咽碎珠灘散處雲馳宇紛来雪噴湍端因¶
智獨勝奚必力俱殚疾以徐斯疾安其危乃安御風列¶
<pb:KR4f0005_WYG_036-23b>¶
應譲逐日夸無難迅似巖飛電温知犀辟寒超羣殊閃¶
㸌作勢更媻珊擬議弦催箭形容鏡舞鸞一時誇奪幟¶
獨歩早登壇妙義韜鈐外憑人著眼㸔¶
　　臘月廿五日立春擬春帖子¶
萬物含韶律千門颺瑞煙雙春連一嵗一氣轉雙年¶
鴻龍玉斗運無休京兆青旗迓土牛臘鼓喧鳴春草發¶
一年農事又從頭¶
　　除日¶
<pb:KR4f0005_WYG_036-24a>¶
除舊迎新莭要春餞臘朝排門聲報竹巻燭頌稱椒麗¶
景依蘭殿和風到綺寮元冥應惜嵗故慢轉招摇¶
　¶
　¶
　¶
　¶
　¶
　¶
<pb:KR4f0005_WYG_036-24b>¶
　¶
　¶
　¶
　¶
　¶
　¶
　¶
御製詩初集巻三十六¶
