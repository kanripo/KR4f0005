# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:10.564037
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷六十九
<pb:KR4f0005_WYG_127-1a>¶
欽定四庫全書¶
御製詩二集巻六十九¶
　古今體七十四首(丁丑四/)¶
　　駐蹕蘇州¶
乘時展義玉鑾廵莅止吴城胥水濵春色由来南國麗¶
民情較比昔年親縱看道左多歡忭寧忘灾餘有窶貧¶
鮮盖藏還尚華飾此邦要務在還淳¶
　　觀蘇城閭閻之盛不減昔年既以慰懐兼成是什¶
<pb:KR4f0005_WYG_127-1b>¶
旋轉深叨造化功昨春猶疫幸秋豐肉瘡剜補嗟黎獻¶
滿益損謙切已衷資食資衣厪宵旰任親任近繞西東¶
羽林扈衛曽何藉膝下原吾赤子同¶
　　凝懐堂¶
　　在蘇州織造衙門旁行宮内康熈年間所¶
賜名也適来居之輙成是詠¶
三吴廵露冕數宇駐宵衣¶
寶額懸瑤篆凝懐揭妙機盡蠲塵慮擾常守道心微展¶
<pb:KR4f0005_WYG_127-2a>¶
義将繩¶
武如臨¶
聖日輝¶
　　支硎山¶
問景東峯與碧泉支硎得號憶遥年可知愛鶴兼調馬¶
那礙翻經及習禪圗畫竒参忩户裏筑琴響逓榻牀邉¶
舊題宛在蒼崖泐何事苔痕半隐然¶
　　寒泉亭子¶
<pb:KR4f0005_WYG_127-2b>¶
無泉不寒此擅獨鑿石引流潨復曲何當深夜坐孤亭¶
萬慮都蠲一輪掬¶
　　寒山别墅¶
泉出寒山寒秀分支硎支昔逰曽未到名則常聞之烟¶
巒欣始遇林壑誠幽竒應接乃不暇而盡澄神思庭前¶
古榦梅春華三兩枝孰謂宧光往斯人如在斯¶
　　飛魚峽¶
朗山誰假借浪水已疑然源溯雲中竇光澄鏡裏天投¶
<pb:KR4f0005_WYG_127-3a>¶
竿庾信釣溉釡寗封仙所遇欣初得還因緬昔賢¶
　　馳烟驛¶
驛路馳烟著壁題客来衣履尚凄凄支硎秀色千秋暎¶
津逮遥思孔稚圭¶
　　緑雲樓¶
熈春新霽間輕隂韶秀山姿暢好尋支遁寒泉纔滿聴¶
宧光别墅又登臨紅梅翠竹天然繪妙理清機不盡吟¶
千頃緑雲餅餌計憑觀惟是悦予心¶
<pb:KR4f0005_WYG_127-3b>¶
　　對瀑¶
九疊垂雲紳一泓注石髓卉物太昌妍藉兹足淘洗¶
　　戲題空谷¶
幽人昔時隐空谷與木石居鹿豕逰豈謂髙卑起飛閣¶
更教雜遝鳴羣騶徒觀梅竹三春雅便擬棲遲一刻留¶
馳烟驛畔多條頴(空谷中有馳烟/驛宧光所題云)問爾低枝掃跡不¶
　　寒山千尺雪疊舊作韻¶
寒山即是支硎山趙凡夫始疏山泉我昔憑觀愛清泚¶
<pb:KR4f0005_WYG_127-4a>¶
雲中曽未窮其源隐人别墅兹一至故蹟厯厯閒評詮¶
乃知芙蓉注乳竇千枝萬派斯依縁烟崖氷峡疊髙下¶
㵼為飛瀑渟為淵大珠小珠跳澗谷五出六出紛林巒¶
四時恒此舞滕六千尺幻欲生藍田雪乎否乎否雪乎¶
長笑人然我亦然朅爾題詩朅爾去淙淙響在依稀間¶
　　聽雪閣疊前韻¶
飛魚於雲中聴雪乃峡底髙下殊倒置名象若斯耳適¶
從寒山来始遇空谷美(辛未惟至千尺雪寒/山别墅今始過之)過牆即范¶
<pb:KR4f0005_WYG_127-4b>¶
園水閣重憇止峯色與泉聲識我重臨喜理觧泯今昔¶
耳觀無終始㸃筆一囅然偶如是而已¶
　　逰華山¶
䟦馬度寒山屏秀宛相映天池知不遥由来稱熟徑圗¶
經誌洗心柱史標飬性初入松竹幽遂陟巖巒亘﨑嶔¶
峭蒨間時有飛泉迸鳴鞭豈不便安用山輿乘(地方大/吏偹登)¶
(山輿以策/騎便弗用)延縁造絶頂諸峯皆下凭春如有脚来雲自¶
無心競小立極逰目已足暢清興行漏報午刻歸路盤烟¶
<pb:KR4f0005_WYG_127-5a>¶
磴精藍禮荘嚴别室憇幽浄¶
寶翰垂日月寧止書中聖䖏䖏仰¶
昔踪起愛復起敬¶
　　恭依¶
皇祖華山詩韻¶
春物和而盎春山秀且深佛光今昔亘¶
奎藻嵗年侵籟奏風過竹歌喧暖啅禽石蓮華那在望¶
古集遥襟¶
<pb:KR4f0005_WYG_127-5b>¶
　　駐蹕靈巖疊舊作韻¶
熟路明知歩歩中穿松鐘識出花宮峯姿峭蒨四鄰接¶
塔影玲瓏八面通震澤逺憑鏡呈白雲忩小坐篆消紅¶
静觀何物名今昔行漏依然丁復東¶
　　臨湖榭¶
震澤三萬六千頃虚榭三間十笏寛榭置澤上粒黍浮¶
澤延榭中片鏡懸逰乎物外㤀憂樂東坡昔道皆可觀¶
偶来靈巖駐春蹕㡬餘一凭臨湖欄氣清天朗陽侯静¶
<pb:KR4f0005_WYG_127-6a>¶
具區渺𣺌無微瀾洞庭西東列眉黛芥納須彌曽不難¶
靈威丈人縱可接我心何暇求神仙¶
　　復聞京師得雨誌喜(二月十/四日)¶
二月三寸雨北地曽希聞誰謂未十日尺澤重霑均江¶
國作霖易緑野潤春廵繋思每北望正待甘膏辰何時¶
不重農何地非吾民欣慰以為惕額手鴻鈞仁畿南将¶
齊鄭因之縈念頻曾否亦溥被佇待大吏陳¶
　　穹窿山上真觀¶
<pb:KR4f0005_WYG_127-6b>¶
穹窿惟¶
帝宇廵狩值春朝䖍謁碧霄上¶
髙居絳節朝雨暘願時若明旦揭於昭精室蕭臺側憑¶
欄縱目遥¶
　　拈花寺¶
暫乘紫機暇言訪青蓮宇穹窿真穹窿陽山卑爾許雲¶
棧厯覺路山泉汲法雨春景靑帝繪石脂赤松取遂造¶
古道塲信是出塵所太湖當我胸雲烟與吞吐如如者¶
<pb:KR4f0005_WYG_127-7a>¶
西竺皇皇者東魯此既未能逮彼又何曾補徘徊兩増¶
慙把筆欲㤀語買臣乃俗吏往事奚足舉¶
　　穹窿山望湖亭望湖¶
震澤天連水洞庭西復東雙眸望無盡諸慮對宜空三¶
萬六千頃春風秋月中五車禀精氣誰詔陸龜䝉¶
　　寄題包山¶
七十二山推最巨望中縹緲雲深所巴陵地道空傳名¶
林屋洞天知何䖏靈威丈人竊素書天地大文藏夏禹¶
<pb:KR4f0005_WYG_127-7b>¶
一時逰目匪慕仙怪力亂神子不語¶
　　鄧尉山恭瞻¶
皇祖題額松風水月四字各得八句以題為韻¶
　　稱鄧尉者以梅而¶
睿藻全不渉焉然言不渉而意已賅此所謂得梅之神¶
　　韻者乎觸目㑹心摛辭衍義亦情之不能已也¶
　　　松¶
宿契權辭竹知音恒伴松友三見兹二並昔到斯重濤¶
<pb:KR4f0005_WYG_127-8a>¶
影籠香淡氷心映翠濃問誰工品物大造在¶
堯胸¶
　　　風¶
此海偏稱雪於春不礙風細傳香是玉輕綻蕾猶紅揺¶
曵韶初麗吹噓氣正融設如擬禦㓂光福即崆峒¶
　　　水¶
廣平腸是鐵髙宻心如水仿彿見斯人何必稱仙子枝¶
斜清淺上影弄漪瀾裏誰先獲我心和靖曾言㫖¶
<pb:KR4f0005_WYG_127-8b>¶
　　　月¶
依稀有三山澹蕩方二月揺光入黄昏散馥飄清越淰¶
淰暎氷心稜稜標玉骨静對仰¶
當年餘芬猶未歇¶
　　鄧尉香雪海歌疊舊作韻¶
鄧尉西北山名吾(香雪海即吾家山在鄧尉山/西北六里姑蘇志云附鄧尉)昔逰未¶
到兹到初竒峰詭石更幽邃商邱三字泐匪誣虎山橋¶
春水碧漲光福塔舍利光舒湖山表裏互暎帯都拱香¶
<pb:KR4f0005_WYG_127-9a>¶
雪為範模循名討實何不可無妨片刻鳴鑾紆萬峯小¶
别化人寺(鄧尉山/寺名)至理緩問山村途(鄧尉山隂/名至理)彌髙亘¶
下真創見清芬冷韻非時趨㐮陵湠漫亦奚必蔚雲浟¶
湙則有餘鮫人出珠珠不計海童邀路路多娱香雪非¶
江亦非湖天髙地下物散殊惟海為巨為委輸揚華繁¶
采無復需笑我昔年略渉港歎觀止矣誠云踈由来於¶
廓渺無際即今乃見三山孤輿圗府志各執異(明統志/鄧尉山)¶
(一名袁墓山而姑蘇志則云鄧尉山在錦峯西南光福/里俗名光福山與袁墓諸山相屬一鄧尉而袁墓光福)¶
<pb:KR4f0005_WYG_127-9b>¶
(二說不同紀載/紛淆往往如此)袁墓光福寧非吴袁墓光福寧非吴墟¶
拘辯枉費工夫¶
　　靈巖襍詠再疉沈徳潛韻¶
　　　館娃宮¶
石硯徑重尋春花風自舞昔日館娃䖏今時選佛土清¶
梵落雲松浄香飄埭杜於此暫息心何必論前古¶
　　　琴臺¶
西蜀及東魯琴臺名紛然此胡亦有之蹟傳闔閭年松¶
<pb:KR4f0005_WYG_127-10a>¶
風寫謖謖峡水常湲湲想彼三郎流聼之早欲眠¶
　　　響屧廊¶
靈巖鎮古靈敞景當春敞山蹊誰藉楩名尚傳屧響無¶
人嘆露葵有客尋烟莽荒幻總虚無無煩賦傷往¶
　　　涵空閣¶
富媪不藏景髙閣真涵空不知名者誰忩納千巖風太¶
湖在襟袖疑聞吟淵龍洞天若能到玉柱銀為宮¶
　　　吴王井¶
<pb:KR4f0005_WYG_127-10b>¶
英英吐雲根氿氿涵峯頂秀峯寺其側舍利入塔影憶¶
昔春雨中偶然一汲綆勿幕乃元吉玩辭觀象井¶
　　　研池¶
山川自太古峙峻渟者泠誰能奪化工泉白峯常青此¶
池盖昔有菁藻看斜横非吴王所斵至理無須驚¶
　　　采香逕¶
句踐用心苦隂謀藏弗露采葛不連蔓作絲織絺素獻¶
吴逞其欲吴歡墮迷霧羣娃猶采香曲逕春風暮¶
<pb:KR4f0005_WYG_127-11a>¶
　　　翫花池¶
徳潛夲幽人所居愛巖谷一再吟其詩調髙義亦足偶¶
凭翫花池印心呈澹渌遺蹟奚堪稱徳水早浄浴¶
　　寄題南園¶
南園聞説貽王令林色泉聲鎮若新待漏院文曾熟讀¶
豈伊狂飲醉鄉人(府誌禹偁曽為長洲令有詩云他/年我若成功後乞與南園作醉鄉)¶
　　三髙祠(祀范蠡張翰陸龜/䝉范成大為之記)¶
碑記今觀范成大畫圗昔詠李公麟(李公麟吴中三/賢圗曾題句)三¶
<pb:KR4f0005_WYG_127-11b>¶
吴共仰三髙節避世常為住世人¶
　　逰天平山十六韻¶
吴㑹衆山鎮天平萬笏朝飛来峯㧞地林立石干霄茶¶
隖西隣近支硎北户招勢連髙景秀氣接太湖潮是日¶
春方仲行時興倍饒靈巖盤嶺路功徳訪雲寮芳玉溪¶
梅綻柔金陌栁搖行行見别墅緩緩度横橋宛到前逰¶
䖏閒看舊詠標名園實瀟灑(范家髙義園/辛未賜名也)古蹟半荒寥¶
文正風猶在梓桑澤未遥小停憩閒館更進歩層椒翠¶
<pb:KR4f0005_WYG_127-12a>¶
樾茈虒宻蒼巖突兀嶠庵傳逺公法泉溯白翁謡絶頂¶
髙無匹三呉望裏要未稱元氣復用是一心焦¶
　　髙義園¶
磴道下靈巖名園尋髙義霽烟歛寥濶韶光鬯明媚載¶
過文正祠黙讀義田記春和對芷蘭復緬後樂志白雲¶
千載心名山五經笥我自勤政人流連未可恣乾惕意¶
彌厪智仁懐偶寄¶
　　白雲泉再疊白居易韻¶
<pb:KR4f0005_WYG_127-12b>¶
昔年少傅此題泉㤀世髙情祗愛閒我却異香山所願¶
願流膏澤遍田間¶
　　再逰寒山别墅作¶
吴中不雨亦多隂今日晴明悦可心嶻嶭天平試閒攬¶
夤緣别墅便重尋峯寧藉沐都凝黛泉豈須觀每聴琴¶
更上綠雲樓上望虎邱塔影矗平林¶
　　澄懐堂¶
應接雖無暇澄懐乃有餘底須施藻繢惟是愛清舒春¶
<pb:KR4f0005_WYG_127-13a>¶
是四時冠山如太古廬何當来晏坐重習少年書¶
　　琳瑯叢用杜甫佳人詩韻並效其體¶
一時憶杜詩空谷真空谷逕入琳瑯叢詎同凡花木化¶
軸尚欲培樵斧寧敢戮誰謂品曲人乃道不如肉淇澳¶
将渭川羶薌逰秉燭豈知寒山幽森此萬竿玉凡夫昔¶
卜居常抱烟霞宿有夢為(平/聲)蝶栩無淚為(去/聲)民哭泉或¶
時而清泉或時而濁社祭永吴中荒祠尚老屋猗風情¶
亦蕭影月手堪掬粉黛非佳人佳人即修竹¶
<pb:KR4f0005_WYG_127-13b>¶
　　芙蓉泉¶
芙蓉峯下泉輙以芙蓉稱泉固可植華峯則惟肖形賔¶
主定誰是後先底浪争峯泉胥不知曰人强安名¶
　　千尺雪雜詠¶
名園依别墅屈曲石牆通自是一壺地乃如大壑叢¶
板閣坐聴雪昔年聲在耳飛流摐摐中後今同一視¶
迸水雲紳白詭石佛蓮靑更看新様出巖間笠子亭¶
出峡湧晴雪湱湱復皚皚臨流更親切恰見其源来¶
<pb:KR4f0005_WYG_127-14a>¶
　　法螺寺¶
詭石詫竒峯蒼松盤曲逕窅窕深翠處林壑相掩暎春¶
禽唱淸音澗花含浄性梵宇到面前乃識藏邃夐出宻¶
忽登髙望逺如臨鏡吴中寺亦多此獨以幽勝設以擬¶
詩人非賈宜在孟¶
　　賦得華山鳥道¶
㠎嶫復巃嵸青蓮植半空自来稱鳥道頗覺異蠶叢疉¶
磴穿雲白廽欄抉巘紅竹聲戞風細花色鬭春融塞路遥¶
<pb:KR4f0005_WYG_127-14b>¶
相擬坦途此盡同逰山當讀畫緩緩䟦花驄¶
　　題吴厯天池石壁圗¶
我登鳥道華山巔一泓天池乃俯視設從山下望石壁¶
虚無應在雲端擬乃知居髙見自廣逰於物内迷惡美¶
漁山寫照即境披評圗莫若評其理¶
　　初逰石湖作¶
行春恰值好春晴橋上風光蓄眼清緑竹紅花他繪事¶
黄童白叟我田情白洋烟水在襟袖莋碓雲嵐若送迎¶
<pb:KR4f0005_WYG_127-15a>¶
却訝祇園方外地起予兩字號治平¶
　　觀打魚歌¶
　　地方大吏偹觀打魚因事已成畧觀輙罷之而作¶
　　是歌¶
江鄉夲以漁為業烟水衝寒應不怯而我行時欲物熈¶
人跔魚斃非所悦施罛連網圍周遭大魚掉尾小魚跳¶
烹烝充爼供一嚼寧如嘘浪聽逍遥木蘭每嵗秋圍即¶
他他藉藉曾弗惜何慈於魚弗慈鹿春秋温肅殊南北¶
<pb:KR4f0005_WYG_127-15b>¶
湖魚寧實繁如斯我惟務實命罷之悠然而逝誠逝矣¶
懐哉里革與臧僖¶
　　石湖懐范成大¶
叅政築園䖏峯竒渚浄間抗金存氣節匡宋豈髙閒飛¶
白淳熙代留青茶磨山餘情寄翰墨展讀即開顔¶
　　泛舟石湖作¶
潮来接天水春入悦鷗鳬桞影金絲蘸蘭漪碧練鋪四¶
時風月有萬古利名無怪底䲭夷子從兹入五湖¶
<pb:KR4f0005_WYG_127-16a>¶
　　行春橋¶
越来溪口長橋接恰值行春橋上過魚躍鳶飛参物理¶
耕田鑿井樂民和¶
　　湖心亭¶
白洋滙䖏渚宮築水色天光有若無已自賞心兼悦目¶
取名何必又西湖¶
　　逰上方山¶
治平路接楞伽院兩寺由来一寺分澗筑松濤相問荅峯¶
<pb:KR4f0005_WYG_127-16b>¶
容波態總氤氲座披莋碓栖崖月泉煮曹溪嫡𣲖雲底¶
更圗經考同異從来紀載議多紛¶
　　郊臺¶
羽盖乘齊亦壮哉堂年僭祭起郊臺誰知五過招三寸¶
自此横塘有越来¶
　　題文徴明倣黄公望山水即用其韻¶
觀民豈為事春逰衣食根源厪訪謀暇亦尋山渾惬意¶
昔曾厯䖏憶從頭花初經雨紅猶淺樹欲成隂緑漸稠¶
<pb:KR4f0005_WYG_127-17a>¶
寫照恰欣披玉磬片時不覺畫中留¶
記得天平有范家清泉白石帯汀沙峯為屏幛横雲逈¶
林繞墟閭得路斜印我初心惟古月發人新思是梅花¶
棲遲莫待吟喉燥便可松隂一試茶¶
江村橋及上沙塘十里非遥接莽蒼春日晴烘麥苖蔚¶
水風輕度菜花香所欣到處供江硯豈事無端舉魯觴¶
我笑衡山詎忙者山靈應笑我真忙(二句反衡/山詩意)¶
五家意氣合生平(見徴明/題句中)屧歩春山入畫屏吴國人工¶
<pb:KR4f0005_WYG_127-17b>¶
吴土語白雲泉傍白公亭披来小幀無多子㽞得層峯¶
不改青衡泌端知真賞在㡬曾肥遯為懐刑¶
　　逰虎邱雲巖寺¶
短簿祠邉尋舊墅吴王邱頂禮雲巖當時捨宅兄兮弟¶
永刼超塵聖與凡覇業銷沉寒劍氣佛光今古鎮經函¶
息機也識㤀言好觸景興吟未可緘¶
　　静觀齋(康熙四十六/年    賜額)¶
齋額¶
<pb:KR4f0005_WYG_127-18a>¶
璇題號静觀¶
聖踪想像寶雲端管絃盈耳彼何鬧禮義悦心斯所安¶
　　含暉山館(亦額也/賜)¶
水態山容清且妍山房勝日小周旋分明康樂詩中景¶
著屐風流想昔年¶
　　沈周虎邱圖¶
勝約愆期客發船泉聲松影感無邉(見沈/周詩)久哉山氣消¶
金寶紛矣𨞬間盛管絃¶
<pb:KR4f0005_WYG_127-18b>¶
　　虎邱寺再和蘇軾韻¶
定光瞻寶塔拾級登仙嶺遂徑造其巔下視富萬井松¶
濤虎嘯翻竹籟龍吟耿苟尚頬舌感此必下鼃黽㸃頭¶
聴經軰金矣不復礦生公夲無渉誰云服精猛髯翁¶
絶世才儒佛塲馳騁勝逰託豪句豈真増跈哽小座仰¶
蘇樓緑疇含麥頃為祝今餅餌寧㤀昔飢冷人言元氣¶
復我嘆哀鴻永詎同彼子瞻無事但攬景歸輿循山塘¶
羣瞻翠華影施惠貴及時奚待大吏請¶
<pb:KR4f0005_WYG_127-19a>¶
　　題錢維城借山齋圗¶
林泉印證真親切秀麗從来説虎邱四海為家兹外苑¶
憑臨不擬借山逰¶
　　山塘策馬¶
山塘策馬攬山歸淡蕩韶春鞭漫揮烘受朝晴花蕋綻¶
潤含夜雨麥苖肥曰逰曰豫所無逸樂水樂山亦静機¶
更喜吴民還易教重来歌舞較前稀(辛未南廵於返樸/還淳之教三致意)¶
(焉又明降㫖禁地方大吏陳劇供奉兹来民間結香/亭迎祝者率不敢偹歌舞之觀足見從令為之心喜)¶
<pb:KR4f0005_WYG_127-19b>¶
　　降㫖廽鑾時取道徐州視河工詩以紀事¶
南来兩務重視河及觀民表裏實相資河治民始安入¶
疆即念兹疏瀹命河臣随鑾乃細事佇待嘉猷陳(時以/曹徐)¶
(二郡瀕河地積水妨農荆山橋黄流淤緩總河/白鍾山未令接駕副總河嵇璜亦令赴工相度)髙堰新¶
隄固淮口如前廵其病不在斯而在徐城濵渡江以南¶
来閭閻商賈臻麥田及菜花雨潤日晅勻目前堪慶慰¶
額手天地仁但念彼逺鄉寧無歎邅迍膏澤以時施袵¶
席期登均昨者接奏牘果道淤河身先事不預防恐致¶
<pb:KR4f0005_WYG_127-20a>¶
危城垣一自石林溢南北側注頻(黄河自乾隆七年石/林口漫溢經時甫塞)¶
(嗣是張家馬路孫家集頻患衝奪黄流勢/弱不能刷沙直趨致河底沙停大溜側注)中泓力反弱¶
刷沙以為艱治河雖未習要當相度親疇咨集衆思勝¶
於紙上言道路粗修可令速馬上傳取足供頓宿勿重¶
勞黎元¶
　　開元寺詠古¶
開元石像鉢云自海中浮銘紀簡文帝序傳皮日休偈¶
如演七佛(鉢上有/七佛)境即是三洲擬上庋經閣因之縱逺¶
<pb:KR4f0005_WYG_127-20b>¶
眸¶
　　聞河南得雨¶
皇都叠報得春霖齊鄭畿南盼好音况是天中尤重麥¶
霑膏果足慰予心¶
　　曉發蘇州¶
視河將欲至徐城五日姑蘇便啟行浙省萬民齊望幸¶
吴川一宿且兼程(是日不駐南斗/圩兼程至嘉興)設縁玩景生留戀豈¶
是因心凛旦明老㓜不須攀載道廽途當為(去/聲)小停旌¶
<pb:KR4f0005_WYG_127-21a>¶
　¶
　¶
　¶
　¶
　¶
　¶
　¶
　¶
<pb:KR4f0005_WYG_127-21b>¶
　¶
　¶
　¶
　¶
　¶
　¶
　¶
御製詩二集巻六十九¶
