# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:15.317819
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷三
<pb:KR4f0005_WYG_282-1a>¶
欽定四庫全書¶
御製詩四集卷三¶
　古今體一百四十五首(壬辰三/)¶
　　春仲經筵¶
撰良廣殿御光春記語易文衍繹頻欲擬漸摩先率性¶
以言輔相輙憂民(是日進講中庸修道之謂/教易經輔相天地之宜)惜陰強勉¶
功不息隔歲親行日又新(庚寅御經筵後惟辛夘春以/恭奉    皇太后東巡舉行)¶
(暫隔/一年)敢謂長(上/聲)年疎典學衛公抑戒義猶醇¶
<pb:KR4f0005_WYG_282-1b>¶
　　經筵畢遂迴御園恭問¶
皇太后安郊外攬景之作¶
經筵禮畢切詢¶
安郊外春光次第看嫩緑迴麰畦畔茁輕黄染栁路傍¶
攢霽開西嶺浮煙景素積青郊釀薄寒潤則不無霑則¶
欠祇因生惜那因歡¶
　　御園泛舟¶
四日彤宫宿一泓春水開輕輿駐岸側畫舫候河隈鳧¶
<pb:KR4f0005_WYG_282-2a>¶
鴈浮波漾樓臺倒影來時光真不讓忨愒若為哉¶
　　蓬島瑤臺¶
蓬島瑶臺福海中(蓬島瑶臺圓明圍四十/景之一福海亦舊名也)往來祇藉舟¶
相通昨近冰脆魚陟負拕床弗可舟艱衝還宮四日倐¶
瞥眼再來春水呈溶溶鳴榔直到鏡中閣(臺南/門也)迴看畫¶
舫浮雲空若臺若榭皆熟境庭松峙翠盆花紅不如可¶
望不可即引人企思翻無窮¶
　　暢襟樓¶
<pb:KR4f0005_WYG_282-2b>¶
拾級上書樓新波眼底浮茁猶勒蒲芷浴已下鳧鷗菱¶
格斜窻展栁絲逺岸柔須㬰襟暢耳難忘是先憂¶
　　熙春園¶
複道過樓門熙春别一園韶開新景鬯歲乆古柯存蠛¶
蠓飛知候莓苔吐趂暄每來瞻¶
聖藻(園中軒堂有筆/    皇祖御)¶
垂訓示心源¶
　　松簧館¶
<pb:KR4f0005_WYG_282-3a>¶
蓋影陰森覆綺寮無風亦颯颯蕭蕭我來聽與他人異¶
曰在徵招與角招¶
　　德生軒¶
羲經稱大德生物始惟春一氣流行貫四時來往循芳¶
菲雖有待槖籥被無垠切已於何在勗哉守位仁¶
　　對雲樓¶
松鬱蒼雲雲對樓不風恒自謖颼飀分明四季常拾級¶
據榻居然有獨秋¶
<pb:KR4f0005_WYG_282-3b>¶
　　藻德居¶
軒榭近臨池渫然水監披楶櫨雖未餙斧藻可因思其¶
必在德矣吾惟是勉之如何栁子厚祇識要修辭¶
　　竹浄室¶
倚檻真看竹浄時葉黄颯沓欲辭枝江南春笋恰來貢¶
地道有宜有不宜¶
　　迴如園題敦素堂¶
迴輿咫尺即如園喜有書堂池上存凍解平鋪新水碧¶
<pb:KR4f0005_WYG_282-4a>¶
波摇返照旅楹翻辭窻樹影陰猶惜欹案芸編古尚論¶
融冱雖看形色異誠然於素總相敦¶
　　静虚齋¶
温暾旭影䕶明窻放蕋盆梅馥古樁領妙無過虚且静¶
憧憧到此亦應降¶
　　明漪樓即景¶
猶思前月一憑臨冰鏡呈來波影沈亦自皎然堪悦目¶
所嫌凝若鮮開襟心澄何必不波好景謐偏宜有象尋¶
<pb:KR4f0005_WYG_282-4b>¶
恰似收將詩趣在分明今日待攄吟¶
　　挹泉榭¶
高流引牆外出峽便如泉乳竇明知假珠簾宛看懸囘¶
囘縈榭畔落落歴窻前一切惟名象挹斯契幻然¶
　　晴望樓口號¶
前朝微雪先微雨今日忽陰時忽晴偶上高樓聊縱望¶
並無佳緒祇怦怦¶
　　映清齋¶
<pb:KR4f0005_WYG_282-5a>¶
迴廊彎似弓齋閣據當中三面全臨水八窻迥俯空近¶
遥相(去/聲)一合上下影相(平/聲)同心境於何覔光光映鏡銅¶
　　益思堂¶
心思誰則無亦欲求所益益實非一端善惡各殊跡益¶
德斯為善益私惡難革設曰何以利損下更成厄絜矩¶
率箴規詎寧漫顔額¶
　　題夏珪西湖栁艇圖¶
南屛山北湧金西栁色波光望欲迷最是向年得句處¶
<pb:KR4f0005_WYG_282-5b>¶
緑陰十里白沙堤¶
或坐肩輿或泛船西湖春色耐逰沿牽懷不為(去/聲)溪山¶
好親愛民情在眼前¶
　　題孫克𢎞花卉册¶
　　　桃花¶
一般設色紅兼緑逺異徐黄刻畫工却得瑞仙本面目¶
軒軒霞舉笑東風¶
　　　宣石菖蒲¶
<pb:KR4f0005_WYG_282-6a>¶
甆盆貯水矗宣石圍植菖蒲九節青誰詰醫師引年法¶
居然乃欲進豨苓¶
　　　栀子¶
色旣絶塵香復柔石欄瓦缶自風流但栀花未栀其貌¶
那愧文嗤栁栁州¶
　　　西府海棠¶
體格幽閒態自佳撩人春色照庭階飄然仍是齊梁韻¶
合著㕘軍謝朓懷¶
<pb:KR4f0005_WYG_282-6b>¶
　　　朱竹¶
青牛為石朱為竹便與尋常意匠殊似傲山樵誇筆法¶
果真鐵網得珊瑚(玉䝉畫竹石有題鐵/&KR0224;珊瑚者今入内府)¶
　　　辛夷¶
玉蘭花白辛夷紫紫者無香白者香底事斯偏稱木筆¶
(辛夷本名木筆而詩人有以詠玉蘭者向題玉蘭曾有/却以詩人稱木筆侵尋奪席笑辛夷之句然玉蘭寄枝)¶
(用辛夷未嘗/不可通稱也)幸因作塢輞川王¶
　　　木芙蓉¶
<pb:KR4f0005_WYG_282-7a>¶
原來草本却稱木為(去/聲)是欲殊水裏花弄影拒霜秋岸¶
上清標亦未大相差¶
　　　梅¶
暗香細細影疎疎不逞昌如祇淡如看到去情得神處¶
伊人真是雪為居(克𢎞號/雪居)¶
　　陜甘總督文綬奏新疆屯田詩以誌事¶
漢代嘉充國屯田稱便始爾時實防邊多有戒心矣今¶
日亦屯田事乃異乎彼西域平定後疆闢二萬里地既¶
<pb:KR4f0005_WYG_282-7b>¶
無争戰土復甚豐美雪山引溝渠水旱均足恃耕作雖¶
已興地尚有遺利(叶/)督臣欲招墾條奏其事體(陜甘總/督文綬)¶
(奏新疆沃野綿延二萬餘里屯田雖已廣聞而餘地尚/多必須廣為招徠使地無棄壤民無遺利因條具五事)¶
(一招新疆商賈傭工之人就近認墾以省資送一指明/新疆地名道里情形曉諭户民以期樂從一嘉峪闗請)¶
(每日辰開酉閉以便商民一烏魯木齊大路數丈請修/治寛濶以利行旅一安西溝渠應疏濬暢流以益灌溉)¶
(皆為經久要務下大/學士九卿集議施行)甘省地既瘠新疆利堪指去歉就¶
樂土可廣興耕耔因憶定伊犁樹碑言大㫖初謂計未¶
得(戊寅秋為後勒銘伊犁之碑有屯種萬里之外又未/可謂計之得也云云波時屯政甫興尚未能必其行)¶
<pb:KR4f0005_WYG_282-8a>¶
(之有效且恐無識者或因以滋議今耕屯日廣歳獲豐/盈而待墾之壤沃衍有餘設法招徠使甘省地瘠貧民)¶
(趨利嚮往樂業安居尤為一舉兩得是皆必者上天/鑒佑貽美利而釋羣疑實始念所未敢期    也)何¶
期忽有此額手謝¶
天恩帲幪錫厚&KR0008;庶幾免指摘詎敢稱欣喜¶
　　詣暢春園問¶
皇太后安遂啟蹕往盤山之作¶
仲月省耕典著經出應必告謁¶
慈寧往還十二日為度¶
<pb:KR4f0005_WYG_282-8b>¶
康健八旬年祝齡御馬依然一身便易輿亦復衆言聼(是/日)¶
(御馬行廿里過/中營遂易輿)湯泉别較盤山久紆蹕因教信宿停¶
　　麥色¶
今歲春頗寒昨邇方囘暖數日未出郊乍見緑塍滿新¶
穎擢菁葱離披已不短去秋霖潦積濕潤連近逺伏麥¶
資發生早麰並易墾乃悟向望雪欲速徒愁懣一弊亦¶
一利¶
鴻鈞恩易簡¶
<pb:KR4f0005_WYG_282-9a>¶
　　駐蹕湯泉行宫作¶
春月宜巡蹕觀耕行令便非遥無&KR1852;里堪駐有温泉浴¶
徳繹精義濯清守妙詮三年彈指頃沼館祇依然¶
　　潄瓊室¶
石髄淙暄波湧出如湯熟益人同功德每來必沐浴彈¶
冠與振衣三閭語義足雖然或異焉大寶箴曾讀察察¶
以為明斯豈蒼生福¶
　　温泉行¶
<pb:KR4f0005_WYG_282-9b>¶
温泉實擅地靈竒暖溜暄波誰所為或云流黄孕澤府¶
延齡愈疾功用資温泉之上行宮搆華不傷奢樸不陋¶
庭前種樹將百年山亦非驪嶺非繡十嵗之中一再來¶
無過信宿前驅催林丞脩葺守空館嗑然笑此胡為哉¶
　　隨安室¶
隨安室是舊書齋佳處題簷數典皆昔易(去/聲)今難言已¶
屢風移俗易(入/聲)動成乖後仁必世期猶過順則惟民志¶
未諧壁勒前詩吟一再不須人議自慙懷¶
<pb:KR4f0005_WYG_282-10a>¶
　　詠鶴¶
一雙官鶴立琳池待飼長鳴似訴飢因憶吾民災饉後¶
向隅求賑豈周知¶
　　一峰亭¶
平地湧一峰雖卑亦犖嶨小亭冠其上獨立聳嶽嶽天¶
然自殊勝造作終握齱譬之讀詩集島瘦郊寒若神仙¶
自有骨俗子安可學¶
　　敦素齋¶
<pb:KR4f0005_WYG_282-10b>¶
古齋臨碧溪敦素仰¶
堯題¶
示訓誠諄矣推行益恧兮化民德先慚(去/聲)敷教禮難齊¶
豈不唐虞企其如世降低¶
　　臘梅¶
臘梅野種(去/聲)到春開磬口黄香傍水隈折取一枝膽甁¶
供相觀都不負斯來¶
　　瀾碧軒¶
<pb:KR4f0005_WYG_282-11a>¶
温泉原弗凍况是仲春時映日為澄照因風作碧漪氣¶
暄蒲早茁岸近栁偏垂魚躍湯中樂習安付不知¶
　　晚坐言懷¶
已丑滇南曾用兵元臣親餞禡旗征不堪契濶頻握手¶
爰藉游觀一散情(已丑二月遣大學士公傅恒赴滇經/略軍務餞行後惓念不置因幸盤山)¶
(散悶首頓亦駐此地倐經/三載存殁之惑不能已也)誰識歸翻成永别斯重至宛¶
憶前行離宮晚坐消清漏感慨無端觸緒生¶
　　郊行四首¶
<pb:KR4f0005_WYG_282-11b>¶
行館無過&KR1852;里強吉行弗藉特怱忙傳餐視事循常例¶
(是日五鼔軍營奏章至降/旨裁酌機宜畢然後啟行)啓蹕金烏拂曙光¶
駞馱車裝各趂行往還十二日為程因思減從猶如此¶
軍務那能刻忘縈¶
去年此地潦經過沙坂依然沮洳多却是便宜秋麥好¶
菁芊都已發新科¶
逺村近墅出扶携夾路迎鑾額手齊越覺憐他經歉後¶
賑加寧鮮向隅徯¶
<pb:KR4f0005_WYG_282-12a>¶
　　順義縣行宮晚景疊已丑舊作韻¶
境謐塵氛逺土香地氣融晚陰隱窻白夕静剔鐙紅摛¶
詠惟遣興觀書得淑躬軒楹縱樸斵未足擬蒿宮¶
　大戴禮稱周時德澤和洽蒿茂大以為宮柱夫蒿縱¶
　大安可為柱即偶有一二亦不足為四柱也予以為¶
　蒿者荆棘之類叢生不剪葢言儉耳此即茅茨土階¶
　之意好竒之訛一至此乎¶
　　夜雪(二月初/十日)¶
<pb:KR4f0005_WYG_282-12b>¶
晚陰雲勢厚心希夜或雪問雪兼問郵(夕陰甚濃冀可/作雪兼盼軍營)¶
(㨗奏每更/均數問之)近率五更徹假寐旋即醒二更仍未闋司昏¶
詢如何乃報霏霙屑時密時復疎落地融看瞥卜度庶¶
優霑未敢即怡悦¶
　　雨中過順義縣¶
四更氣暖雪為雨破曉細絲灑空宇輕輿就道喜清塵¶
如霧如煙迷處所近村逺墅不分明迷離一帶平岡横¶
屢經行處知無是聞鐘悟過狐奴城去年此地被霖潦¶
<pb:KR4f0005_WYG_282-13a>¶
下隰依然有泥淖在斯言斯弗雨佳旋思高原原待膏¶
(叶/)望晴望雨屬兩難為君難此即一端憑輿意不定何¶
託&KR0316;知潤景生清歡¶
　　過白河¶
白河水自厗奚來潮河灌注赴潞皆去歲秋霖增暴漲¶
狂波怒浪騰喧䝇因之川狹弗容納侵滛數縣都成災¶
免租施賑多方救庶免窮黎溝壑埋即今水勢猶浩瀚¶
架橋十倍前兹恢春時水弱已如是踊慮夏秋難當哉¶
<pb:KR4f0005_WYG_282-13b>¶
平成無術徒忸怩况敢少慚憂民懷¶
　　見新耕者三首¶
力穡農夫不讓時正當蒸動土膏滋徹犁翻起全濕潤¶
潦被秋霖劇苦思¶
歉餘仍恐誤春田黄牸相將催叱鞭餬口艱還畱麥種¶
(上/聲)一端即此已堪憐¶
或御輕輿或策馬土香平野慢催行前驅知我勤農意¶
一任春疇互力耕¶
<pb:KR4f0005_WYG_282-14a>¶
　　聞京師得雨¶
閣章隨報雨知時深潤較於斯過之(昨夜順義縣一帶/先雨後雪潤不&KR0136;)¶
(寸餘京師則稱已潤/二寸雨勢猶未止云)更不似斯慮沮洳一因慰復一因¶
寅¶
　　夜雨(二月十/一日)¶
卓午雲欲薄傍晚雲復厚雨弗雨均可盼否辭亦否無¶
求每遇獲事有如斯偶半夜醒欹枕&KR1268;&KR1854;聽隔牖春膏¶
豈謝頻然吾慮别有即今大田潤周貧不繼富(叶/)願兹¶
<pb:KR4f0005_WYG_282-14b>¶
少靳澤三月施斯好(叶/)咄哉望益奢豚蹄自忘醜¶
　　雪中過大嶺¶
夜雨颯然曉釀寒凝為雪片落攢團憑輿大嶺聊東望¶
煙際虚無未許看¶
迷漫中忽覩崚嶒雲棧郤輿筞馬登漫議﨑嶇泥滑刺¶
鳴鞭直進我猶能¶
萬林奄靄幻低昻花有精神玉有光似上山頭臨鄧尉¶
梅觀雪海祇輸香¶
<pb:KR4f0005_WYG_282-15a>¶
　　駐蹕静寄山莊作¶
過嶺林宮駐玉鑾盤山雪景訝初看柏松不改春前翠¶
楓桖還畱秋後丹已喜契神罨窻繢略慙得句選巖刋¶
本圖静意於斯寄對此翻嗤欲静難¶
輕寒韶景勒菲芳此乃壺公善者機謾誚馳煙由驛路¶
猶欣歛霧敞林扉蒼縈紫邏耐窮隱淡抹濃粧盡入微¶
雖是依然心寄静恐妨躭静即成非¶
　　題延春堂¶
<pb:KR4f0005_WYG_282-15b>¶
平坦中隆起書堂搆柍棖於斯憩夙夜信可悦心神庭¶
植松成蔭盆馡梅絶塵每來率仲月名允副延春¶
　　韻松軒¶
樸軒本非三層樓韻松乃似陶𢎞景山中何處而無松¶
而松之韻斯先領為聲為色總妙高颯颯蒼蒼盡清警¶
何必廟堂異巖穴偶寄崇情塵慮屛¶
　　泉香亭¶
引流就下為飛瀑事半其功乃得倍雖有智慧當乗勢¶
<pb:KR4f0005_WYG_282-16a>¶
雖有鎡基要時待小亭池上正對泉泉香四季霏真宰¶
從聞思修色即空不炷而㕘觀自在¶
　　寫音書屋¶
泉上兩間屋迴廊踏石登適纔坐亭子瀑音垂峻層躋¶
高失飛流晶簾向下聽乃悟色聲幻一切無定形渒&KR0008;¶
鼔唅呀分别夫豈曾¶
　　婉孌草堂¶
山縈水抱開草堂婉孌數典由香光(室中懸董其昌婉/孌草堂圖遂以名)¶
<pb:KR4f0005_WYG_282-16b>¶
(之/)據牀隔歲似昨日泉聲峰態原如常田盤自具太古¶
意豈在花紅與栁翠設更求之古人中我覺魏徵特娬¶
媚¶
　　題董其昌婉孌草堂圖¶
香光為我圖婉孌今日居然坐草堂更覺迥超名象者¶
石渠寶笈不曾藏(是圖為其昌得意之作以常/懸山莊故未編入石渠寶笈)¶
　　對瀑¶
瀑水當窻見聲竒色亦竒詎云娯視聽真可澹神思琴¶
<pb:KR4f0005_WYG_282-17a>¶
筑方斯小煙霞䕶則宜前年領趣際一刻未移時¶
　　盤山雪景十詠¶
　　　雪峰¶
地迥霏霙春勒暄森森積素豎峰存萬靈此日雲車肅¶
玉笏都朝紫蓋尊¶
　　　雪嶺¶
峻嶺横拖一線稜南坡微化北坡凝雪山設擬參天竺¶
此是當前最上乗¶
<pb:KR4f0005_WYG_282-17b>¶
　　　雪瀑¶
尋常擬瀑名為雪今日雪前瀑認真落落蕭蕭一合相¶
聲聲色色兩離塵¶
　　　雪溪¶
寒溪忽似剡中過冒石縈蒲素色多欲問挐舟相訪者¶
姓田人比戴如何¶
　　　雪松¶
童童峙巘復鋪椒積翠凝寒卒未消不可世間形色擬¶
<pb:KR4f0005_WYG_282-18a>¶
綠瓊田地襯銀瑶¶
　　　雪杏¶
綴幹堆枝結未融恰如姑射綻春風雲輕略露陽光晃¶
濕潤遥看帶㸃紅¶
　　　雪寺¶
招提不見逺聞鐘非霧非煙萬嶂封遥想山僧煨芋處¶
地鑪火熟契何宗¶
　　　雪村¶
<pb:KR4f0005_WYG_282-18b>¶
新畬且歇耒牛藏屋上全遮茅草黄高掛青帘待沽客¶
板橋跡更白於霜¶
　　　雪閣¶
乍看明皎乍糢糊閣上風來玉屑鋪面面山光都一色¶
倩誰分解四家圖¶
　　　雪亭¶
空空四柱受虚宜上下相縈左右披意想更誰摹擬得¶
水難洗水恰言斯¶
<pb:KR4f0005_WYG_282-19a>¶
　　晚晴¶
雨雪既已足晚晴良復佳高舂擘雲匡積素栖松釵遊¶
覽適可歇延春(堂/名)憩夕齋逺聽瀑泉聲增脈激喧䝇雖¶
喧無礙静為(去/聲)是山中來¶
　　對月¶
松梢上山月溶溶欲就圓况經新雪後輪皎出浴然清¶
景萃於兹入懷諸慮蠲蠲之不能盡廑念在農田潤澤¶
固為佳含凍斯過焉一利伏一弊萬事難得全¶
<pb:KR4f0005_WYG_282-19b>¶
　　静夜吟四疊舊作韻¶
盤谷窈而深天空散晚陰月懸太古鏡泉操不絃琴良¶
夜值仙境虚堂契静音拈吟兼即景仍是昔年心¶
　　曉¶
東方欲生明簷間瓦雀喧披衣問章奏晏起古戒敦曉¶
日昇滄凉須㬰漸温暾高峰餘積素陽阿融濕原田盤¶
對雪霽始遇難具論所喜在青郊弗虞傷麥根¶
　　題含逺樓¶
<pb:KR4f0005_WYG_282-20a>¶
一峰之上築高樓樓上開窻望無際雖然無際亦有窮¶
豈若心含逺難計縱横寰宇逮九州上下古今維百世¶
久安長治何以圖家給人足何以惠詎惟登山玩景哉¶
思義顧名愧恒繼¶
　　引勝軒疊庚寅詩韻¶
紙窻糊玻璃山景堪供允巖松拏老榦埭竹抽新笋朝¶
嵐與暮靄無定中有準神象謝端倪妙理那窮盡誰云¶
隔年來此勝心恒引(舊作忽思弗此憑斯/勝付誰引兹反其意)¶
<pb:KR4f0005_WYG_282-20b>¶
　　接要樓口號¶
佳景紛披應無暇就中取要接其竒梁家名蹟觀大略¶
(梁清標鑒藏書畫率無題識/惟鈐用觀其大略小印一方)是我常嗤今踵之¶
　　詠清音齋前雙古栢¶
庭前雙柏似排衙却不鳴梢逕入花或歩或輿閒有趣¶
為聲為色静無加以言泉石猶斯遜了過筑琴漫彼誇¶
颯沓春風來座上耳根忘處對槎枒¶
　　題澹懷堂¶
<pb:KR4f0005_WYG_282-21a>¶
佳境又殊昔名山不厭春契懷惟是澹觸目總無塵巖¶
壑賞今趣詩書晤古人雖然敢躭静問政亦頻頻¶
　　雲起閣¶
雲起何從起閣虚心並虚未曾移石動雅愛傍峰如冩¶
淡還依棟入深亦潤裾雪融不殊雨知節利新畬¶
　　石林精舍¶
精舍藏石林尋勝逺弗見盡厯嵒齬艱到來忽覿面蜃¶
窻憑迥虚巖壑畢呈現有如飣爼豆齊陳青玉案取之¶
<pb:KR4f0005_WYG_282-21b>¶
實不竭應之翻覺倦舍中供大士如是法輪轉¶
　　雨花室¶
雪後山隂積素寒紙窻藤榻對千巒空空不見天花落¶
誰復其間叩兩端¶
　　題金廷標畫¶
水月中含梅影疎逋翁兩句冩無餘誰知一向深山閟¶
慘澹精神重(去/聲)晤予¶
　　山行雜詠三首¶
<pb:KR4f0005_WYG_282-22a>¶
雪景尋常遇田盤遇乃初陰崖銀氣合陽巘紫煙舒畫¶
趣無過此詩情足起予南臨薊野濶指日有興鋤¶
日照羣峯朗迷離復泛填竹風動幽籟松旭烘(去/聲)晴煙¶
石潤貯明水磵融増暗泉近千盤谷句曽鮮類斯篇¶
突出無根石砌成有穴山苔常延棧徑雲為闢林闗已¶
愜春疇望況乗幾務閒斜陽落西嶺松塢得言還¶
　　夜陰口號¶
問驛夜醒報夜陰雪融春澤即春霖恐滋沮洳思晴好¶
<pb:KR4f0005_WYG_282-22b>¶
自笑曽無一定心¶
　　閲本¶
閣章及部摺間日一馳呈敢謂尋常事都闗治亂情民¶
惟廑惻隠吏不在精明政典經常具作聰戒變更¶
　　京師奏報得雨三寸詩以誌慰¶
春膏三寸獲原稀孰謂其然遍近畿知有趂時禾種(上/聲)¶
佈更無慮凍麥苗㣲却縁閲乆畏滋甚那敢先秋望庶¶
幾豈不披章生慰念更虞慰念便成非¶
<pb:KR4f0005_WYG_282-23a>¶
　　河南巡撫何煟摺奏望雨情形因成是什¶
豫疆誠以麥為秋雨雪頻逢總欠優(何煟奏豫省入春/以來雖連得雨雪)¶
(仍未普遍惟南陽汝寧二府汝光二州現已透足歸徳河南陳許四/府州次之其餘各屬尚在望澤若月内即得膏㴻通省可兾豐)¶
(收因批令一得/普霑迅速馳奏)十日指期縦可待寸心綣逺劇因愁欲移¶
此就亟需彼(近畿於月之十二日宻雪半日随落随融於春田/自為有益但經潦之區地氣濕潤尚非迫不及待)¶
(若再雨致沮洳轉恐有誤春耕設移此/有餘以補中州之不足不兩愜所願乎)望已奢虞不易¶
酬批尾叮嚀無絮語一霑膏澤速馳郵¶
　　逰古中盤雜詠¶
<pb:KR4f0005_WYG_282-23b>¶
晾甲石傍西北門出門筞馬問祇園已誠減從猶清蹕¶
松下排衙豈戲言¶
路轉峯迴轉益竒風流得在不經思譬如韓杜詩文集¶
一攬誰能遍識之¶
風吹飛雪凉打㡌石隠卧松蒼拂鞭似是林闗不容騎¶
忽通一線可縁前¶
歩輿石磴拾梯登厯厯前逰憶昨曽置却去來今未得¶
祇應調御丈夫能¶
<pb:KR4f0005_WYG_282-24a>¶
　　坐槃阿精舎復成長歌誌興¶
曉雲欲散曦光放弗暄弗寒氣和盎昨已傳宣逰中盤¶
石棧跋驄興(去/聲)言暢鬱蔥小歩入古松摇刖迎面排雄¶
嶂陰嶺積雪色浮凉瀑水結氷波底漾磴道千轉至招¶
提下馬易輿徑上隮石梯百級懶歩屧笑我而今何怯¶
兮侍衛前後互扶擁陟髙易似行平低已逸人勞詎弗¶
念世事有齊有不齊爲門為室夙所識一禮能仁萬慮¶
息襌僧相對不言禪禪亦不離空與色即色即空瀑淪¶
<pb:KR4f0005_WYG_282-24b>¶
漣非空非色山崱屴崱屴淪漣萬古斯安用九年面巖¶
壁超然妙薈盤之阿東首精舎棲岋峨蜃窗納秀試俯¶
望青縈紫邏紛駢羅數來此數有竒會亦不知其來從¶
何但覺陡崖千仭處惜哉山骨鎸増多¶
　　少林寺¶
少林元代寺(盤山誌稱此寺舊為法興寺至元中易名/棲雲觀至正中又賜額曰北少林寺其云)¶
(北者想對嵩山少林寺而/言但寺内並無舊碑可考)數典自嵩山是日乘遊興因¶
之一叩闗庭松聽佛偈野鳥共僧閒小别石橋過猶聞¶
<pb:KR4f0005_WYG_282-25a>¶
澗水潺¶
　　千尺雪¶
春山半晌小逰迴下馬溪齋崖畔開差事中人熟伺候¶
浮香漉雪早擎來¶
雪飛千尺計猶强跡渉田疇水亦香設與寒山相較量¶
兒孫當得視宧光¶
　　題唐寅品茶圖¶
著壁唐家試茗圖每來題句不教孤伊人設起當前問¶
<pb:KR4f0005_WYG_282-25b>¶
掉首應云有是乎¶
　　半天樓¶
肩輿陟西嶺髙樓仰半天適纔坐少林憑窗低俯看髙¶
低豈有定俯仰祗隨縁誰能弗拘墟可與言逃襌颯然¶
掃罡風嫌此語渉詮¶
　　效深室¶
峯尖疑致窄有雲與為深滃滃濛濛間跬歩不易尋濕¶
潤霑衣裳澹蕩愜神心犂然忽豁開座底數(上/聲)萬岑¶
<pb:KR4f0005_WYG_282-26a>¶
　　膳蒲¶
㦸㦸蒲根出水涯醢人昌歜早呈之甞新一晌廑民計¶
又是瞻斯課種時¶
　　降㫖緩徵去嵗被水州縣中之不成灾村莊詩以¶
　　　誌事¶
夏諺度休助所重春省耕體貼小民艱尚有待施行譬¶
之一郡内髙下本不平下者被水澇髙者原收成有司¶
細勘灾一定遵章程澇則議蠲賑收則當輸征不能為¶
<pb:KR4f0005_WYG_282-26b>¶
權宜均俾官租停然予為之思總在一郡并左右及前¶
後皆災那獨亨閭里貴任䘏緩急相通情衆窘一必窘¶
催科安可仍降㫖廿四郡(宛平涿州等二十四州縣瀕/河村莊被災八分以上業已)¶
(屢加撫䘏蠲免並展賑期其中毗連地畆勘不成灾者/例不能一體邀恩因思災地既在八分以上其不成災)¶
(村莊雖屬有收而左右前後閭里緩急相通事所必有/苦照例徵輸未免拮据因降㫖緩至本年秋成後徵收)¶
(以紓/民力)概待秋後徵所以紓民力惟有竭吾誠¶
　　復陰口號¶
一霑亦復生雲易事半倍功有昔談却此無需重繼富¶
<pb:KR4f0005_WYG_282-27a>¶
希移膏澤到河南¶
　　遊天成寺¶
盤山不到到必來縁是佳兮復静哉一水愛他洗澗落¶
兩峯為我擘雲開禪松弗改千古色慧草都無半㸃埃¶
萬物天成寧獨此金仙趺坐不言該¶
　　萬松寺二首一韻¶
青環紫邏列羣峯石磴盤紆歴幾重最是禪枝無揀擇¶
如何竺院獨歸松¶
<pb:KR4f0005_WYG_282-27b>¶
可是徳雲見别峯無須㸃到較量重金仙一例來不拒¶
座下常看拜赤松¶
　　青峯寺¶
山陰知復隠青峯線棧縈紆歴幾重石不動根雲亦起¶
磵雖經夏雪猶封洗心適有千尺瀑尚友無非太古松¶
小坐炷香領浄妙還臨法蔵晤盤龍(法蔵寺盤龍松/為田盤最古榦)¶
　　詠法蔵寺盤龍松¶
法蔵盤龍何處尋石牆東畔翠森森腰撐濤泛匉訇響¶
<pb:KR4f0005_WYG_282-28a>¶
鬛擘雲翻慘淡陰閲古依然閲今體在田不屑在天心¶
何當九夏其根坐擺脫塵情獨朗吟¶
　　望雲罩寺未至二首一韻¶
招提猶在萬峯巔塔影遥瞻一筍然為是雲容將作雪¶
且迴登眺待他年¶
寺樓曽坐俯層巔縱即重臨亦袛然太古以來便有此¶
向人豈復計時年¶
　　西甘澗¶
<pb:KR4f0005_WYG_282-28b>¶
迴馬下髙層澗猶天半憑幾間破壊屋一盞滅明鐙何¶
不可稱寺依然有住僧愛他饒本色弗詡法門興¶
　　東甘澗¶
一嶺隔西東由來甘澗同普門示變相古殿暎真空誰¶
復罍缾汲斯焉機境融庭松能聽法不擬問天童¶
　　山中雪景¶
遊罷春山歇馬鞍園門入值雪花攢多人既不苦泥滑¶
素景便宜此重(去/聲)看¶
<pb:KR4f0005_WYG_282-29a>¶
園中亦復有崇山緩歩肩輿㠎嶫間綴樹已成銀錯落¶
入溪還冩玉潺湲¶
憑空剪水結為花姑射孤山定不差解與花朝助寥寂¶
酬予創見待重誇(盤山雪景此次實為創見故近作有/田盤遇乃初之句兹再遇之豈山靈)¶
(有意復/徵詠乎)¶
　　貯清書屋¶
萬石砟硌因成山山中築屋石包屋石當屋中不能去¶
屋即包石石即伏苦内若外若主賓難與分䟽辨炙轂¶
<pb:KR4f0005_WYG_282-29b>¶
貯來清氣欲逼人不移雲根雲自足¶
　　受宜居¶
易象曽云虚受人子輿萬物備吾身外王内聖無多術¶
宜是山居特示津¶
　　題鄒一桂杏花(是日/花朝)¶
漫惜花朝花未發受宜居裏見斯枝審看原是春卿畫¶
却有香風拂拂吹¶
精神昨纔(去/聲)御園别(鄒一桂於上年冬來京叩祝召見/&KR0268;夀月初陛辭南歸於御園)¶
<pb:KR4f0005_WYG_282-30a>¶
(喜其精神/尚能如舊)丰采今還盤谷逢孰假孰真孰離合畫禪孰¶
解悟南宗¶
　　花朝作歌¶
田盤幾度遇花朝無花有花皆屢遇有花每惜花成塵¶
無花不礙花蔵趣然猶有無中較量未若今朝雪景助¶
萬峯都以玉為英千林普放朶惟素乃知天花勝凡花¶
是即維摩説法處¶
　　延春堂對雪¶
<pb:KR4f0005_WYG_282-30b>¶
前朝大嶺雪迷離到兹漸止實積素已欣創見有是哉¶
萬壑千巖景争赴今日遊山冒輕雲情知欲雪迴中路¶
入園乍覺灑霏㣲憩堂旋益紛布濩竒松俱撐白繖盖¶
喬峯半隠青瑶璐雲罩乃在天以外時晦時明時顯露¶
山靈喜欲效竒觀徵我長言此其故箇間詩債宿經償¶
節餘斯容可負雖然我更有後言春令發生喜和煦¶
雪大將必釀嚴寒孚甲紐芽寧不誤即景拈辭亦奚要¶
要在勤勞重民務¶
<pb:KR4f0005_WYG_282-31a>¶
　　喜晴¶
春雪如春雨慮少弗慮多所以於晴霽惜恒喜鮮哦兹¶
乃吟喜晴况在盤之阿陽光平原融素色高峰羅林表¶
漾霽暉玉筍間(去/聲)黛螺既不礙農務於焉品畫科黄鼎¶
畫入神(向題黄鼎羣峯雪霽圖有突出氣韻全以神包/函之句兹以真景擬之其神妙更有摹繪所不)¶
(□/者)斯實超神過¶
　　題錢維城畫幀¶
　　　松湍響雪¶
<pb:KR4f0005_WYG_282-31b>¶
茅屋臨泉上蔭松松泉應答謖而淙豈如此日憑軒牖¶
面目真教雪響逢¶
　　　花港春晴¶
田盤沙水率滲漏假借貯之港亦成春令適寒花未放¶
恰思前歲對花晴¶
　　　疊嶂迴谿¶
一峰一曲一谿迴率有僧庵倚石開蓄矣心中絶佳處¶
當前印證得斯來¶
<pb:KR4f0005_WYG_282-32a>¶
　　　山深閣静¶
青縈紫抱致幽深巖下為齋溪復臨却有板橋相訪客¶
無端那便喜跫音¶
　　　霜林初染¶
白露為霜秋曉時染成幾葉上楓枝臨崖亭子無人坐¶
應待拈吟杜牧之¶
　　　虚亭爽籟¶
逺山一&KR1461;望中深喬木幾株秀以森籟滿虚亭趣誰㑹¶
<pb:KR4f0005_WYG_282-32b>¶
依稀津逮有雲林¶
　　　竹梧高館¶
竹間梧下草堂清筞杖幽人橋上行童子抱琴隨後返¶
過溪應為冩松聲¶
　　　雲屛澗筑¶
侍臣畫册石渠富此置山莊伴閟清邂逅題詞興偏逸¶
雲屛澗筑證形聲¶
　　再題泉香亭¶
<pb:KR4f0005_WYG_282-33a>¶
雪泉昨日聽晴泉今日對泉流本自一晴雪乃殊態原¶
在人心中喜則覺可愛淪漣暎日輝晶簾隔壁掛箇裏¶
有真香不得以鼻㑹¶
　　晴瀑¶
瀑自萬古落那知陰與晴一致而百慮惟是縁情生石¶
帯雪餘寒水網曦益晶兹所對又殊喜在宜農耕¶
　　題董邦逹林巒積素圖¶
草堂婉孌黏白壁(圖即張/此堂中)一脈香光證不遥更暎林巒¶
<pb:KR4f0005_WYG_282-33b>¶
真積素乍看氣韻若相招日烘已自露珠綴風拂還疑¶
氷片飄來住頻年缺題句直留空(去/聲)處待今朝¶
　　坐千尺雪烹茶作¶
千尺雪原擬議名名實畢竟難相爭譬如顛翁臨大令¶
真者在前終不成昨於泉上已喜雪今乃泉上更喜晴¶
汲泉便拾松枝煮収雪亦就竹鑪烹泉水終弗如雪水¶
以來天上潔且輕(水以輕者爲上曽製銀斗/量之詳見天下第一泉記)髙下品誠¶
定乎此惜未質之陸羽經¶
<pb:KR4f0005_WYG_282-34a>¶
　　留雲室戲成口號¶
英英若為(去/聲)早安排冩棟霑衣蔚滿齋却是無心出岫¶
物亦將此地應官差¶
　　題崔彦輔溪山煙靄再疊前韻¶
一溪春水俯澄空積素千峰照影同淡靄輕煙相映帶¶
是虚是實爾能工¶
　　心鏡齋¶
池上軒齋樸以清因之心鏡得為名設無心則應無照¶
<pb:KR4f0005_WYG_282-34b>¶
不有鏡斯那有呈何况喻言更千里了當忘物泯諸情¶
一泓乃具甚深義風自成漪月自明¶
　　瀠文榭¶
瀠風練影似流雲無色聲天迥出羣却笑栢林呉道子¶
強生分别武和文(趙州柏林寺殿鋅左右有呉道子畫/文水武水各一庚午巡幸憩坐曾題)¶
(詩以記並與扈從/  &KR1203;禁體聯句)¶
　¶
御製詩四集卷三¶
