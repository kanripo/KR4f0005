# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:17.416872
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷六十三
<pb:KR4f0005_WYG_342-1a>¶
欽定四庫全書¶
御製詩四集巻六十三¶
　古今體一百三十一首(己亥九/)¶
　文廟釋奠禮成有述¶
聖祖於斯避暑曽養恬樂利被黎蒸閭閻此日較前盛¶
禮樂百年以後興爰建¶
廟堂欣慶落載因釋奠仰¶
依憑菁莪雅化捷影響已有庠間俊秀升(丙申夏詔於/熱河興建)¶
<pb:KR4f0005_WYG_342-1b>¶
(文廟并定各㕔入學額數丁酉秋/順天鄉試即有熱河生員中式者)¶
　　題董誥山水花卉冊¶
　　春景山水¶
日照千巖緑欲出風吹一谷白難蔵最欣畫意含詩意¶
不辨香光與雪光¶
　　　右晴巖香雪¶
邃谷竒松隠小樓泠泠階下有泉流箇中斟酌者誰氏¶
仿彿詩人白與劉¶
<pb:KR4f0005_WYG_342-2a>¶
　　　右山樓茗話¶
江村栁緑復花紅萬物無言識化工却㸔歸雲如有意¶
恐防日色太晅烘¶
　　　右花港雲歸¶
碩軸弗蔵而自蔵層層巒岫鎖烟光問誰於此樂飢者¶
不是逢萌定薛方¶
　　　右層嵐烟靄¶
野橋紅杏一枝新小艇浮浮渡彼津此趣定非名利客¶
<pb:KR4f0005_WYG_342-2b>¶
知他必是問春人¶
　　　右野航曉渡¶
臨溪水閣雅如航坐愛山中日漸長不學陶家聽松籟¶
却欣古色照人蒼¶
　　　右松壑日長¶
春水初生緑且柔止行弗約任輕舟自耽源裏幽閒趣¶
那較世間清濁流¶
　　　右清溪倚棹¶
<pb:KR4f0005_WYG_342-3a>¶
山頂層樓宜縱目長江如帶面前披忽㸔決眥入帆影¶
來往衝波者復誰¶
　　　右江天帆影¶
過雨春山新水生飛泉落峽自淙鳴聽來頗契東坡句¶
正是大絃和且平¶
　　　右蘿磴聽泉¶
濛濛烟際進舟輕兩岸人家望弗明恰憶向年安福裏¶
(安福艫舟名/御以東巡者)倚篷凝盼不勝情(丙申巡幸山東迴/鑾舟行正當盼雨)¶
<pb:KR4f0005_WYG_342-3b>¶
　　　右細雨輕舟¶
靉靉英英磵户封昌黎文裏悟雲從上人自在精藍住¶
便是安禪制毒龍¶
　　　右雲塢精藍¶
東風吹雨霽光新水足銀塘塍疊鱗最是農家知莭候¶
驅牛已見出耕人¶
　　　右栁塘新霽¶
　　春景花卉¶
<pb:KR4f0005_WYG_342-4a>¶
有香非艶更無塵信遞江南早報春越使一枝人不識¶
盈廷固合笑梁臣¶
　　　右白梅¶
弗以香稱以色誇近疑火齊逺疑霞菜榴焦萼奚堪比¶
知是滇南鶴頂茶¶
　　　右山&KR1431;¶
誰將花雀以金稱兩翅翻飛若弗勝籬下墻邊春自好¶
知他無意上觚稜¶
<pb:KR4f0005_WYG_342-4b>¶
　　　右金雀¶
春月開花秋結實淡紅深緑纈芳枝定知缾史閒堪傲¶
庶子家丞兼者誰¶
　　　右桃花¶
紫衣換却白衣裳色固佳㢤恐遜香(紫丁香香味不/如白丁香弗啻)¶
(此大凡花之/白者多香)更笑僧家多羨此有人偏惡識超¶
常¶
　　　右紫丁香¶
<pb:KR4f0005_WYG_342-5a>¶
紅白曽誇両種竒即今雜色變紛披(雪球本以白得名/今五色皆有枝頭)¶
(日變其色謂之/繡球却覺相稱)抛來設利令人悟悟否而花總不知¶
　　　右繡毬¶
艷朶輕盈綴細絲當場欲舞力難持折腰大小休相擬¶
雅似霓裳入破時¶
　　　右垂絲海棠¶
重重花瓣逞鮮妍衛足還同葵亦然莫惜枝頭香氣少¶
大凡物頗忌兼全¶
<pb:KR4f0005_WYG_342-5b>¶
　　　右刺蘼¶
底須魏紫與姚黄(牡丹以此二種為貴然紫者/已鮮而黄色者總未見也)紅擬太¶
真艶晩粧(見薛鳳翔牡丹/譜此花似之)祗向冊中標一朶知他已足¶
冠羣芳¶
　　　右牡丹¶
射干各色論難同(李時珎云射干即扁竹今所種多是/紫花者呼為紫蝴蝶蘇恭陳藏器謂)¶
(紫碧花者是鳶尾紅花者是射干韓保昇謂黄花者是/射干蘇頌謂花紅黄者是射干白花亦其類朱震亨謂)¶
(紫花者是紅花者非本草綱目雜採各説而引土宿真/君本草云射干一種紫花一黄花一碧花且以為鳶尾)¶
<pb:KR4f0005_WYG_342-6a>¶
(射干本是一類但花色不同如牡丹芍/藥菊花之各異似亦不得謂之定論也)一例生因廣莫¶
風翻却簡文舊佳句(蝶黄花紫/簡文句也)試㸔紫蝶入花叢¶
　　　右紫蝴蝶¶
鮮㸔躑躅色深黄逺異宣城呌斷腸但以别名稱老虎¶
早知氣味足驚羊¶
　　　右黄杜鵑¶
飄蕭緑葉襯葩紅設色能探造化工試㸔此花殿羣卉¶
要知春在四時中¶
<pb:KR4f0005_WYG_342-6b>¶
　　　右長春¶
　　到含青齋因題句¶
别兹冬夏二年餘到復晨昏七日踈似此幽佳不經意¶
何須構築合慙予溪流山峙呈來靜翆邏青縈妙入虛¶
凑以新晴風日爽一塵弗染潤盈裾¶
　　挹秀書屋¶
山中書屋原含秀經雨山容秀更佳林下過來猶滴露¶
風邊披去欲開懐¶
<pb:KR4f0005_WYG_342-7a>¶
　　松霞室口號¶
容容落落罨窓紗夢裏為吾醒不差浪説饋堯堯弗受¶
赤松常自傲青霞¶
　　含粹齋¶
逺流恒此帶清溪(是處巖室名清溪/逺流齋其别舍也)巖室南頭别舍棲¶
曰水曰山皆道筦惟純惟粹合天倪逢源左右垂¶
雲藻仰慕高堅朂日躋安得他年真謝政於斯讀易靜¶
探稽¶
<pb:KR4f0005_WYG_342-7b>¶
　　題養粹堂¶
詰曲幽蹊那厭遥豁然開朗見雲寮來經含粹憩養粹¶
(含粹齋在谷口此所皇祖題額/也昔屢有詠來    必經路)¶
昔訓垂堯今述¶
堯詎喜山容純不雜擬窮理趣靜而超無須更展韋編¶
讀舉目文言義總標¶
　　延山樓得句¶
出樹有高樓山姿舉目收四隣若可揖一意與相投妙¶
<pb:KR4f0005_WYG_342-8a>¶
理閒中悟清吟靜裏捜蓍占需上六不速客之儔¶
　　題山近軒¶
古曰入山恐不深(入山惟恐不深/見韓愈文集)無端我亦有斯心丙¶
申初搆己亥得(是軒經始於丙申秋/今於己亥夏落成)仲夏新來清曉尋¶
適興都因契以近摛詞那敢忘乎欽究予非彼幽居者¶
偶託聊為此暢襟¶
　　清娱室口號¶
窈窕中蔵室一區逺塵因以號清娱雖然詎可恒安此吏¶
<pb:KR4f0005_WYG_342-8b>¶
治民生總繫吾¶
　　簇竒廊¶
穿石入壺天借巖架雲戺嵐靄盪胸懐摇刖變尺咫攢¶
簇列鏡中生動攬畫裏無之而不竒祗惜移歩履¶
　　古松書屋¶
草房雖不古而松與古之借問松何年不知種者誰宇¶
宙以來山有山松在兹適兹搆草房宛共松同時落落¶
涼隂翻謖謖寒濤吹那覺當夏五直如對伊耆無須閲¶
<pb:KR4f0005_WYG_342-9a>¶
世書總可兒孫其¶
　　題文津閣¶
建由甲午成乙未四庫將因備弆珎即此鈔刋未及半¶
(彚輯四庫全書分别應刋應鈔并命繕/為書冊弆閣中今校録之功尚未及半)羨他淵海那探¶
真圖書先貯古今集(閣中列架備貯全書因尚未蕆事/先命装古今圖書集成陳之架間)¶
言行惟期枕葄循偶至據牀輒蒿目望洋徒自愧知津¶
　　趣亭¶
假山縱新成林古山因古峻峯隠曲澗活潑流泉吐仄¶
<pb:KR4f0005_WYG_342-9b>¶
徑可攀陟小亭栖岨峿穿奥遂得曠萬樹園堪覩其趣¶
不可窮槩以趣為所¶
　　月臺口號¶
不盈十笏俯嶙峋也可稱臺望月輪大似襄陽帖中句¶
却無甘露炫時人¶
　　題舊端石雁柱硯¶
趙宋李唐難辨年鵒睛廿五柱端鐫義山几上設逢此¶
錦瑟那吟五十絃¶
<pb:KR4f0005_WYG_342-10a>¶
　　陳洪綬消夏圖¶
或撥阮咸或撫琴㦯㸔蓮朶黙成吟座中三友雖殊致¶
消夏原同一片心¶
　　題漢玉輞頭缾¶
輞頭於古不為重重以厯今千百年物亦當前弗稱寶¶
人應逮後乃知賢試㸔血土經沈浸已閲滄桑㡬變遷¶
張釋之言真可省拈毫欲詠意犁然¶
　　詠雕竹七賢筆筒¶
<pb:KR4f0005_WYG_342-10b>¶
竹林醉客恣狂娛刀寫還看代筆濡雖倣愷之七賢意¶
未如舜舉五君圖(内府有錢選五/君圖曾經題詠)¶
　　夜雨(五月廿/六日)¶
四日連晴一夜雨逮時行候審無妨松軒聽有落簷瀑¶
紗帳送來拂席涼憶得麥囷已收定數(上/聲)餘蓮漏㡬聲¶
長㢘纎過午勢將歇却望雲開朗夕陽¶
　　喜晴¶
昨晩晴猶夜微雨今晨雨止晩開雲雖非霪&KR0584;終為懼¶
<pb:KR4f0005_WYG_342-11a>¶
兹朗霽曦乃覺欣苔篆鹿蹤庭際見羽衣鶴唱嶺邊¶
聞閣章待久遲時刻(昨京城所發□章應於今日未時到/山莊兹遲至一時有餘盖因雨後山)¶
(河水漲/阻滯耳)應值山溪水漲濆¶
　　題錢陳羣和韻書仍用甲午詩韻¶
兩嵗山荘倐别諸案頭香樹重(去/聲)觀書獨嘉老手饒¶
麗則詎為連篇多頌譽有主世南寧讓彼無兒伯道¶
並憐予(陳羣子汝誠頗能世其家/學兹不幸病殁為之惋惜)明春安福艫中路¶
迎蹕遥愁識者疎¶
<pb:KR4f0005_WYG_342-11b>¶
　　六月朔日作¶
昨日雖晴夜猶雨縱微終覺不如無今晨四宇隂仍重¶
卓午一天雲散都正值朔辰真幸也言逢時霽實佳乎¶
人多經事乃多畏怵惕因心敢放吾¶
　　廣元宫六韻¶
元為善之長(上/聲)生物主東方因肖岱宫式(碧霞元君廟/在泰山頂北)¶
(方祠祀極廣屢著靈應京師建廟城外有五頂之稱/而中頂南頂西頂尤著皆官為葺治兹倣其制為之)落¶
成靈宇慶萬家烟火庶兆姓息孳昌承徳今升府興文¶
<pb:KR4f0005_WYG_342-12a>¶
並設庠祈年協暘雨希¶
佑富耕桑惟以民情願無非¶
祖蹟□¶
　　藴奇齋¶
峯層復嶺重嵐秀䕶階濃鎖徑多詭石羃檐著古¶
松起思無定趣引睇鮮常容恰似青雲士諸奇藴¶
一胷¶
　　&KR0829;山室¶
<pb:KR4f0005_WYG_342-12b>¶
山本靜無動無動無去來而室顔曰&KR0829;其義何居㢤諸¶
峯自畫展一牖惟虛開朝暮恒與俱嵐靄恒與陪去亦¶
弗遮留來亦弗拒推是謂不速客敬之終吉該¶
　　古俱亭¶
喬松足有千載古峻嶺今㸔一笠俱小坐消摇得竒會¶
忘年之友定無殊¶
　　山荘即事¶
電光石火刻難駐不到山荘隔兩冬知我有悲白雲色¶
<pb:KR4f0005_WYG_342-13a>¶
慙他無改碧山容¶
堂題樂夀成虛望(曾敬聖母所駐山荘行殿向/    題樂夀堂額以寓祝望)心識¶
音顔祗夢逢懼不忍言昔所詠(昔孔子於父母之年不則/可不知謂一則以喜一)¶
(以懼余向惟知有喜而不忍言懼甲午秋曽有知年不/忍舉宣尼之句乙未夏有我惟知不忍言知之句今復)¶
(何言/㢤)而今覔懼亦何從¶
　　題宋蕉葉白七子硯¶
蕉葉還因側理為久堅發墨故其宜設如七子詢名姓¶
應是竹林雅會時¶
<pb:KR4f0005_WYG_342-13b>¶
　　詠漢玉素璧¶
素璧異蒲榖土華蔚赭蒼知非内因惑(子華子内之所/惑赭黄互色)¶
喜以外含章規中(去/聲)春應執虛標月滿匡置宜何處好¶
十二紫金堂¶
　　題金廷標畫冊¶
長林豐草帶清江牛背閒嬉牧豎雙鼓掌拍來如按板¶
哆脣吹去不成腔那知饑牯拖犁慢似會忘蹄並兔降¶
苗稼犯人則何有且㸔露地任摐摐¶
<pb:KR4f0005_WYG_342-14a>¶
　　　右牧笛¶
倚石居然二老者溪邊驀地偶相逢飛來白水若振鷺横¶
入蒼松狀舞龍指似已拈形以上望中欲覔色無從得神¶
去韻應如是法契南宗最上宗¶
　　　右觀瀑¶
楓丹雲白問程天弗校途中孰後先一幅畫斯為旅矣¶
三人行必有師焉(圖中三/人䇿蹇)雞鳴茅店應纔别驢背石橋¶
夫豈然却笑蹇猶費牽策忽忘身被利名牽¶
<pb:KR4f0005_WYG_342-14b>¶
　　　右旅蹇¶
茅屋風清臘欲殘梅花開未倚忩㸔瓷缾永凍不禁插¶
鐡榦雪消且任攅若有若無香世界非仙非俗古衣冠¶
奚童避去圍爐火祗箇先生獨耐寒¶
　　　右玩梅¶
　　千尺雪¶
雄聲涼色互交加石縫雲端欹復斜前日塞山初過雨¶
落來綘雪自仙家¶
<pb:KR4f0005_WYG_342-15a>¶
一處弆蔵四處圖(西苑盤山及此俱倣吳中千尺雪各/為一圖圖凡四巻分貯四處毎至一)¶
(處展巻則彼三處/俱如在目前也)展㸔何異遍逰娱寒山明嵗試數典¶
端覺難分同與殊¶
　　永恬居¶
野橋㡬渡水澶湉倚巘山居驀地詹覺與昔年初不異¶
欣於六月了無炎檐禽對客意為永林鹿狎人心亦恬¶
豈必練研求警句興之所至筆因拈¶
　　素尚齋¶
<pb:KR4f0005_WYG_342-15b>¶
巖廊重攀陟文席小棲遲山夏還依舊松風特相(入/聲)宜¶
乗閒堪綴墨觸景憶¶
含飴兩字欽心繹¶
千秋教意垂¶
　　創得齋得句¶
今朝有餘暇便擬入山深風日宜新霽峯巒是故林肩¶
輿陟雲磴坐榻俯瑶岑耐可稱得創旬餘始一尋¶
　　夕佳樓¶
<pb:KR4f0005_WYG_342-16a>¶
較齋又畧髙縱目正出樹四圍山濯翆一宇晴澄素邇¶
來雨已足千峯喜歛霧到兹以卓午夕陽景未遇然而¶
一樓中固恒貯佳趣¶
　　枕碧樓口號¶
巖樓兩架枕孱顔無地臨乗片刻間擬象設如稱碧海¶
忘筌雅似到三山¶
　　過東嶺至栴檀林¶
自西而往東西升東降兮設使自東來西下東乃躋高¶
<pb:KR4f0005_WYG_342-16b>¶
嶺鎮横亘何曽分别斯因悟一切名由人所强為創得¶
齋之東栴檀林在兹調御坐如如過未現等齊而我猶¶
饒舌把筆為新題¶
　　天籟書屋¶
額簷借槜李天籟發天香詎祗欣説項兼因寓達荘亦¶
將真蹟檢便置箇中蔵(項元汴喜蓄名人字畫每以天/籟閣印記鈐之今書屋既仿其)¶
(名因於續石渠寳笈書畫内曽經元汴印識/鑒蔵者檢數種貯此亦循名責實意也)設以北南較¶
髙他千里强¶
<pb:KR4f0005_WYG_342-17a>¶
　　超然宇作歌¶
山已高哉臺更高因之名曰超然宇詎云津逮彼兩蘇¶
覺勝膠西難計數徂雲片片無流連天光山氣相澄鮮¶
一塵不到萬縁靜吾意亦與同超然雖然吾意更有説¶
髙則無物不照徹古之帝王蔽冕旒水至清亦愁魚竭¶
　　滄洲趣¶
天池原艱致窪樽戽以水頗具溶瀁勢趣寓滄洲耳究¶
費人力勞薄賞毎扵此(每當無雨時憩此所司必汲/水注池為㸃綴因酌量賞之)今¶
<pb:KR4f0005_WYG_342-17b>¶
來乃弗藉雨足水存裏亦復梳荇藻亦復成沼沚小許¶
無待多濯清有所喜¶
　　雲潤樓口號¶
恒喜英英雲潤樓今來雨足望雲收一天霽景供和墨¶
硯瓦却餘珠露留¶
　　詠栴檀林鳳尾松疊乙未舊作韻¶
隨宜築山舍奚用延袤計而迥得佳概懸居若空綴懿¶
此鳳尾松移根自别地恰值門前石有孔亦竒事孔圓¶
<pb:KR4f0005_WYG_342-18a>¶
徑一尺松纔拱把遂放根綽有餘得氣鬱蔥翆兹别復¶
三載不殊彈指際雖覺分寸粗石孔粗未逮逮其同孔¶
粗誰當詠靈異百年已難期而况期千嵗(俗云千年松/萬年柏若至)¶
(千嵗此松當/粗彌石孔矣)¶
　　山東巡撫國泰奏報收麥及雨澤霑足詩以誌慰¶
夏收定已九分多暑雨優霑屢霈沱各屬大都無不遍¶
兆民自是有餘和更籌狼藉欲徵麥足備倉儲例抵禾¶
(國泰奏山東省城及各府州屬於五月中旬下旬均得/透雨秋禾十分暢茂並奏稱本年東省二麥豐收所有)¶
<pb:KR4f0005_WYG_342-18b>¶
(莭年民欠倉穀請照例以麥六斗抵穀一石交/倉小民易於輸將自必倍加踴躍即如所請行)歉後窮¶
黎幸逢此奏章批尾慶如何¶
　　題薛紹彭蘭亭硯¶
薛米由來弟與兄(見米芾/書史)襄陽惟是意為傾緑端恰寫¶
蘭亭景凹背還鐫稧帖成知古法仍兼畫趣祛時態早¶
契書評即㸔墨沼蒼雲潤欲出呼之聚有精¶
　　題吳鎮嵐光送爽圖即用其韻¶
逺岫雲歸膩雨晴一川新爽拂簷楹喬松謖謖鳴幽籟¶
<pb:KR4f0005_WYG_342-19a>¶
試問因何不得平¶
　　欽揖倣趙孟頫設色山水¶
下筆似雲烟王孫法則然(見欽揖/自識語)奥區開白屋薄霧過¶
青天(亦用欽/揖語)謝客絶三徑消閒展一編不為章句學(圖/中)¶
(有此印疑/即揖物)意寓畫中宣¶
　　詠漢玉鵞¶
久於筆法玩羲之曲項昻頭意不羈應識漢家舊風¶
月影娥池上伴曽誰¶
<pb:KR4f0005_WYG_342-19b>¶
　　題宋紫端平直研¶
舊品依然存舊式名稱平直義精微告伊試墨搆文者¶
兩字母教出範圍¶
　　陜西布政使富綱奏雨澤農功事詩以誌慰¶
農功原所重宣承䕶篆尤其奏所應(通省農田本為布/政使専責况畢沅)¶
(已赴甘肅署理總督印務富/綱現䕶陜西撫篆尤應入告)二麥已收稱嵗稔大田普¶
種待雲興(富綱奏陜省二麥登場甫畢正當犂種秋禾/已於四月杪五月初通省均霑渥澤兹省城)¶
(復於五月十三至十四日甘霖大沛極為深透近省各/屬紛紛禀報同日沾被透足者居多且連日隂雲四布)¶
<pb:KR4f0005_WYG_342-20a>¶
(可期逺近普霑新苗既資暢發未/種者亦可佈種齊全農民歡慶)連朝繼夜霈真渥近縣¶
傍州被以仍北省大都霑澤遍河南獨繾未聞曾(京城/於五)¶
(月十一得雨而二十二三等日則熱河及京師俱連日/得雨深透昨國泰奏山東於五月中下二旬各屬均得)¶
(透雨與畿輔相同豫東境壤毗連晴雨自應相倣而陳/輝祖雖曽奏五月初六以前雨澤情形至五月中旬下)¶
(旬通省曾否均渥甘霖/尚未據奏因馳諭詢之)¶
　　題永樂雕漆愛蓮盒¶
弆置山荘歴有年猶㸔永樂細紋鎸溪亭正值荷開候¶
即景欣他是愛蓮¶
<pb:KR4f0005_WYG_342-20b>¶
　　題陳書幽居清夏圖箑頭(其子陳羣書夜/逰山月歌所進)¶
夜逰山月剏清娱頗類幽居清夏圖書扇因之供暇覽¶
懐賢(陳書賢/母也)憶舊並殷吾¶
　　熱¶
數日不雨赤曦歊浮雲㡬片歸岫消懼雨念轉為盼雨¶
人意何嘗有定標山荘避暑未易避户烟輳集暖氣招¶
鬱蒸禾黍正怒長岡田露重如濡澆大凡一利具一弊¶
從人旅舍煩炎熇豈如廣厦據爽塏茂樹下時送涼飈¶
<pb:KR4f0005_WYG_342-21a>¶
適已忘衆非美徳逭暑摛句當(去/聲)解嘲¶
　　出麗正門乗馬觀稼觀隄并成是什¶
十餘日深居未曽一命駕雖日有召見究覺多閒暇邇¶
來縱炎熱曉毎涼風下因之一䇿騎觀隄更觀稼稼既茂¶
有成隄亦堅無罅習勞勤之端重穡徳之化¶
皇祖家法昭詎此徒消夏¶
　　河南巡撫陳輝祖奏報通省雨水霑足詩以誌慰¶
甫纔馳諭問情形即接封章佳信聽(昨因豫省五月中/旬以後雨水情形)¶
<pb:KR4f0005_WYG_342-21b>¶
(陳輝祖尚未奏報於初八日早馳諭/詢問初九日該撫報雨奏章適至)君重臣殷都以穡¶
此廑彼到畧因寧四州九府遍霑地稻下黍髙茂長町¶
更近大河工逮蕆(陳輝祖奏五月中下二旬儀封工所/得雨四次並據九府四州陸續禀報)¶
(於六月十四五十八九及二十一二等日各得雨二三/次甘霖闔境優霑早秋雜糧乗時暢茂晚禾亦佈種齊)¶
(全漸多出土西成可卜豐收引河亦屇/工竣専待汛至引溜覽之慰以為企)亟祈歸溜叩¶
神靈¶
　　御門引見月官有作¶
月官銓部選攸殷正印要殊雜職分正合躬親重器使¶
<pb:KR4f0005_WYG_342-22a>¶
雜惟依擬免勞紛(月選官員文職知縣以工武職守備/以上令吏兵二部帶至熱河引見其)¶
(佐雜等官則命留京王大臣驗/看放行以省微員往來勞費)雖然子羽失應戒底藉¶
山公譽有聞(今月選之例悉按班次銓除曹司胥吏無/從上下其手最為公允若由部臣擇擬或)¶
(出自廷推難免偏徇黨援之弊雖引對甄核定於片時/然察其言動而衡之柄不下移紀綱清肅臣下不能擅)¶
(竊威福所當/萬世遵守也)已定章程斯盡善守而弗易勉公勤¶
　　泛月即景得句¶
山荘夏泛月抛已兩年向雨後值快晴佳景可孤放夕¶
陽猶下舂乗涼湖裔曠須臾暮色蒼遂登青雀舫(山荘/舊有)¶
<pb:KR4f0005_WYG_342-22b>¶
(舟/名)¶
青雀既消摇塞湖亦澄泓玉蟾正麗午過弦光漸明萬¶
樹猶偨池千峯将合并東壁騰餘輝視之如赤城¶
赤城原非霞峻挺幻赤色緑樾繪丹嶂可望不可即乃¶
在石城外縱目景全得説與泛湖者天然詎人力¶
人力不易為勝地太古蔵水芳而巖秀妙義詮¶
奎章函葢無不具繹思為傍徨如月燭九霄見之此山¶
荘¶
<pb:KR4f0005_WYG_342-23a>¶
　　西峪¶
山荘至廿日西峪今初到佳處久濶置恐貽山靈笑是¶
時小雨過酷暑畧已消(叶/)因之趂餘暇藉用暢清眺一¶
以攬畫趣一以尋詩料片雲忽飛來棼絲羃巖峭皎日¶
照半天無礙銀竹落(叶/)幻景乃若是新爽宜懐抱(叶/)楓¶
林有襲芬蘭坂無生淖須臾復朗霽萬峯濯翆嶠歴歴¶
靜之會蕩蕩仁者樂設非偶命駕安知如許妙¶
　　題有真意軒¶
<pb:KR4f0005_WYG_342-23b>¶
西峪巖谷中是為最初地文軒據山凹向名有真意¶
本來無忙務耐可坐而憩循名欲責實相羊引深思¶
真者妄之對意者心之使必其心乎理所發乃純粹設¶
匪克已功鮮弗為私蔽私蔽莫非妄求真實艱致豈如¶
碧峯靜無言無不備¶
　　對畫亭¶
窓入千峯作畫㸔較於畫更備多端即如乍雨乍晴况¶
李(成/)馬(逺/)知他欲狀難¶
<pb:KR4f0005_WYG_342-24a>¶
　　空翆書樓¶
書樓枕㠎嶫空翆舊為名大似棲空宇而饒納翆情恰¶
㸔收雨足滿意向晴迎巒壑濯新靣徐聽落瀑聲¶
　　題秀起堂¶
往嵗初來即有詩(向年莅山荘之日率即至此堂題什/今年距初到半月餘始至西峪於堂)¶
(中憩詠其遲/非無故也)今年閲半月云遲已因渉新景無暇(如廣/元宫)¶
(山近軒皆丁酉戊戌未來所新成者又因明嵗班禪額/爾徳尼喇嘛來此祝夀為之建須彌福夀之廟尚未成)¶
(亦時去/閲工)更恐攬陳迹惹悲佳處豈終弗一到此時誰識¶
<pb:KR4f0005_WYG_342-24b>¶
有千思即㸔四壁粘吟翰多是承¶
歡掖輦詞¶
　　振藻樓口號¶
四壁題詩率已多别生清㑹會如何日中則昃月盈蝕¶
振藻知當戒太過¶
　　經畬書屋¶
有冊在棐几有函在竹格而我儻然來坐每不温席安¶
得饜飫暇味此經史籍無異荒唐耕孤兹寸隂璧念彼¶
<pb:KR4f0005_WYG_342-25a>¶
傭書人遑眈晏逰適¶
　　靜含太古山房¶
落斜不數武而總歩仄徑於密忽小谿山房樸以淨鄰¶
虛意為永據迥峯羅勝開忩引清風可望亦可聽松籟¶
為絲竹石稜供餖飣靜色與清聲不塵總悦性把筆欲¶
吟難思量無句稱¶
　　夜雨(六月十/二日)¶
十日已快晴一雨實恰當傍晩峯吐雲入夜&KR0584;飛嶂炎¶
<pb:KR4f0005_WYG_342-25b>¶
歊忽淨滌涼爽侵帷帳細而調笙絲壮而傾盆盎其聲¶
尚可擬其形未容状於稼信何礙於溪或有漲然亦塞¶
山常擇髙村無恙河工待水増順溜應可放(儀封工次/王家荘引)¶
(河現已挑成専俟伏汛一到河流增長即/可相機啟放以掣大溜日來盼望甚切)二千里外心¶
遥遥寄惆悵¶
　　喜晴¶
夜雨朝猶密佈雲辰牌微霔細絲棼四山過午全開霽念¶
到農田慰以欣¶
<pb:KR4f0005_WYG_342-26a>¶
　　題朱彛尊井田硯¶
曝書亭裏考經義井字硯田磨欲平自是伊人思復古¶
可知復古實難行(井田不可行於後世向毎切論之及/題夏休周禮井田譜復為□發其義)¶
(詳見前/詩註)¶
　　花下貍奴歌題明宣宗畫¶
湖石秋花庭院閒一雙貍奴據茵跧不為登局亂棊盤¶
何弗捕鼠坡翁訕分明寓意於其間而乃陳郭拒讜言¶
責人則易責已難復議此者那能刪¶
<pb:KR4f0005_WYG_342-26b>¶
　　詠官窑淨缾¶
生二陶成修内司全消火氣葆光滋珠林秘殿常曽¶
見大士普門手所持¶
　　文徵明山水¶
攜舟避暑白洋灣著色聊乗三日間(櫽括徵明/自識語)生面爭衡¶
太湖水層巒聳出翠孱顔¶
　　題古玉穀璧¶
粟紋平欲盡毬路直猶存穆若表形古闇然内徳温何¶
<pb:KR4f0005_WYG_342-27a>¶
人捧朝序誰氏伴邱原入土還出土其間不忍言¶
　　題夏珪月令鹿角解圖¶
鹿麈夏冬殊角解本非麋已得明徵(月令云仲夏鹿角/解仲冬麋角解今)¶
(考之則山荘吉林之麋及木蘭之鹿皆角解於仲夏並/無解於冬者惟南苑之塵俗謂之長尾鹿則於冬至解)¶
(角始知從來記載之/誤曾為説以訂正之)落單須識無雙理墮&KR1120;那堪沒頂¶
能(&KR1120;頂骨也鹿&KR1120;在其頂皮内上生雙歧歧上乃出角/其角解也或前或後即同解其兩角亦分落成隻今)¶
(珪所畫乃兩角並存&KR1120;不知射殺之鹿取其頂骨乃𫉬/雙角在&KR1120;其自解者斷無並&KR1120;骨雙落之理此屢經親)¶
(試而知夏珪固未嘗見/鹿又安知其生死也)蹙氣知其真有應(去/聲)射生笑彼¶
<pb:KR4f0005_WYG_342-27b>¶
又何曽魯魚似此紛久矣訂偽依然恐不勝¶
　　熱¶
土潤溽暑時晴蒸即覺熱山田頼有此苗怒長(上/聲)穂結¶
早晩仍爽涼斯則塞景别於人於稼穡兩利無乖節地¶
是¶
聖人貽恩實¶
天公設對時育萬物勉敬始終徹¶
　　招涼榭¶
<pb:KR4f0005_WYG_342-28a>¶
都名避暑荘而暑亦恒有是處招涼榭惟涼暑則否其¶
故謂云何五字可得剖西壁髙百尋峯隂毎早取前林¶
羅衆木摇風爽常受而况帶以溪澄澈逺塵垢弗招涼¶
自致曰招饒滕口¶
　　食蔗居¶
犖嶨衆峯攢山居三架安來盤千澗曲到憩一壺寛味¶
固甘無盡景因靜可觀壁題隔兩嵗其故欲言難¶
　　小許菴¶
<pb:KR4f0005_WYG_342-28b>¶
昔來小許菴意毎謂其大兹來小許菴意乃别有㑹¶
大含小固常小致大堪戒不必談禪理實宜味儒話¶
儒話古有之謹小慎微誠¶
　　夜雨口號(六月十/四日)¶
邇日蒸炎知有雨夜窓滴瀝聽簷鳴由來適可還應止¶
况是纔逢兩日晴¶
　　喜晴¶
夜雨曉猶霔油然欲作霖雖云應暑節無那望晴心卓¶
<pb:KR4f0005_WYG_342-29a>¶
午密雲散中天皎日臨撫兹諸事吉慰以倍生欽¶
　　夜逰山月襍詠¶
望舒按轡上應遲仍陟霞標坐待之髙處不遮山現早¶
一端窮理見於斯¶
待月之昇共月行巖岡徐下馬蹄輕别來斯景兩寒暑¶
昨日今宵瞥眼呈¶
風閃林光銀葉翻網淪筑韻瀑聲喧底須研練成新句¶
癸未長歌已備言¶
<pb:KR4f0005_WYG_342-29b>¶
峻坂原非直馳下徘徊月宇緩鳴鞭清遨略寓習勞意¶
望七人猶未歇肩¶
　　陸治水木芙蓉¶
水芙蓉及木芙蓉朱注韓詩㑹意重(韓愈木芙蓉詩/採江官渡晚搴)¶
(木古祠空朱子注云荷花與木芙蓉生不同處而色/皆美名又同故以採江搴木二事相對言其生處)花¶
放拒霜荷祗葉故知君子善能容(幀中荷祗畫葉/而無花故云)¶
　　詠古玉虬螭璧¶
陽琢虬雙逸隂鐫螭四蟠坤乾凹凸異㤗否偶竒㸔别¶
<pb:KR4f0005_WYG_342-30a>¶
體具深義佳珍契古歡何須論蒲榖誰熟讀周官¶
　　題舊澄泥巻荷承露硯¶
荷葉巻為承露盤松煤研處溢文瀾筆非秋以垂而擬¶
影落蟾蜍在廣寒(硯池内凸起/作蟾蜍形)¶
　　降㫖免甘肅省二十七年至三十七年帶徵民欠¶
　　　銀米詩以誌事¶
因灾向有緩徵條辛巳前經普豁消(甘肅地瘠民貧厯/年均有偏灾節經)¶
(蠲賑緩帶民間所借籽種口糧及緩徵等項積欠甚多/曾於乾隆三十六年降㫖将二十六年以前舊欠倉糧)¶
<pb:KR4f0005_WYG_342-30b>¶
(四百餘萬加恩豁免又於四十二年将民/借折色銀八十四萬餘兩亦予豁免)壬午至兹又多¶
載銀糧復積合催徭幸逢今嵗二麥稔率計十年一例¶
饒(今嵗甘省二麥豐收民力尚屬充裕徵納自可如期/但該省䆒係積歉之區若將逺年積欠一體並徵仍)¶
(恐不無拮据因降㫖将該省乾隆二十七年起至三十/七年止帶徵未完銀二十三萬五千餘両糧一百五萬)¶
(四千餘石㮣手寛免使積逋普/免追呼邊氓更得永資樂利)百姓足誰與不足由來¶
蔵富訓猶昭¶
　　留京王大臣奏晴雨應時詩以誌慰¶
昨近常逢陣雨優幸而即霽毎紓愁所欣京縣亦時若¶
<pb:KR4f0005_WYG_342-31a>¶
却悉大田卜嵗收(留京王大臣奏自六月初九日雨後旋/即晴霽十二三等日連得陣雨時作時)¶
(止十五日天色朗晴誠可謂雨晹時若并差探四鄉大田/雖土膏滋潤而炎蒸之候得此雨澤並不覺其過多低窪)¶
(處亦無積水於雜/糧蔬果均為有益)低處並稱無積水菜畦兼可望登秋¶
奏章各省多佳信(近日山東河南陜西各省陸續奏報/均於五月中下二旬雨水霑足而豫)¶
(東二省則六月/初六得透雨矣)得此何修勵已修¶
　　見虹¶
無端復雨復憂忡傍晩雲收幸見虹可卜定晴宜暑月¶
還希催溜暢淒風(儀封工次新挑王家荘引河已成専/候伏汛水長并趂西南風逼溜之勢)¶
<pb:KR4f0005_WYG_342-31b>¶
(相機啟放至今尚/未奏及盼望益切)逺源漲落武列北空宇橋拖蝃蝀東¶
天地何當有滛氣失言難諱紫陽翁(虹乃日光雨氣相/薄而成朱子於衛)¶
(風蝃蝀篇注以虹為天地之滛氣殊害於/理曽於咏七十二候虹始見章詳辯之)¶
　　清舒山館¶
山之複更水之隈别館偏宜擇向開清聽所欣謖濤耳¶
舒懐都為快晴㢤兩年嵗月如疇昔七字吟哦屬儻來¶
身有餘閒志無逸文筵未肯久徘徊¶
　　頥志堂疊丙申詩韻¶
<pb:KR4f0005_WYG_342-32a>¶
頥志頥誰志徒餘五字留(丙申題頤志堂詩曾有頤志/頤    慈志及    夀祝擬)¶
(仙籌/之句)重來悲仰額空説¶
夀增籌兩嵗景如幻一川水鎮流水流何所似似我淚¶
難收¶
　　再題所倣倪瓚獅子林圖仍疊前韻¶
由來水到便成渠斯語堪詮畫與書園建獅林原慕彼¶
圖蔵清閟復題予幽佳此日傳上塞同異明春證古胥¶
一再倣之一再詠自維何事太紛如¶
<pb:KR4f0005_WYG_342-32b>¶
　　賦得鏡水雲岑¶
水鏡靜含照岑雲動以閒四言留¶
聖蹟五字破天慳不競觀流處俱遲對在間金山畫如¶
展(是處亦/名金山)玉局帶難扳仁智妙兼㑹¶
羮牆望久閑瞠乎行莫逮把筆益慙顔¶
　　詠宋澄泥天池硯¶
王扶泥硯屬文同嵗久錚錚聲作銅我為陶泓賀得所¶
常供和墨寫筠叢¶
<pb:KR4f0005_WYG_342-33a>¶
　　再題古玉圭¶
不辨商周制猶存河嶽形穆然徵上瑞彬若輯明廷古¶
質閲桑海虹光射斗星奚稱梁代璧詞艷鮑卿銘¶
　　立秋(六月二/十七日)¶
邇日時隂晦幸非落&KR0584;皆今晨忽朗霽秋節慶真諧不¶
雨何妨掉(俗以立秋日不雨則秋月雨少謂之秋掉/又作秋弔亦有以立秋日雨為秋弔者)收¶
雲果是佳農謡屢徵驗(農占以立秋日晴為西/成豐稔之徵試之屢驗)即景且¶
紓懐¶
<pb:KR4f0005_WYG_342-33b>¶
　　登四面雲山亭子用兩韻迴文體¶
避暑山荘暑亦過設恒無暑柰田何然而涼處暑可避¶
斯則山荘有獨多避暑莫若此亭子髙處不勝寒是矣¶
至却月餘未曽登則慮恐勞僕從耳今朝立秋秋信多¶
光隂荏苒真無何常時望中給念者是宜乗爽言經過¶
不須命騎命輿耳數息駕言亦是矣千巖萬樹在眼中¶
眼中吾老吟杜子¶
　　玉岑精舍作¶
<pb:KR4f0005_WYG_342-34a>¶
精舍極西北欲造罷以嬾今朝乗新涼不可更需緩况由¶
降最髙事半功倍顯亭子别雲山輕輿遵石棧林海泛¶
緑波峯迴疑棹轉濟勝有若斯入深無不欵率欲忘筌¶
蹄那復言倪筦¶
　　湧玉亭¶
昨過山雨石溪盈俯瞰玻璃十笏明渟者自居瀉者湧¶
頋言今日善循名¶
　　題秋澄齋¶
<pb:KR4f0005_WYG_342-34b>¶
今朝秋信甚分明舉目天髙氣已清雖有雲生惟覺淡¶
每欣日照必含晶閒來那計兩年别偶坐堪探六義精¶
研淨甌香諸慮靜山齋真是副嘉名¶
　　靜餘軒有㑹¶
靜餘有二義一曰靜有餘是則軒所獨而我偶領諸一¶
曰餘以靜乃每心憪予萬㡬日待理清暇艱致扵靜更¶
躁之反餘復饒所如未能饒以靜且圖躁成祛¶
御製詩四集巻六十三¶
