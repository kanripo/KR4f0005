# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:20.664574
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷三十七
<pb:KR4f0005_WYG_428-1a>¶
欽定四庫全書¶
御製詩五集巻三十七¶
　古今體一百三首(戊申三/)¶
　　山西巡撫明興奏報得雨詩以誌慰¶
春雨如膏弗易施晉疆獲得驛牋馳孟維廿七兩日繼¶
三属郊原數寸滋(明興奏正月二十七日省城地方細/雨連綿自辰時起至二十八日夘時)¶
(止入王三寸四野均霑並太原府屬之太原徐溝交城/文水汾州府属之平遥等縣忻州直𨽻州各報同日得)¶
(雨二三四/寸不等)雪已冬霑麥卜稔澤兹田渥黍堪耔批章斯¶
<pb:KR4f0005_WYG_428-1b>¶
亦濃雲布不敢侈期實冀期¶
　　仲春¶
社稷壇禮成述事¶
祈固重扵¶
謝勤春毎闕秋(每嵗以秋獮幸避暑山荘是以仲秋吉/戊未得躬承    祀典然祈重扵報春)¶
(祭每親/詣行禮)春膏叨厚澤(上冬各直省雪澤俱優唯近畿得/雪數次未為霑渥上元節前大雪)¶
(盈尺心/實為慰)秋穫籲豐收晉玉攄心悃繫縲俘首囚不堪陳¶
獻典(周禮大司馬若師有功獻于社兹逆首林爽文雖/已就執檻送来京然以么䯢小醜罪貫滿盈自應)¶
<pb:KR4f0005_WYG_428-2a>¶
(伏辜豈堪舉陳速蕆獻典惟仰荷/  神庥得以遄    事實深感惕)總是沐¶
鴻庥¶
　　仲春瀛臺即景¶
右社躬禋蕆禮成遂臨西苑祭衣更載陽仲月欣佳景¶
素尚雙文仰¶
聖情(素尚齋數典避暑山荘事於皇/祖所題額是日傳膳視    此)隄栁梳風黄欲緑¶
盆梅培雪澤為榮驛章裁奪那知倦(今日接福康安奏/審訊林爽文及籌)¶
(往南路擒挐荘大田情形並各省奏摺頗繁纎細俱/經裁奪雖披閲移時而矢願孜孜亦不以為倦也)纎¶
<pb:KR4f0005_WYG_428-2b>¶
細胥存公與明¶
　　千尺雪二首¶
客冬臨此未吟詩孤負三冬雪澤施優渥春霙猶積玉¶
(新正十二日大雪逾尺經今兩/旬餘培擁樹根者尚未融盡)似催七字補為之¶
雪鋪瀑上誠為主瀑以雪名究屬賔梯几評因得别㑹¶
由来幻總不如真¶
　　日知閣¶
閣俯閘流額日知(閣建石梁上下為水閘太液池水従/此出逹扵織女橋流為午門内金水)¶
<pb:KR4f0005_WYG_428-3a>¶
(河閣額為書/  皇祖御)十三四憶讀書斯(雍正初年予十三四嵗/時    皇考命讀書於)¶
(此/)集成薈説又多載(予自十四嵗學屬文日課詩論頗/多丙辰即位後裒為樂善堂集集)¶
(中未備載者復擇其精要語二百六十餘條别為四巻/名曰日知薈説迄今又五十餘年尊聞行知時時體騐)¶
(尚未敢/自信耳)何有尊行每愧之¶
　　賔竹室¶
漫道北方不宜竹背風迎日也堪栽延賔何必計多少¶
㡬个亦稱君子㢤¶
　　鑑古堂¶
<pb:KR4f0005_WYG_428-3b>¶
三鑑内之一此語出唐宗(唐太宗謂以銅為鑑可正衣/冠以古為鑑可知興替以人)¶
(為鑑可/明得失)堂㨿液池南原在西苑中藉以知興替昭然陳¶
近蹤敢曰暢於懐益惟惕乎衷¶
　　結秀亭¶
秀者列乎外結之斯在中境情原不二物我貴相融四¶
柱那知此一心原可通於兹順應處願勉廓然公¶
　　茂對齋¶
寳月樓西曲徑深背山有屋近湖潯入齊因繹對時義¶
<pb:KR4f0005_WYG_428-4a>¶
育物先存无妄心¶
　　静憩軒口號¶
潔治書齋額静憩坐来温席竟何曾伊余熟讀無逸者¶
勅萬㡬那静憇能¶
　　仲春經筵¶
文華廣殿集儒卿講學寜惟例事呈必也淑今在稽古¶
要當晰理更研精安能慮始思能得明有功資惇有成¶
(是日講大學安而後能慮慮而后/能得書經明作有功惇大成裕)製論求平不求異伊¶
<pb:KR4f0005_WYG_428-4b>¶
余所愧乃躬行¶
　　題文淵閣¶
　　閣建文華殿後貯四庫全書第一部縹緗插架實¶
　　為書城鉅觀毎嵗仲春經筵畢於此賜茶遂成例¶
　　事云¶
重校兹看四庫成魯魚累牘辨従精(四庫全書雖已列/架排籖然其中魯)¶
(魚亥豕累牘連編不得不/令重加讐校以成善本)雖云舉大遺其細要在纂言¶
觀厥行(従前抄録四庫全書謄録及分校總校人員不/無濫邀議叙者予甞謂成此大事不妨宥其細)¶
<pb:KR4f0005_WYG_428-5a>¶
(過詎意提調總校各員並不盡心經理以致書中錯謬/不可枚舉姑念書已告成不加重譴原充提調侍郎陸)¶
(費墀僅予革職罰令出資装潢文滙文宗文瀾三閣書/函纂修尚書紀昀罰令重繕應行賠寫之書並率領文)¶
(淵文源二閣未經校出訛錯之分校總校於上冬前往/山荘将文津閣未曾重校書籍再加詳閲在彼時原校)¶
(各員均邀優叙既以此為捷徑此/畨僅予薄懲當亦無可置喙耳)捷徑既因得以速薄¶
懲豈可逭惟輕源津溯並勘次第(此次文淵文源二閣/看出疎漏之原校官)¶
(既罰令前往山荘重校文津閣書籍将来文津閣看出/疎漏之原校官亦即罰令往  盛京重校文溯閣之書)¶
(次第校勘總期精審無訛/以示予右文典學之至意)求當無非盡此誠¶
　　仲春御園即事¶
<pb:KR4f0005_WYG_428-5b>¶
講席迴輿御苑居仲春郊景厯慿諸潤增麥隴漸芃若¶
色重楊堤又窣如興偶飛常託平句齒微邁懶讀竒書¶
十年前憶問¶
安况(向從宫中幸御園必先㳟詣毎暢春園問之愴安/迴憶十年前景况不可復得  一拈筆為    然)¶
擲筆茫然一愴予¶
　　題安瀾園¶
隅園景本效陳家(海寜陳氏隅園壬午南巡駐蹕賜名/安瀾並圗以歸就四宜書屋前後左)¶
(右畧加位置宛然如一盖予既繾念海塘魚鱗土備沙/水坍漲形勢無日不勤籌清晏籲冀安瀾亦以是名園)¶
<pb:KR4f0005_WYG_428-6a>¶
(者意固自/有在也)名曰安瀾意託遐石易柴堅兾永固柴為石¶
䕶藉重遮(康子南廵閲視海塘令将老鹽倉一帶柴塘/三千九百四十丈改建魚鱗石塘甲辰復親)¶
(臨相度並命自新建石塘越范公塘直抵烏龍廟一體/亦行改築原欲以石易柴永資鞏固既見柴塘之後有)¶
(溝槽一道令将存積土牛填入槽内栽種栁樹俾根株/蟠結柴石相連又即以柴塘為石塘之坦水不啻重門)¶
(保障/矣)但希海晏那靳費(老鹽倉一帶石塘扵癸夘八月/告竣嗣後接修者今春亦一律)¶
(奏報完工前後共撥庫銀數百萬兩惟冀一勞/永逸俾閭閻長慶安恬多費帑金固所不惜耳)所為民¶
寜漫議奢有榭有池足佳趣遥期沙漲闢桑麻¶
　　隨安室有㑹¶
<pb:KR4f0005_WYG_428-6b>¶
　　予十七嵗居重華宫時曽顔書室曰隨安取隨遇¶
　　而安之義即位後扵西苑及圓明園長春園清漪¶
　　園静宜園湯泉避暑山荘等處毎以題額今六十¶
　　年以来隨遇之義益堪静騐¶
重華昔所額閲六十年中到處題三字惟時騐一躬安¶
居造以道隨物㑹其通更愜符名者臺灣兹定功¶
　　開鑑堂口號¶
春入平湖鑑欲開東風又與拂波催中庸第十七章訓¶
<pb:KR4f0005_WYG_428-7a>¶
傾者覆之栽者培¶
　　題綰春軒¶
偶来綰春軒遂繹綰之義&KR0137;以註曰統&KR0137;以訓為繫其¶
解雖不同總具惜之意綰韻復同挽放翁詩曾寄(陸㳺/詩惜)¶
(春直欲/挽春迴)居然先獲心協此額軒志小憩仲月初韶光未¶
昌熾風拂栁絲絲大似循名試善解坤初爻履霜堅氷¶
至¶
　　品詩堂¶
<pb:KR4f0005_WYG_428-7b>¶
幼時書室此棲遲六十餘年未廢斯題額仰看却失笑¶
一經入品總非詩¶
　　味腴書室即事¶
四庫圗書浩淵海豫教兩分(去/聲)萃其精(癸巳嵗命館臣/蒐輯永樂大典)¶
(散篇成帙並校勘各省所進遺書彚為四庫全書共三/萬六千冊繕寫四分分貯文淵文源文津文溯四閣用)¶
(昭嘉恵藝林至意復命就中擇其尤為精粹有禆實學/者得一萬二千巻名曰全書薈要繕成兩分一貯宫内)¶
(御花園之摛藻堂一貯御園/之味腴書室以備㡬餘披覽)宫中摛藻堂先就園内味¶
腴室續呈(貯摛藻堂者扵己亥年告成貯/味腴書室者扵庚子年告成)全既多譌經¶
<pb:KR4f0005_WYG_428-8a>¶
再訂要那無誤合重評後先漫議校顛倒(上冬命未曾/校出文淵文)¶
(源二閣書中訛錯之原校官罰令往避暑山荘重校文/津閣之書将来即命文津閣未曾校出之原校官往)¶
(盛京詳校文溯閣之書因思薈要二分其中亦難免訛/錯之處将来亦必須重加校定乃為善本其所以不即)¶
(令校勘者慮過求速/成仍不免於踈漏耳)求是吾惟戒速成¶
　　詠竹柄玉石子如意¶
竹柄出湘沅相(金玉其/相之相)和闐玉子㑹合石與筠其隔逾¶
萬里兩本不相謀一宛聚扵是有意無意乎誰觧如之¶
㫖¶
<pb:KR4f0005_WYG_428-8b>¶
　　戯擬李白和賈至舍人早朝詩¶
　　和至詩者王維岑參杜甫皆名流然四首如一律¶
　　况皆用鳯池故戯擬太白和句以嘲之¶
破曙東華歩軟塵早朝榮耀動簮紳欲將佳句王楊邁¶
各出雄材手眼新仙仗曉鐘任君喜百篇一斗莫予嗔¶
冷言漫慮題凡鳥毛羽猶堪驚世人¶
　　題名畫薈錦冊¶
京兆原稱士女工㑹文雙艷坐春風一拈毫寫一搆思¶
<pb:KR4f0005_WYG_428-9a>¶
别撰傳神便不同¶
　　　右張萱㑹文士女¶
施朱傅粉卻時装淡寫飄蕭御月光不識青鸞背上者¶
将王母命向何方¶
　　　右周文矩月下乘鸞¶
布景長於漁浦磯江行初雪貯三希(趙幹休寜人南唐/時畫院學士有江)¶
(行初雪圗巻真蹟貯三希/堂與羲之帖同稱希珍)莫嫌栗烈輸横巻颯颯蘆花¶
已示㡬¶
<pb:KR4f0005_WYG_428-9b>¶
　　　右趙幹霜秋漁浦¶
五尺之童牧且嬉寝訛各適任羣隨堯牽舜箠有良喻¶
治理亦惟弗擾之¶
　　　右李迪秋林放牧¶
騾綱雪獵雖希見(見圗繪/寳鑑)寒浦漁舟此創觀誰謂冬江¶
魚不餌貪餐時亦上絲竿¶
　　　右朱銳寒江捕魚¶
榴樹榴花榴結實皮開紅玉見磷磷翔禽翹首其欲逐¶
<pb:KR4f0005_WYG_428-10a>¶
挾弹那知别有人¶
　　　右林椿榴開見子¶
逺山欲雨佈濃隂待渡伊誰立岸潯旅舍隔溪徒在望¶
一壺信可值千金¶
　　　右顔直之雨山待渡¶
西陽景色向誰尋㡬個歸鴉背㸃金獨坐茒簷沈思者¶
夕佳應有慕陶心¶
　　　右劉松年日暮孤吟¶
<pb:KR4f0005_WYG_428-10b>¶
雨絲風片一川稠路指前村歸牧牛背卧奚童蓑笠穏¶
勝他盛懋冩歸舟(石渠寳笈有盛懋風雨歸舟圗軸寫/淋漓冒渉之景頗為神肖較此殊遜)¶
(間適/也)¶
　　　右劉松年風雨歸牧¶
樓閣依然木工法(見圖繪/寳鑑)漢宫乞巧值秋辰看他&KR0444;窕¶
穿鍼者隊裏應無辭輦人¶
　　　右李嵩漢宫乞巧¶
松為繖盖舟為屋碧水無風自不波烏㡌朱衣把竿者¶
<pb:KR4f0005_WYG_428-11a>¶
未知其釣意於何¶
　　　右趙孟頫松溪垂釣¶
當年學士擬登瀛池館優㳺永日清欲問彬彬號仙者¶
㡬人真有出塵情¶
　　　右商喜瀛洲仙館¶
　　仲春玉泉山¶
春光未鬯已誾然最是可觀勝可憐(憐者惜也觀其未/鬯尚在醖釀為佳)¶
(既至可憐則爛漫荏苒将謝/不足觀而惜春之意生矣)平沼有波泛輕舫經冬不¶
<pb:KR4f0005_WYG_428-11b>¶
凍藉靈泉(園中滙玉泉之水為湖經冬不凍澄泓見底/實賴靈泉濬發所致晉傅咸神泉賦所謂在)¶
(夏則冷渉冬/則温者是也)緑蒲白芷将出水弱栁稚楊初帶烟㸃筆¶
船忩成七字流陰弗覺座中遷¶
　　題含暉堂¶
静明東向入園門堂曰含暉受曉暾奉以無私期政協¶
(堂近園之東門每於此召見臣工披閲章奏一切政/務期協大公覩兹堂額奉無私照之義益覺昭然)善¶
惟有長(上/聲)體乾元寜須畏似盾之赫要欲愛如衰也温¶
即看景和物熙候羣雍都被化工恩¶
<pb:KR4f0005_WYG_428-12a>¶
　　華滋館¶
溪館曰華滋仲春春曉時熏梅迎旭錦弱栁颺風絲韶¶
景華猶嫩露光滋以熙山桃不讓候已粲向陽枝¶
　　翠雲堂¶
華滋館之後翠雲向有堂堂名實久題館額乃新装華¶
滋重春韶翠雲在秋光原因雙古栝庭隂峙欝蒼四時¶
無改色童童佳䕃涼春華過則無難此較短長家丞庶¶
子間興託應知方¶
<pb:KR4f0005_WYG_428-12b>¶
　　甄心齋有㑹¶
心為五官主天賦非外来甄有治之義甄心藉誰㢤不¶
為外物染克已一言該仍為自甄耳心治物胥諧動歸¶
静契根内為外之荄斯齋有似之方寸㑹深培¶
　　竹罏山房二首¶
楣檐題徧渾無罅不竭用之泐壁阿(向日山房題咏俱/掲之楣間年久已)¶
(遍無隙可容因扵山房外石壁/間摹泐嗣後可以用之不竭矣)寜可戊申闕紀嵗躁人¶
難免笑辭多¶
<pb:KR4f0005_WYG_428-13a>¶
泉稱第一玉波新就近竹罏妥貼陳恰值雨前初貢到¶
瓷杯遂試恵山春¶
　　静怡書屋¶
怡者有所悦悦當静中求設使動無定萬緒将紛投應¶
接之不暇少樂必多憂書屋額静怡有合此理不如云¶
請問目四勿述従頭¶
　　樂景閣¶
春景不妨遲春意已堪樂奚必芳粲然最宜氣融若靈¶
<pb:KR4f0005_WYG_428-13b>¶
源本弗動倒影峰錯落陟降原乗舟拾級復登閣山水¶
㑹一心流峙興攸託¶
　　虚受堂¶
溪堂廓然虚萬景隨所受虚故隣乎無受乃近於有可¶
知有因無至理奚待剖弗識克已者其間強(上/聲)去(上/聲)取¶
堂則付不知是以超物誘¶
　　微雨(二月十/四日)¶
微雨未成寸潤庭聞土香雲徂遂因霽風作變為凉亦¶
<pb:KR4f0005_WYG_428-14a>¶
識時猶逺已教惜不遑祈農吾夙願自哂類癡忙¶
　　花朝¶
去嵗花朝花正發今嵗花朝花未開立春遲早為之節¶
不齊之中乃齊㢤山桃一二雖放萼東風隨作蒙塵埃¶
咨爾桃莫怨風妒琉璃脆語伊古来¶
　　鵰挾兎¶
古玉鵰挟兎不知㡬干年鷙剛奮嘴爪毚弱驚伏跧摩¶
挲定誰氏痕跡冺雕鐫林甫後扵斯胡乃肖居然¶
<pb:KR4f0005_WYG_428-14b>¶
　　張守中寒塘浴雁¶
蘆穂飄蕭荷葉破一雙迴雁(謂往/南也)浴寒塘相依已近湘¶
南意帶到其遥塞北霜¶
　　仲春啟蹕巡幸天津府順閲河工之作用丁亥詩¶
　　　韻(有序/)¶
　　指邦畿而于邁十二年典協周巡諏春仲以時乗¶
　　五百里地同夏甸溯丁亥逰河肇舉津門屢記郵¶
　　籖洎丙申瞻岱旋臨星紀恰周躔部軫恬瀾扵海¶
<pb:KR4f0005_WYG_428-15a>¶
　　若畺臣頻奏安流廑保介於田功民事先諮近服¶
　　億萬姓之輿情企踵願切就瞻百五日之佳節屆¶
　　期令宣警蹕芳郊厯厯流鶯乍囀花村春水差差¶
　　畫鷁初臨鏡淀安艫稳泛春乗天上之槎夹道歡¶
　　迎日擊衢中之壤鳩笻扶跽曾陪千叟之筵驂篠¶
　　齊驅半領元孫之隊惟蒲瞻杏望羣黎之積悃是¶
　　嘉而燈舞笙歌大吏之增華豫飭逰豫非云玩物¶
　　河防與穡事交縈慶恵亦曰乗時輦路共舟程同¶
<pb:KR4f0005_WYG_428-15b>¶
　　莅數彌文扵載籍寜誇刻玉之儀循例事以賡吟¶
　　用叶展軨之吉爰成新什聿誌首塗¶
申嵗津門翠蹕旋閲周一紀命巡船迅㢤過隙白駒日¶
啟也行時春仲天河務田功心所切笙歌燈舞意為蠲¶
(此次巡幸天津本為臨閲河務田功恐地方大吏踵事/増華備辦燈船歌舞一切㸃綴轉非省方本意是以上)¶
(年冬即有㫖/豫加申誡)老来結習未除者觸景拈吟此始旃¶
　　泉宗廟小憩得句¶
路指盧溝此必經于焉傳膳小遲停軒名依緑緑猶稚¶
<pb:KR4f0005_WYG_428-16a>¶
泉號浣花花未馨昨嵗新題成舊什今春有意尚無形¶
悟知醖釀勝艷裔槖籥化工乃至靈¶
　　過盧溝橋¶
邇嵗盧溝晏(永定河自辛夘漫水南岸頭工處取直築/隄旋即合龍至庚子秋復有漫口亦即堵)¶
(築蕆事近年以来仰賴流河神黙佑/大溜直走中泓順軌安  隄工鞏固)¶
神㢤沛厚恩隄防惟益慎修治可輕言橋葺亨塗坦(盧/溝)¶
(橋建自金時厯元迄明屢經修治本朝康熙己酉雍正/壬子復兩次施工今又六十餘年橋面及兩陲有稍圯)¶
(裂者乙巳秋發帑興工重加葺治並扵橋東/西兩陲加長石道詳見丙午過盧溝橋詩序)氷消細溜¶
<pb:KR4f0005_WYG_428-16b>¶
湲行将觀下口疏委自安源(自乙亥年閲視永定河将/下口改由條河頭入海至)¶
(己亥因下口逐漸淤髙命挑挖河身以消盛漲此次復/将親臨閲示雖不能一勞永逸而疏委則源自安祗可)¶
(盡人力以為補/偏救敝之計耳)¶
　　良鄉行宫得句¶
&KR1852;里行宫近帝都時巡首頓必經途昔今題句欣和戚¶
蕉鹿為塲有若無思易圗艱廑切念一勞永逸乏良謨¶
兩端問俗觀河要七載仔肩未歇吾(計距歸政之期尚/有七年惟日孜孜)¶
(不敢/不勉)¶
<pb:KR4f0005_WYG_428-17a>¶
　　直𨽻總督劉峩奏得雨情形詩以誌事¶
㡬(平/聲)望逄微雨未成一寸施(昨二月十四日近京一帶/微雨未及一寸土脈雖潤)¶
(正望優霈/時澤為佳)督臣今奏報各屬獲㕘差(劉峩奏順天等府/屬之東安等十四)¶
(州縣於二月十四十六等日各得雨一二/三寸不等惟天津報有四寸更為深透)獨有天津幸¶
逮將半尺滋行當駐翠蹕觀麥慶秋期¶
　　望郊臺口號¶
伊犁回部金川定曽叩郊臺勞(去/聲)凱軍林爽文俘到指¶
日小㢤不值此書勲¶
<pb:KR4f0005_WYG_428-17b>¶
　　憩𢎞恩寺¶
竺宇帶烟郊遥瞻松柏梢往来接官路憩息入僧巢㕘¶
佛惟乘興施檀聊解嘲如詢切已句勿問恵心爻¶
　　涿州行館作¶
行館南城外便途復此臨助休一已事親切萬民心陽¶
向蕪増色年深樹張(去/聲)隂長歌十全罷(乙亥過此作涿/鹿行嗣每駐行)¶
(館必曡前韻至甲辰九曡十首已全是以丙午涿鹿/行宫作有涿鹿行歌十首全不重賡韻續舊篇之句)丙¶
午即停吟¶
<pb:KR4f0005_WYG_428-18a>¶
　　降㫖免直𨽻宣化府民欠銀糧詩以誌事¶
昨年雨暘時畿輔幸中稔宣府獨被旱民艱廑坎壈兹¶
當厯郊圻盖蔵閭閻審以此(謂畿/内)忽乎彼(謂宣/化府)是謂忘¶
民甚災欠及緩徵普蠲蘇慘懍(此次巡辛津淀親見迎/駕老幼鮮凍餒色為之)¶
(欣慰然念上年宣化府屬雨澤愆期偶被偏災其民欠/禾完及緩徵帶徵銀糧若令新舊同徵民力未免拮据)¶
(因将該府属五十年五十一年民欠未完及緩徵銀二/千餘兩糧八千二百餘石並加恩一體蠲免以示軫念)¶
(灾黎行慶/施恵至意)省方要施恵向隅念懃恁畺吏善推行俾民¶
安食飲¶
<pb:KR4f0005_WYG_428-18b>¶
　　紫泉行宫十詠¶
　　　敞軒¶
敞軒曽不設忩櫺逰目無遮惬性靈前嵗五臺經返蹕¶
隔年復此翠華停¶
　　　屏山¶
西山石近取携便誰肯太湖逺貫船亦自玲瓏當户立¶
見中不見兩兼全¶
　　　鏡湖¶
<pb:KR4f0005_WYG_428-19a>¶
春波漭沆勢猶微鏡也還㕘是也非南北運河東西淀¶
一湖先此逓先機¶
　　　舫室¶
湖邊築室俯清浮不釣憑忩魚數(上/聲)逰何必議斯為創¶
造可知大地一虚舟¶
　　　椶亭¶
瓦重椶輕人所知結椶代瓦實相宜團團笠子合誰戴¶
杜老當年入李詩¶
<pb:KR4f0005_WYG_428-19b>¶
　　　虹橋¶
江南石洞接通津(鎮江以南水性平緩南北通津多跨/河為石橋以利行人往来涵洞穹窿)¶
(實有垂虹之象此則曲/折歩杠僅存其名而已)喻以垂虹幻裏真溪上歩杠平¶
且曲幻中幻也謾名循¶
　　　魚罾¶
㡬箇閒鱗泳碧漪樂乎否也任其為知非自致由人致¶
雖設魚罾却弗施¶
　　　石徑¶
<pb:KR4f0005_WYG_428-20a>¶
徑如驀直率無趣石以抱環乃有情然此世間常態耳¶
不由徑者義尤精¶
　　　竹埭¶
春時本是竹之秋北地風髙南國柔固識所存非所樂¶
猗猗且自埭前修¶
　　　箭㕔¶
三架閒㕔敞答陽向年毎此角弓張七旬有八艱為射¶
然此心終不可忘¶
<pb:KR4f0005_WYG_428-20b>¶
　　紫泉行宫即事¶
涿鹿南行指紫泉由旬(梵經四十里/為一由旬)近到午時前迎鑾¶
老㓜情殷若駐蹕庭軒意灑然黄褪栁稊緑贏重紅開¶
桃蕾白増妍(山桃蓓蕾時紅重/開花則變白矣)厯年十景必題句擬罷¶
重吟以十全(每駐蹕兹館園中十景必各有題詠今已/十次擬再經此處不復各景重吟亦仿涿)¶
(鹿行獅子林諸什之/例以十全為度也)¶
　　趙北口行宫即景¶
沙堤數里延縁攬左右漁村蠏舍家行館厯年将逮百¶
<pb:KR4f0005_WYG_428-21a>¶
(此處建扵康熈年/逮今将百年矣)春巡駐宿本非賖東西淀乃此之隔¶
今昔題縁久以加明日去而弗顧者笑兹拈筆若為耶¶
　　懐清樓有㑹¶
㝡愛臨窓坐波光渺太湖仍為具懐者艱學濯清徒奚¶
必問童子居然是老夫寜須試水獵有事不如無¶
　　湛持軒¶
是處多臨水湛持乃號軒因心豈遷境得性即為源内¶
外交相養空澄自逺繁寄言持湛者無欲以為根¶
<pb:KR4f0005_WYG_428-21b>¶
　　山東巡撫長麟奏報得雨詩以誌慰¶
山左昨年幸稔收三冬雪澤亦稱優首春積玉繼以遍¶
仲月如膏被更周(長麟奏山東省各屬自正月初八九/以後得雨得雪一二次不等頗為周)¶
(遍至二月十四日省城又得雨二寸並㨿章邱濵州等/二十州縣禀報同日得雨二三四寸不等該省上年雪)¶
(澤甚優今春復得甘/膏普被實深欣慰)寸計二三四霑隴田祈禾黍麥盈¶
篝披章豈不為之慰雲作風隨近却愁¶
　　登安福艫¶
水路今朝發駕初艫名安福即吾廬愛民一念福之本¶
<pb:KR4f0005_WYG_428-22a>¶
克已兩言安以居厯嵗題辭間裏閲前途得句便仍書¶
分明江浙行舟况親切輿情那忘(去/聲)諸¶
　　過廣恵橋¶
石橋接通衢中孔平設板徹板行大舟偶爾非恒典(北/地)¶
(皆小舟橋下可以經過惟遇/安福艫須徹板乃可通行)弗似江南路石洞垂虹宛¶
舟従洞底過無勞板徹巻南北風俗殊民情順用善廣¶
恵久垂名循名實可簡賜賦與蠲租次第絲綸展¶
　淀神祠瞻禮再曡庚寅韻¶
<pb:KR4f0005_WYG_428-22b>¶
地有靈胥¶
神有司洋洋如在以臨之本来今古即斯淀却自庚寅¶
乃立祠(此淀神向無専祠庚寅春巡至/  命扵此地建祠以昭饗祀)利物恒期東西¶
晏(淀有東/西之分)贊¶
天永冀稔豐綏瓣香三拜抒誠處不為已躬乞受釐¶
　　淀祠旁行宫八景¶
　　　静寜齋¶
庚寅初建癸巳至(癸巳年/曽臨此)兹戊申經十五年依舊齋臨¶
<pb:KR4f0005_WYG_428-23a>¶
静寜者由今視昔信乎然¶
　　　頤慶堂¶
御舫吉行旋亦駐烟宫咫尺見河干堂稱¶
頤慶殊前景顙泚為之不忍看¶
　　　恵暢樓¶
拾級扵斯行飯宜淀池俯望漾明漪樓忩閒撫蘭亭帖¶
正是恵風和暢時¶
　　　互鏡軒¶
<pb:KR4f0005_WYG_428-23b>¶
都知臨者人照鏡可識陳之鏡照人一屬有知一無識¶
光光相暎義尤親(出楞/嚴經)¶
　　　問源亭¶
水有源他豈獨無(水則有源人何獨無大而堯舜之政/治孔孟之道徳小而頡之書羿之射)¶
(輸之巧曠之音鵲之醫僚之丸秋之奕莫不本扵心源/即武周夷齊跡相反而各行其至是其源亦無不同盖)¶
(有源則自不已而漸進以至扵極此孟子原泉混/混引而未發之㫖也詳見向所作討源書屋記)世間¶
萬理一同乎告其絜矩致問者莫作迷頭認影徒¶
　　　延清閣¶
<pb:KR4f0005_WYG_428-24a>¶
順水行舟非逺程閣臨行館出&KR0633;横延来畺吏咨民務¶
六計弊之要在清(清者/㢘也)¶
　　　澄緑池¶
是地由来富扵水引渠到即便成池孟傳孔語徳行速¶
事半應思功倍之¶
　　　引薫廊¶
面水依山曲折廊相羊躧步不知長引薫雖覺時未逮¶
解阜之心可暫忘¶
<pb:KR4f0005_WYG_428-24b>¶
　　御舟偶題¶
一舟視所行正之惟舵師御舟則不然更有首領司首¶
領立鷁首欲顯彼有為搶風毎上逆避淤忽下移左右¶
無定見欲東&KR0167;改西舵師乃無權淺滯時逄其㘞&KR0008;彼¶
亦勞不值一噱嗤深中(去/聲)杜老言庸人自擾之¶
　　　閲文安堤工三曡舊韻¶
文安地處窪淀水相擊豗辛巳及辛夘衝堤凡兩開(文/安)¶
(地勢窪下舊多積水自辛巳漫溢培修堤工之後民間/得以種植有収至辛夘復被淀水衝擊地畝仍為水占)¶
<pb:KR4f0005_WYG_428-25a>¶
(隨令将堤工増髙培厚以冀消涸及癸巳親臨閲視又/命軍機大臣㑹同該督徹底稽核減輕賦額並将無田)¶
(之賦清/釐豁免)吾民嘆昏墊賑濟頻救災茭楗那惜費低增薄¶
與培癸巳臨閲後至今安晏皆兹来觀民風熙熙迎駕¶
排暖衣過冬月新苖茁春垓幸此十餘嵗象如癸巳来¶
(該處堤工稳固十餘年以来並無漫溢之患而堤南大/窪地畝連年多獲豐収兹来省視麥田一望青葱民氣)¶
(倍形安樂/為之欣慰)既思語忌盈吾惟益惕㢤¶
　　蘇橋三首¶
堤在西湖橋在燕北南總以姓蘇傳斯民三代行直道¶
<pb:KR4f0005_WYG_428-25b>¶
欺世禁他徳政鐫(外省徳政碑最為陋習使果有恵政/及民自必口碑載道否則欺世盜名)¶
(轉為指詈之具因降㫖通行飭禁並将現/有之去思徳政等碑概令仆毁以崇實政)¶
漢詔唐書¶
皇祖臨撫臣摹示蹟垂今(康熙四十一年文帝皇祖御/臨唐太宗書漢    勸農詔)¶
(扵毎經閲河時一過賜前撫臣李光地因恭勒蘇祠旁/予    此敬讀    仰識    皇祖昔日勤民之意溢)¶
(於禇/墨)毎經此地必拱讀敬識¶
勤民一片心¶
左側書齋樸不奢泊舟小憩試杯茶早頒諭㫖笙歌罷¶
<pb:KR4f0005_WYG_428-26a>¶
(此處向有燈船綴景恐地方大吏踵前預偹/是以先期申諭禁止以示斥奢崇儉之意)閒撫溪忩¶
静且嘉¶
　　四依¶
皇祖閲子牙河詩韻¶
傳訛記載率聱牙却以馮家属吕家(是河本滹沱下㳺/也因用馮異事)¶
可識燕齊别疆界轉同涇渭混泥沙幸無河堰勞茭楗¶
頗有水鄉資蟹蝦因利於民恵不費¶
聖人制弗取諸賒¶
<pb:KR4f0005_WYG_428-26b>¶
　　題湛觀軒¶
總在淀池内(在左各荘/行宫内)居然號水宫泊舟遂登㟁憩衆¶
頗怡躬池館原依舊昔今㑹不同如詢湛觀義弗外一¶
心中¶
　　澄景樓¶
出牆樓屋俯滄波一碧平鋪萬頃多是實澄㢤况無意¶
對斯澄者意如何¶
　　環照齋¶
<pb:KR4f0005_WYG_428-27a>¶
淀水引入園曲池繞階砌昔因環照名今繹環照意盖¶
環者還也還照要扵自照他詎為難照自誠弗易人苦¶
不自知斯齋具斯義¶
　　涵鑑堂口號¶
溪堂臨水稱涵鑑鑑物涵虚故不差絜矩鑑人是誰責¶
大公涵更貴無遮¶
　　淀池行宫賜隨營王大臣及直𨽻大小官員食得¶
　　　句書懐¶
<pb:KR4f0005_WYG_428-27b>¶
水路吉行三十里烟宫駐蹕淀池濆和門敞向春晴午¶
聫席聊酬奔走勤賜食漫誇言宴鎬翕河亦弗類横汾¶
若論潔治軒庭美祗為(去/聲)&KR0832;然不為欣¶
　　琴髙祠疊癸巳韻¶
譜琴朱載堉曽著論其非(四庫全書内有明世子朱載/堉所著樂律全書其中琴譜)¶
(用正應和同四聲長至十六弹扵是一音之中亦有抑/揚髙下不免煩手之譏殊乖古樂所謂心平躁釋之義)¶
(上年有詩曽論其非並命皇子及樂部/大臣訂正訛謬録入全書以昭雅正)不識髙之鼓古¶
今調孰歸涓彭消秘術風月守虚扉流繞淀池緑太音¶
<pb:KR4f0005_WYG_428-28a>¶
聲正希¶
　　清源堂(在臺頭/行宫内)¶
憩臨清源堂因繹清源義修身在正心源清流自治六¶
計以弊吏源清亷乃致持已及臨人兩言可以蔽設曰¶
請進之思無邪曾示¶
　　揚芬港得詩四首¶
揚芬盖以芰荷香春仲何由&KR0670;水芳却是停舟有别㑹¶
波光澹澹接天光¶
<pb:KR4f0005_WYG_428-28b>¶
題名世代原難考毁譽人間訝已紛徳政設如俗吏者¶
(俗吏不務實政每藉去思徳政等碑為欺世盗名之術/或屬員藉以逄迎上司究之真偽難逃公論是以近年)¶
(概令仆毁/嚴行申禁)真揚芬抑假揚芬¶
擒魁海外靖妖氛貳負縛来亦逮聞(近接江蘇撫目閔/鶚元奏報逆匪林)¶
(爽文已押觧入江南境即其貳之荘大田亦不日即/聞福康安擒獲之信故邇日盼此捷音又畧焦急)却¶
命生祠立赤嵌(臺灣風俗刁悍此畨大加懲創之後若/不明示武威恐該處民人事過即忘無)¶
(所畏懼因命扵事竣将福康安海蘭察及鄂輝普爾普/舒亮等之勇畧最著者扵臺灣郡城及嘉義縣兩處各)¶
(建生祠令衆怵目儆心是予所嘉/者實蹟而非概厭人之立生祠也)此揚芬乃實揚芬¶
<pb:KR4f0005_WYG_428-29a>¶
水縴牽舟到早仍樓門俯淀逺波澄厭他十景虚㸃綴¶
(行宫前臨淀池水光接天自有佳趣足供眺覽乃地方/官畧仿西湖十景㸃綴亭臺徒増繁費意殊不取遂不)¶
(登樓/臨眺)翻溷空明却弗登¶
　　題充和堂¶
行館揚芬港堂名取中庸和自中而發致之義在充雖¶
云分内外大本達道同乘氣仲春候勤民豫象融幸無¶
飢寒色藹有尊親容是之謂和乎推恩莫遺窮¶
　　協性齋口號¶
<pb:KR4f0005_WYG_428-29b>¶
到處軒齋率與名雙文協性久顔成重来因復研其義¶
性近戒其習逺情¶
　　清怡書屋書懐並示直𨽻各官¶
行館雖一區軒庭各㨿勝書屋曰清怡兹来新額定此¶
名何所為(去/聲)所為供張(去/聲)盛㸃綴乃歌舞禁止預頌命¶
(上冬即有㫖預行申禁直𨽻備辨歌舞燈船之事兹至/揚芬港尚復㸃綴景亭預備歌舞不惟不一經覽并飭)¶
(官吏以後必/遵旨勿為)斯地循向例十景安排竟俗吏有秘傳従¶
意不従令我意豈如是弗悦厭増怲盪舟速過之弗視¶
<pb:KR4f0005_WYG_428-30a>¶
亦弗聽何以窺伺意莫如勤汝政梯几手一編清怡信¶
無競¶
　¶
　¶
　¶
　¶
　¶
　¶
<pb:KR4f0005_WYG_428-30b>¶
　¶
　¶
　¶
　¶
　¶
　¶
御製詩五集巻三十七¶
