# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:20.623626
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷三十六
<pb:KR4f0005_WYG_428-1a>¶
欽定四庫全書¶
御製詩五集巻三十六¶
　古今體六十一首(戊申二/)¶
　　上元後一日疊去嵗小宴廷臣詩韻¶
保障由来勝繭絲任人僨事愧難怡(臺灣地土豐饒福/建漳泉廣東恵潮)¶
(等郡民人錯處其間各分黨與往往以私怨小忿聚衆/械鬥官斯土者祗顧肥其私槖不以職守為念封疆大)¶
(吏遇有陞調缺出更或用其私人每致貪婪無藝釀成/事端甚至起立㑹名潛相煽誘而地方官又復習為欺)¶
(飾顓預了事以至有林爽文戕官肆逆之事此皆地方/官平日不能為保障而為繭絲所致任用不得其人竊)¶
<pb:KR4f0005_WYG_428-1b>¶
(用自/愧)捷音切盼達軍報翼節那能快賦詩咨爾簪纓委¶
珮者體予焦旰憤宵時今朝小宴權教罷意弗紓兼慚¶
執規¶
洗巢執属連稱勝(自福康安海蘭察率領巴圖魯等渡/海以後旬日之間諸羅圍解旋即攻)¶
(克賊巢拏獲林爽文父母/家属所向克捷頗快人意)惟是内山遁首囚(福康安於/勦洗大里)¶
(杙以後未即乘勝追捕以致逆匪潰而復聚連次於集/集埔小半天山列柵抗拒雖官兵亦即奮勇攻克而逆)¶
(首遁入埔裏杜埔尾一帶日内/尚未得生擒捷音為之焦急)未可網三施博愛竟當¶
芥一浄遺憂安民和衆詳畫䇿徳道禮齊多恧羞七字¶
<pb:KR4f0005_WYG_428-2a>¶
兩章詎容闕拈毫聊付壁間留¶
　　題錢貢太平春色圖¶
村舍康年象熙熙樂太平嘉言符我意名畫具真情爐¶
火圍温暖幼齡侍父兄底知春色好墻角早梅榮¶
　　題唐寅雪閣圍爐即用其韻¶
對坐圍爐怯火稀饒他獨樂享茒扉萬間廣厦庇寒士¶
非杜吾將誰與歸¶
　　詠痕都斯坦海棠式玉盃¶
<pb:KR4f0005_WYG_428-2b>¶
痕都水磨(去/聲)工精巧信難窮産自崑崙衍(痕都斯坦葱/嶺外之大國)¶
(在葉爾羗疆外西南千餘里其山脉亦衍/自崑崙地多巧匠水磨製玉尤為精妙)鬻今京國通¶
薄過刻片楮輕喻舉毛鴻尤物可辭詠詠還滋愧衷¶
　　抱樸草堂¶
園中綴景無弗用㡬架草堂不妨有俗士侈以為出塵¶
狷人重以為享帚二者於我都莫渉臨溪隙地作因偶¶
寜希東魯為學遁亦豈浣花安困守遐哉黄屋非堯心¶
中心蔵之知愧否¶
<pb:KR4f0005_WYG_428-3a>¶
　　適性居有㑹¶
適性雖然偶著名其間尚合酌而行義理氣質自有别¶
相近相逺因習更近者可適逺弗可魯論十七章訓明¶
夫豈忩明几浄謂人生之樂遂其情¶
　　納翠軒口號¶
軒外楊枝纔染黄評量名實未相當顯諸仁本蔵諸用¶
繹義原符納者蔵¶
　　暢襟樓雜言¶
<pb:KR4f0005_WYG_428-3b>¶
襟懐欲其暢此意誰弗知然而實難哉雜言託諸辭北¶
豐企南稔東安冀西夷大臣希有賢小吏顧無私黔黎¶
胥飽食老㓜均暖衣一嵗幸若是綏履仍是期惟其所¶
欲多故致愁繁滋我居天下尊何求弗得之尚有如許¶
愁艱致暢襟時而况卑我者其誰心常怡¶
　　得趣書屋¶
三萬非誇富縹緗潄於六藝潤而芳得斯趣者盖艱矣¶
然亦非艱在自蘉¶
<pb:KR4f0005_WYG_428-4a>¶
　　如園¶
偶為如園逰因繹如之意金仙曰如来無無非我事(經/云)¶
(無無亦無為了義而/修己治人者豈能之)己心度人心乃亦如之義聖門謂¶
强恕一字諸義備不欲勿施人訓雍即淵次¶
　　題深寜堂¶
深處(上聲戒借/用為)寜為君道美民安物阜政之基九州四¶
海期如是圖易思艱(深寜之/意在此)念在兹¶
　　自得軒¶
<pb:KR4f0005_WYG_428-4b>¶
如人飲水知冷暖不在於他在自辨為學之方豈異兹¶
造道由来有深淺淺而謂深乃自欺佔畢之徒尚其勉¶
　　節後含經堂¶
節後饒清暇書堂小憇停栁稊牆外色梅萼座間馨積¶
處連三白潤餘符始青如論即景句合此讀葩經(上冬/各直)¶
(省得雪俱優惟京畿雖連得數次未為霑渥上元節前/三日大雪盈尺實為上瑞按五經中言雪者易書二經)¶
(皆無之雖見於禮記者三月令非聖人之言也又見於/春秋者三不過紀嵗月惟詩經所詠不一而足生我百)¶
(穀實為農慶堂額含經/景饒積雪正愜心目耳)¶
<pb:KR4f0005_WYG_428-5a>¶
　　題藴真齋¶
齋藴真乎真藴齋箇中著句費安排由来一二二而一¶
待擬佳言言轉佳生意紅薫梅在缶陽迴緑染草依階¶
物胥得所民奚賴賴我殷憂胞與懐¶
　　理心樓口號¶
五官定以心居主思則得之孟子辭應識理為思本耳¶
理心惟在辨微危¶
　　自達軒¶
<pb:KR4f0005_WYG_428-5b>¶
達實殊内外内本外則末是中人已分已内人外括修¶
已姑弗論治人非我曷於是悚然懼民艱誰自達¶
　　鶴来軒¶
翦羽拂鶴性其義向頻言長翼任去来是乃全其天胎¶
仙固適矣園吏却悵然養鶴飼稲梁其間取與便放鶴¶
罷此供人禽失利縁而况瞻題額殊覺孤斯軒一利有¶
一弊兩得鮮兼全體物慎有遺笑以成斯篇¶
　　觀雲榭戲題¶
<pb:KR4f0005_WYG_428-6a>¶
雲之暎榭乃其常人之觀雲却殊致時而望雨幸雲来¶
時而愁霖願雲去(叶/)雲豈有意為去来人則有心為喜¶
忌喜忌之中憂樂生容容之雲本無事¶
　　詠古玉璧¶
肉好胥徑寸知為曾破邊(爾雅肉倍好謂之璧肉好若/一謂之環是璧肉好均徑寸)¶
(許而通體有穀文知原為穀璧尺寸本大因邊有損缺/良工復規而完之遂成斯璧不可謂之肉好若一之環)¶
(也/)良工去其缺古璧復斯圓卞刖終非偽墨悲仍得全¶
憐他水銀者此豈伴長眠(玉受土浸者黄血浸者赤水/銀浸者黒此璧質白而色黒)¶
<pb:KR4f0005_WYG_428-6b>¶
(故/云)¶
　　文徴明山水¶
詩以得稱畫以名畫雖入格欠詩精或為贋鼎炫時俗¶
故祗題圖韻未賡¶
　文徴明以詩畫得名向題其畫多即用其韻此幀畫¶
　筆雖工而其自題句頗不佳弗類其作知為贋鼎故¶
　祗題畫而不賡韻¶
　　詠小官窰缾¶
<pb:KR4f0005_WYG_428-7a>¶
三寸猶然未滿之簮花雅合硯傍披官窰今已晨星見¶
以小憐他耐乆時¶
　　節後萬夀山¶
名山逰節後佳景攬春初雖未芳菲若已看誾藹如蕪¶
茵依緑染栁線向黄舒憂樂無定處仍斯盼捷書(自上/元前)¶
(一日福康安奏於上年十二月十八日攻克小半天山/後逆首林爽文逃往埔裏社埔尾一帶生畨頭目等現)¶
(在協力擒挐諒無漏網之理但距今/旬餘尚未逓到捷書為之盼切耳)¶
　　題玉瀾堂¶
<pb:KR4f0005_WYG_428-7b>¶
瀾實水所有玉名水所無借名以喻實名實原不殊溪¶
堂俯臨之稚春氷尚鋪幻名仍幻矣真實孰真乎¶
　　緑畦亭口號¶
觀稼因之築小亭春氷鋪澤滿畦町漫嫌緑意其中鮮¶
㑹看良苖熨眼青¶
　　石舫二首¶
都識行舟必資水氷時舟可得行不謂斯所勝沙棠者¶
氷水臨之一様酬¶
<pb:KR4f0005_WYG_428-8a>¶
舫行為動艤為静此舫静恒無動時小坐篷窓試返已¶
動多每覺愧乎兹¶
　　㑹波樓¶
凝則為氷融則水氷凝弗水那看波湖樓有㑹付無意¶
問汝湖樓可㑹麽¶
　　睇佳榭¶
六橋界湖靣山榭欲臨之(榭在湖西/假山上)凍鋪畫中亘氷牀¶
鏡裏披庭松益偃盖隄栁未拖絲細玩睇佳意應於未¶
<pb:KR4f0005_WYG_428-8b>¶
鬯時¶
　　暢觀堂¶
巖堂向逺開俯臨極空廓逺山雲容容近湖氷落落氷¶
既鮮波瀾雲亦迷崖崿相安兩恬然可喻心無著是謂¶
真暢觀契神於淡泊¶
　　澄鮮堂偶題¶
魚負徒猜鏡影空解初未足恃東風(東風解凍為立春/後第一候略解而)¶
(尚凍至第三候魚陟負/氷則尚有氷可知矣)莫云氷實無澄意澄意由来在¶
<pb:KR4f0005_WYG_428-9a>¶
此中¶
　　静佳齋¶
山隂别一齋林際水之涯春稚芳遲發心怡静與佳無¶
須誇縱目雅可契澄懐漫謂韶光逺緑苔漸染階¶
　　六兼齋有㑹¶
有知有不知各半(乾之文言曰知進而不知退知存而/不知亡知得而不知喪是知與不知)¶
(各半/也)其數(去/聲)數(上/聲)嘗六概之不失正惟聖人耳兼名齋¶
義可深思¶
<pb:KR4f0005_WYG_428-9b>¶
　　留佳亭¶
溪亭妥貼號留佳即景因之啟稚懐設使放彌當有盡¶
寜如巻宻趣無涯修辭進徳胥殷是俯察仰觀豈不皆¶
試看花紅與草緑遲遲原在此根荄¶
　　圓朗齋¶
朗弗圓近察圓弗朗近渾相資乃得彰應物胥逢原山¶
仁圓固然水智朗斯存齋於山水間二義寓同根設曰¶
請進之即景乾之元¶
<pb:KR4f0005_WYG_428-10a>¶
　　懐新書屋¶
春氣懐新遍百昌淵眀属意在苗良此翁應熟周王誥¶
土物愛則心厥臧¶
　　詠永樂雕漆擷芳圖盒子¶
曲欄干畔小徜徉湖石廻看喜擷芳童子花籃肩負處¶
不殊李賀背奚囊¶
　　吕紀巖壑翎毛¶
傍壑一雙白鶴翁崇巖綬帶集林同髙卑位置殊失當¶
<pb:KR4f0005_WYG_428-10b>¶
(去/聲)畫者知其定熱中¶
　畫署吕紀審觀不似其筆意且置雙鶴於下而棲綬¶
　帶鳥於林端盖以贈達官者故詩以嘲之¶
　　詠漢玉瑑穀璧¶
外圍圻瑑内簇穀瑑以示文穀示淑是為子璧之别裁¶
而其製原具好肉備美重粟(謂/穀)邉幅脩(謂/瑑)君子方之荷¶
百禄¶
　　詠定窰膽缾¶
<pb:KR4f0005_WYG_428-11a>¶
定冶非闗脩内司光芒消盡穆而滋設云氣勇生於膽¶
此是武陽靣白時¶
　　暖¶
雪後已看半月過&KR0776;&KR0776;暖旭上窓多氷消那藉人工鑿¶
(御園春氷將泮中涓每强為開鑿以通舟行過夜仍復/沍凝彼亦知非人工可强而意欲獻勤屢禁之弗能止)¶
(是以向作鑿氷行有有事為榮/古已然亦奚足怪若人輩之句)氣煦都欣物意和新緑¶
晴舒蕪紐結嫩黄風向栁絲拖麥田思到膏融處嘉與¶
農夫慶若何¶
<pb:KR4f0005_WYG_428-11b>¶
　　題萬夀山樂夀堂¶
寜夀宫之堂肖兹為已乆兹因山水樂寓意名以偶後¶
知同紹興老人號舊有(斯堂背山靣水原以智樂仁夀/得名嗣閱董其昌論古帖知宋)¶
(髙宗内禪後亦有樂夀老人之稱彼盖不圖恢復而急/耽晏安誠為可鄙與予之冀遂夙願歸政後退居寜夀)¶
(宫肖兹以名堂/者意固不侔矣)彼其怠為政誠非吾所取節後此重逰¶
佳景賞春首既名難易之示義摛吟手¶
　　養雲軒¶
觸景率題名養雲向所額寫或出其楹養亦護乎席然¶
<pb:KR4f0005_WYG_428-12a>¶
而寫近失養乃隣於得是寫為揚厲而養為藴藉雲惟¶
付容容無心亦無迹¶
　　含新亭有㑹¶
問學由来貴日新然而含養貴存神試看色色形形者¶
造物鴻功物被均¶
　　延賞齋¶
處處堪延賞渠(去/聲)寜於是齋却因虚且静足納景之佳¶
暖旭烘窓朗和風入户諧能無役耳目惟是&KR0832;吾懐¶
<pb:KR4f0005_WYG_428-12b>¶
　　搆虚軒¶
巖軒曰搆虚其義耐繹循(述/也)試思諸實相孰非虚為因¶
既實仍復虚動歸静元真即此軒之初空濶俯嶙峋幾¶
曽具一物居然納三春更足㑹為文搆思可契神¶
　　翠籟亭¶
一亭松槲間槲凋松蔚翠泠泠清籟動松吟槲無事槲¶
豈遂弗鳴枯枝鮮佳致同一植物耳貴於自位置¶
　　戲題清可軒¶
<pb:KR4f0005_WYG_428-13a>¶
屋中有峯巒(是軒倚石壁搆之/峯巒宛包屋内)清託髙士志心中具城¶
府可畏僉人意髙士近奚妨僉人吁可畏嚴光髙士儔¶
林甫僉人輩去取有闗哉斯言豈兒戲¶
　　香嵒室口號¶
清可軒依巖作壁香嵒室竟洞為廬所期歸政七年後¶
静坐其中閲梵書¶
　　味閒齋口號¶
可知閒者逸之徒一日萬㡬書著虞欲向其間尋訓詁¶
<pb:KR4f0005_WYG_428-13b>¶
周公終始七嗚呼¶
　　詠白玉如意¶
入圖宜上士著句合初韶俗樣祛多飾良材果不雕指¶
揮資語代温潤覺神超設曰徴如意所希暘雨調¶
　　王綦溪橋紅樹¶
丹槲青松䕶草庵溪光不動鏡光涵過橋接客相携返¶
等度秋風一劇談¶
　　四川成都縣百嵗夀民劉萬迎五世同堂因三疊¶
<pb:KR4f0005_WYG_428-14a>¶
　　　賜達州夀民張子翼詩韻賜之¶
由来素性不言祥人瑞難教秘弗張(謂張大/其事也)却是今春¶
閱兩奏幸他西蜀再同堂(新年湖南巡撫奏善化縣百/嵗夀民廖唘家五世同堂已)¶
(再疊乙巳賜四川達州百嵗夀民張子翼五世同堂詩/韻賜之兹又據四川總督奏成都縣夀民劉萬迎現年)¶
(一百一嵗有子四人孫九人曽孫十人元孫三人一省/之中期頤再見膝繞曽元洵為昇平人瑞因依例御書)¶
(扁額並三疊前韻以賜邇值瀛壖報㨗生/擒逆首慶集春韶頻咏嘉祥益深寅敬)深惟滋殖萬¶
民樂䖍冀綏豐百物昌更值俘兇靖海嶠曰欣曰敬並¶
無遑¶
<pb:KR4f0005_WYG_428-14b>¶
　　徳勝門外¶
石路經年久修治利往来(常年進宫例由西直門石路/因閱嵗已久京邑浩穰輪蹄)¶
(所集未能一律砥平特發帑修治以利往/来現值石路興工是以改由徳勝門入城)入宫沿别路¶
澤壤絶飛埃自是雪膏潤堪欣春律催城門入徳勝切¶
盼副名哉(連日佇盼擒渠喜音適入斯門於/徳勝名義期相副合以奏蕆功)¶
　　詠永樂雕漆盒子¶
湖山庭院靄深沉玉笋嬉逰作隊森竹馬紙鳶相鬧處¶
魯論可憶少懐心¶
<pb:KR4f0005_WYG_428-15a>¶
　　福康安摺奏生擒逆首林爽文信至詩以誌事¶
大里灰摧破巢穴頻繁馳諭戒逍遥(福康安於上年十/一月二十五日攻)¶
(破大里杙賊巢後止云畨社等協力緝拏未曽奏及速/即帶兵乗勝追捕誠恐事機稍緩生畨等不知畏懾未)¶
(必肯上𦂳協拏是以頻/降諭㫖深以遲緩為戒)撫降輯衆日無暇執訊招畨井¶
有條(兹得生擒林爽文捷音奏至據另摺奏稱該處民/人投出者絡繹不絶皆妥為撫輯又於所執賊目)¶
(追究逆首去路及招出各社生畨嚴切曉諭令其協同/堵截擒獻又令巴圖魯二十員屯練兵丁數百名改裝)¶
(易服扮作民人同淡水義民及社丁通事等分投搜緝/遂於正月初四日在老衢﨑地方將林爽文並賊目何)¶
(有志等一同擒獲現在搜拏餘孽不遺/所辦俱井井有條可謂弗孤簡用者矣)究得生擒盡美¶
<pb:KR4f0005_WYG_428-15b>¶
善不教餘孽伏根苗移師南指如破竹(又據奏俟將北/路捜查浄盡令)¶
(各兵少為休息即統率大兵肅清南路擒拏賊目莊大/田等語賊首就擒先聲奪氣自當勢如破竹想續奏捷)¶
(音亦祗在/早晚間耳)待捷音惟暮與朝¶
　　仲春朔日重華宫茶宴廷臣及内廷翰林等以平¶
　　　定臺灣聯句並成四律¶
將謂東廂聨句抛(福康安等於上年十一月初一日抵/鹿仔港旬日内收復諸羅旋即攻破)¶
　(賊巢林爽文逃入内山意謂不日即可生擒爰擬於新/正九日重華宮茶宴廷臣即以平定臺灣聨句乃遲至)¶
(十六十九等日未得捷音適以奏社祭經筵諸典還宫/今日未刻恰於重華宫得軍營  捷仍即於東廂命諸)¶
<pb:KR4f0005_WYG_428-16a>¶
(臣入宴依/例賞賚)捷聞獲孽浄三苞正逢嵗以二月朔符合師¶
之六五爻仍此接茵試清茗無須列几置豐肴泰中恒¶
凜不驕意損滿益謙兩語包¶
臺郡彈丸稱要地外通海國内閩疆¶
康熙始用廟謨定¶
雍正繼稽吏治詳然以流民多雜處遂教奸匪叛無常¶
(臺灣流寓本多福建漳泉廣東恵潮無業之民各分黨/翼械鬥成風以至紏衆不法如往時朱一貴吴福生及)¶
(近年黄教林耀楊光勲之徒不時竊發然朱一貴/而外未若此畨林爽文就擒直待經年之乆也)即予¶
<pb:KR4f0005_WYG_428-16b>¶
五十年中屢未若斯畨賊燄狂¶
天地改云添弟㑹外官可恨善為欺渡洋渉險不知懼¶
牟利忘公總計私(向例臺灣道府㕔縣缺出本應督撫/慎㨂才守兼優之人調往然逺渉重)¶
(洋人情多懼近乃亷知不肖之員貪其地土豐饒不以/渉險為虞轉以得調為幸而督撫亦不問其才具若何)¶
(率多用其私人此輩莅任後利慾薫心遂置地方公事/於不問更或聼斷徇私侵婪任意小民無所告訴每致)¶
(私相搆怨聚衆忿争地方官又復化大為小將就了事/甚至奸民倡立㑹名釀成巨案滋事戕官實有由来富)¶
(勒渾雅徳之/抵罪以此)及至事張難掩飾徒稱兵少竊嗟咨(地方/遇有)¶
(奸匪嘯聚文武各員果能乗其勢燄未張急為擒挐不/難立時撲滅乃始則心存諱飾及事不可掩又復諉於)¶
<pb:KR4f0005_WYG_428-17a>¶
(兵少不能勦除以致賊勢蔓延良民遭其荼毒斧柯之/尋深為可恨然自古以来致乗除易姓者率出於此而)¶
(其君不知/是可畏也)致兹抑是誰之過吾過吾惟自訟之¶
界進生畨本異倫窮蹤厯險備嘗辛(自林爽文竄入生/畨界内福康安海)¶
(蘭察等分路窮追所向克捷賊匪所剰黨與漸次殱戮/殆盡及聞林爽文逃竄打鐡寮一帶於山溝樹林内蔵)¶
(匿福康安令官兵由後壠至中港又自竹塹至桃仔園/窮蹤厯險嚴宻堵截使賊匪等不致漏綱稽誅可謂備)¶
(嘗辛/苦矣)埋根踴躍資羣力執首綢繆賴一人(此次所派巴/圖魯侍衛等)¶
(及屯練黔椘官兵等無不踴躍争先奮勇出力實属可/嘉之至至福康安慮逆首驚懼自戕不能生致因派巴)¶
(圖魯二十人及屯練兵丁數百人改装易服同淡水義/民及社丁通事等分投捜緝遂於正月初四日在老衢)¶
<pb:KR4f0005_WYG_428-17b>¶
(﨑地方將林爽文並賊目何有志等先/後擒獲是其預事綢繆辦理更為周至)浄北已知無後¶
慮𠞰南應易洗前塵(福康安等奏俟將北路捜查浄盡/即統率大兵向南路擒拏莊大田)¶
(想渠魁既已就擒餘匪亦當䘮膽肅清南路更當勢如/破竹統計福康安渡海以後自鹿仔港發兵解諸羅圍)¶
(打通斗六門道路破大里杙賊巢攻克集集埔拏獲林/爽文父母家属又攻克小半天山並此次生擒林爽文)¶
(未及三月可/謂神速矣)七聞鴻捷叨¶
天佑(自二十二年後平凖夷定回部収大小金川焚王/倫殱蘇四十三梟田五並此次俘林爽文三十二)¶
(年之中凡七聞捷報俱仰荷成畏上蒼眷佑屢蕆膚功/今予年近八旬經事既多遂    事思與億兆同我太)¶
(平惟冀此後更無用兵之事益/當感激    鴻慈日深兢惕耳)感激惟深勵惕寅¶
<pb:KR4f0005_WYG_428-18a>¶
　　平定臺灣聯句(有序/)¶
　　海不揚波奏凱入東風之律春宜湑露銘勲聯左¶
　　个之吟厪籌三捷之軍書撮紀一編之方畧則有¶
　　瀛壖外郡閩嵪南區水帶澎湖山環畨社濤雖甚¶
　　壯門穿鹿耳之雙沙縦能飛嶼剗鯤身之七古未¶
　　登於圖牒境嘗限以要荒自眀季之多虞初騰白¶
　　羽漸海邦之越禁中據紅毛逮鄭氏豺虎一方傳¶
　　克塽貙羆三世¶
<pb:KR4f0005_WYG_428-18b>¶
天寛地小始雖示以□徕颶息颱消終究歸於寜謐欽¶
　　惟¶
仁祖平以¶
廟謨開一千里郡縣之封經百五年涵養之澤蔗霜稲¶
　　雨地富畬耕線路沙更人私舶渡莠稂或襍芽蘖¶
　　其間分漳泉鬥蠻觸之軍指天地刑犬雞之㑹属¶
　　畺吏有乖於撫馭遂奸徒益嘯其譸張初唘囊封¶
　　即為燭照並班水陸連雞早策其退飛相望北南¶
<pb:KR4f0005_WYG_428-19a>¶
　　駑馬果貽於中敗先遴能事往易制軍命舊督以¶
　　臨疆俾壹權而守土王鈇以律必嚴僨帥之誅晉¶
　　版不沉益鼓義民之氣獨任同心之弼兼叅常勝¶
　　之英百將掄雄萬人足敵逆能轉順義本取於恵¶
　　安速乃因遲吉適符乎崇武(澳名在恵/安縣境)一日一夜¶
　　而遄飛鷁首十盪十決而頓解蟻封梟晝暗而竹¶
　　焚馬宵凌而溪渡斗欹門壊杙斷里殘竭虎尾之¶
　　上流杵真投臼遮獅頭之窮境網已周阹涸鮒空¶
<pb:KR4f0005_WYG_428-19b>¶
　　㳺水裏社逃埔裏社竄猿無路大半天連小半天¶
　　合父母妻一家之逆属全俘舉生熟野諸畨而軍¶
　　威知懾越海喜傳露布禽渠果致檻車欣轃成事¶
　　之全益顯投機之順維二月初吉佳節適屆乎中¶
　　和先(去/聲)三日之齋¶
昊貺式昭於¶
右社是役也發粟米鏐泉以餉徴川湖黔越之師民不¶
　　知兵價翻減市蠲賦三年之外酬勲五等之加堅¶
<pb:KR4f0005_WYG_428-20a>¶
　　城剏百雉之墉大吏巡雙熊之軾殊民宅里察吏¶
　　蠧良始完洗甲之功乃入歌鐃之曲迴憶天山二¶
　　部雪嶺兩金昔皆耆定以鴻成今豈示誇於烏合¶
　　然而八旬紆策五夜決㡬軒皇教戰而霧不迷光¶
　　武發兵而鬚為白信賞必罰是為馭將之方衆志¶
　　一心彌驗入人者厚禁中頗牧八旗之子弟多材¶
　　澳外風潮萬靈之¶
　神祗胥佑兵糧所過嵗未失豐縣里更名事超聞喜¶
<pb:KR4f0005_WYG_428-20b>¶
　　師行而已籌善後警聞而預度㡬先米聚滄溟籥¶
　　週春臈皆宜臚兹鈐策被以宫商用授簡分第頌¶
　　之茶佇返旌勞飲至之酒爾諸臣箴恬熙而奉上¶
　　毋啻侈韓愈淮蔡之文予一人篤敬戒以恵南豈¶
　　徒效周宣江漢之雅也哉¶
(御/製)不意妖氛煽海壖擒兇蕆事逮經年(臺灣逆匪林爽/文滋事據常青)¶
(以前嵗臘月二十八日奏到兹福康安於今年正月初/四日已將林爽文擒獲么䯢小醜自初勦以至蕆事盖)¶
(已經/年矣)漸仁摩義慚惟我¶
<pb:KR4f0005_WYG_428-21a>¶
發慮出謀㡬在先(平定臺灣一事誤事皇上預料黄仕/簡任承恩必致    適李侍堯以湖)¶
　　(廣總督於上年正月初十日入覲即渡臺命其前/往總督閩浙辦理軍儲而命常青飛    灣専司)¶
　　(𠞰捕八月間復大振命福康安為将軍調率勁旅/前往經理軍聲    勢如破竹賊衆潰散林爽文)¶
　　(旋即就擒自始事以迄蕆功無不由功迅睿/謨黙運决䇿㡬先故能底定海氛膚    奏)襟帶¶
　　南溟迺閩省依毗外郡曰臺員(臺灣在東南大海中/距福州府省城一千)¶
　　(餘里與漳泉二府相直明閻嬰東/畨記訛稱臺灣為臺員盖南音也)肇開荆棘㓂伏莽¶
　　(臺灣自古不𨽻版圗記載無考明嘉靖間流㓂林/道乾掠近海地為都督俞大猷所敗追至澎湖道)¶
　　(乾遁入臺灣旋即棄去至占城/是為臺灣伏莽之始  臣阿桂)旋據荷蘭水跕鳶(臺/灣)¶
<pb:KR4f0005_WYG_428-21b>¶
　　(為海中畨島自林道乾遁後海㓂顔思齊於明神/宗時復據有其地鄭芝龍附之思齊剰掠海上倚)¶
　　(為巢窟乃有中國民人寄居之其後荷蘭夷/人取其地因築赤嵌城即今之安平鎮也)䜟應¶
　　雞鳴雖島竊(王士禎池北偶談載明崇禎庚辰嵗閩/僧貫一掘地得古甎刻古𨽻四行其文)¶
　　(曰草鷄夜鳴長耳大尾云云末曰庚小熙皥太和/十紀凡四十字識者謂雞酉字也加草頭長耳大)¶
　　(尾鄭字也以為應鄭芝龍及子成功竊據及自本/朝提督施琅克取臺灣鄭克塽乞降之䜟盖  明)¶
　　(季至我清朝康熙二十二年海氛一朝盪滌此固/  國家  寧悠久之福而天數已預定於古䜟矣)¶
武成犀射竟波平(寧本朝順治十八年鄭成功内犯江/  為我師大敗而歸又經王師破其)¶
　　(厦門舊巢遂退逐荷蘭據有臺灣設郡縣康熙二/十一年總督姚唘靈謀取之明年靖海将軍施琅)¶
<pb:KR4f0005_WYG_428-22a>¶
　　(攻克澎湖鄭克/塽降臺灣蕩平)百年有五¶
天瞻斗(康熙癸巳初平臺灣至上年丁未厯百五年沐/  盛朝生息教養之恩共深愛戴  臣嵇璜)一¶
　　府𨽻三星列躔(臺灣克取之後康熙二十三年廷議/開設府一曰臺灣領縣三曰臺灣鳯)¶
　　(山諸羅至雍正元年因諸羅距淡水㕔道里遼濶/乃復分諸羅縣北半線社地方増設彰化縣治)土¶
　　沃産豐饒粟蔗(臺灣以海土肥沃生殖滋豐種植/稲榖並栽畨薯甘蔗等物不事耘)¶
　　(鋤坐享大有不但本地足食并可資贍内地壓蔗/汁為糖嵗産二三十萬商船購售各省兼旁資日)¶
　　(本吕宋/諸國)人龎奸雜長蚳蝝(自鄭氏挈内地數萬人/外徙迨後閩之漳泉粤)¶
　　(之潮恵相携寄居無籍㳺民徃徃偷渡私墾近畨/隙地地方官又置之界外不能設法稽察以致習)¶
<pb:KR4f0005_WYG_428-22b>¶
　　(於械鬥遂開/弄兵之漸)倡邪張魯訛添弟(邪教設㑹結盟㝡/為地方之害前年)¶
　　(臺灣楊光勲等滋事所立㑹名即係現今查出之/天地㑹起於乾隆三十二年以大指為天小指為)¶
　　(地凡入其教者用三指按心為號乃彼時地方官/改作添弟二字化大為小規避處分以致養癰貽)¶
　　(患一經微矣聖明指出真/洞燭隠      臣和珅)投溺盧循妄得仙琯動¶
　　葭灰竿始掲(林爽文倡㑹聚衆自外生成於前/年十一月二十七日嘯兇起事)臘¶
　　霑麥雪牘来傳是何蠢爾竟敢爾(臣王/杰)¶
(御/製)即以未然知必然(提督黄仕簡聞匪犯滋事即帶兵/渡海任承恩亦自請帶兵進勦朕)¶
(閲其奏報情形殊覺張皇盖由黄仕簡病後精神昏瞀/任承恩少不更事早決其不能妥恊辦理刻期蕆事)¶
<pb:KR4f0005_WYG_428-23a>¶
仕簡(黄/)病昏已(上/聲)弗奏承恩(任/)觀望彼遲前(黄仕簡任/承恩渡海)¶
(之後節次據奏分兵堵禦並不埋根首進及常青至彼/始知黄仕簡果以老病昏憒一籌莫展又不自行陳奏)¶
(候予調度而任承恩株守鹿仔港/南一北互相觀望遂致坐失事機)　府城遂梗南北路¶
(鳳山於二月内收復之後總兵郝壮猷尋又恇怯敗歸/黄任簡在南路安坐不救任承恩又不能整頓兵力自)¶
(北而南於是賊匪/肆出南北道梗)¶
　　賊勢翻搘左右甄(賊首林爽文等聞官軍頓兵不/進復團聚斗六門謀犯諸羅而)¶
　　(賊匪莊大田等復滋擾鳳山一帶窺伺府/城五六十里間蜂屯蟻聚官兵反為牽制)諸將懈¶
　　心權忌貳(軍營將弁因黄仕簡任承恩互相觀望/無所稟承亦遂懈弛不能上𦂳追捕)¶
<pb:KR4f0005_WYG_428-23b>¶
　　多兵分背氣難聯(征𠞰臺灣兵丁一萬三四千名/經黄仕簡等分統零星派撥不)¶
　　(相㑹合乃以兵單固守為辭坐失/事機諸臣僨轅之咎實無可逭)軍樞屢¶
諭洞觀火(誡諭上深鑒諸將事權不一恇怯推諉若觀/    屢頒以觀後效逺隔重洋之外洞)¶
　　(火墉臣/劉)師律一新甚改絃(黄仕簡任承恩節次奉/    㫖督飭乃始終坐)¶
　　(守遷延不能奮勉因罪以命將二/人革職拏問解京治    申軍律)誠負¶
重恩老且&KR0629;猶¶
矜先志世仍延(黄仕簡任承恩獲罪重辟實所應得乃/    皇上猶念黄仕簡力疾渡洋其按)¶
　　(兵株守實由老病昏憒至任承恩之父任舉前在/金川陣亡伊兄任承緒亦因救火傷斃父子皆歿)¶
<pb:KR4f0005_WYG_428-24a>¶
　　(於王事承恩又尚無子嗣/是以俱從寛不予勾決)能臣瀕厦旌麾駐(李侍/堯既)¶
　　(奉劄籌命督閩即馳赴厦門/駐    辦兵餉  臣綽克托)舊督臨疆節制專(常/青)¶
　　(既交督篆即渡洋至臺灣/郡城督率將士分路進勦)錫舍賞因占靣革(賊目/莊鍚)¶
　　(舍帶領二千餘人悔罪投誠殺賊自効因賞給守/備職銜嗣復屢次随征受傷晉擢都司職銜以示)¶
　　(奨/勵)壯猷誅盍誓軀捐(官兵既復鳳山總兵郝壯猷/領兵守衛自當効命捐軀乃)¶
　　(以賊多兵潰敗回郡城怯懦已極因即勇知命於/軍前正法並申    諭緑營將士俾有    方臨)¶
　　(陣奮/往)係累匪目危城復(臣董/誥)保障羣心士氣全(常/青)¶
　　(抵臺灣後意欲先清南路再往北路㑹𠞰乃賊計/狡黠佯為窺伺府城實則併力攻逼諸羅圍城至)¶
<pb:KR4f0005_WYG_428-24b>¶
　　(半載之久兵民悉力/一心守禦城賴以全)立礟四門雷隱隱(克復諸羅/時即相度)¶
　　(形勢分兵劄營於縣城四門外要害之處安/營設立礟位賊衆疊次攻犯俱為官兵擊敗)決溪¶
　　一道浪濺濺(時賊將八奨溪用土石壅塞激水泛/溢以阻援兵来路官兵挖通填溪之)¶
　　(土放水順流/殺賊無算)攻嚴力擬憑蹄躈(賊用大木車中蔵/鎗礟挽以四牛分)¶
　　(路衝突俱為官兵設/法抵禦  臣徳保)¶
(御/製)戰鋭民皆具粥饘(諸羅被圍日久兵食漸乏城内外/紳耆舖民挑送飯米涼水供給軍)¶
(士又牌腹村義民亦運糧接濟其急/公踴躍甚属可嘉屢經降㫖褒賞)拜井欲同耿㳟矣¶
呼庚何異叔儀焉(諸羅乆困數月軍糈日形匱缺而魏/大斌等所運火藥銀糧又復被賊攔)¶
<pb:KR4f0005_WYG_428-25a>¶
(截不能前進城中軍民忍飢堵殺矢死/固守較之昔人拜井呼庚更為廹切)兩軍屢勑為速¶
救(諸羅待援甚急恒瑞普吉保二人以鹽水港笨港地/方𦂳要且虞後路無繼不可輕離為辭因再四剴切)¶
(馳諭令其速統大兵往救接/濟糧餉錯藥以解圍城之急)¶
乙覽来章動¶
軫憐(諸羅被圍久捍衛上諭柴大紀酌量情形難支不/妨整隊而出    義民毋致為賊戕害不必執城)¶
　　(存與存城亡與亡之義柴大紀覆奏以城内數萬生/靈不忍委賊毒手立志堅守忍待救援      上披)¶
　　(章為之堕淚即降勵忠㫖封為義勇伯前以示軫/恤之    恩後以    蓋之氣    大聖人大公)¶
　　(至正因時因事不俟/權衡而無不悉協)魏大斌援圍未解(先是魏大/斌帶兵援)¶
<pb:KR4f0005_WYG_428-25b>¶
　　(應諸羅在鹿仔港被賊攔截其後雖沿路𠞰殺得/以前抵縣城而一切糧餉火藥未能同時運到路)¶
　　(途仍復梗阻魏大斌庸懦無能轉為諸羅増/添食口因即與罷斥留於軍營効力贖罪)蔡攀¶
　　龍捷信俄遷(魏大斌既不能攻克諸羅之賊常青/又令蔡攀龍帶兵往救前據李侍堯)¶
　　(奏稱蔡攀龍等分隊進勦直抵縣城復自城中殺/出府城至諸羅道路已通等語孰意竟属訛傳盖)¶
　　(海上風聞未/能得實也)地瓜且啖飢腸奮(諸羅城中乏食兵/民皆以地瓜花生)¶
　　(蕉根野菜油杋充腸猶能忍餓/殺賊意氣彌奮  臣福長安)莿竹終完望眼穿¶
　　(臺灣郡縣向無城垣皆以宻編莿竹為之而諸羅/終能固守    御製詩有望眼已穿待援来之句)¶
　　大義夙明褒爾衆¶
<pb:KR4f0005_WYG_428-26a>¶
深恩己久入人堅獲嘉聞喜縣名誌(民員上以諸羅義/    弁官兵激發)¶
　　(忠義同心固守實堪嘉奨臣彭特㫖/改縣名嘉義以示風勵      元瑞)通徳旌賢里¶
　　額懸(濟軍上以廣東及泉州義民随官兵殺賊接/    糧深知大義    賜廣東義民額曰褒)¶
　　(忠泉州義民額曰旌義/各    頒額懸其里門)但解貪財售賊米(據李侍/堯奏諸)¶
　　(羅雖尚梗阻各莊民人貪利乘夜運米入城糶賣/其賊營脅從之人亦有私將糧食賣給百姓之事)¶
　　(可知賊匪多由迫脅/並非出於本願也)預加¶
施恵免民錢(耕種上念該處民人被賊擾累不能及時/    生計維艱節次加    恩不特本年)¶
　　(應徴錢糧免其輸納並將来年錢糧亦概予蠲/除令將軍總督等徧貼謄黄務使家喻户曉)濟¶
<pb:KR4f0005_WYG_428-26b>¶
　　師請使遥情¶
爥(臣喀/寜阿)¶
籌將知人¶
睿慮淵(常青奏請添兵並請派大員督辦軍需之意上/鑒知其自恐不勝任欲另簡大員督師    因)¶
　　(令其念福康安乆嫻軍旅堪當此任即降將軍㫖/    馳赴    行在親授方畧    命為    前)¶
　　(往督/辦)召募渙其羣授策(壤毗上以粤東與福建境/    連水土相宜降)¶
　　(㫖令李侍堯孫士毅於漳泉潮州等處廣為召募/既可就近聼撥而附近㳺手無藉之人得以充伍)¶
　　(食糧不致被煽/為匪㝡為要策)脅從赦勿治騰箋(逆匪糾衆肆擾/本属罪不容誅)¶
<pb:KR4f0005_WYG_428-27a>¶
　　(苐其中被脅民人原非本願駢誅上念其踐土食/毛均為國家赤子不忍悉子    申    諭脅從)¶
　　(㒺治以/安反側)戎行起粤黔湖蜀(先是常青以賊勢猖獗/必須厚集兵力節次奏)¶
　　(請福康安亦以為言因南兵令先後揀調四川屯/練二千廣西兵三千湖    二千貴州兵二千陸)¶
　　(續分起前赴軍營/協剿  臣胡季堂)¶
(御/製)儲糈浮江漢海川(臺灣向来産米㝡多内地資其接/濟近因賊匪滋事轉藉内地運送)¶
(軍糧因念閩省米必昂貴降㫖令江南浙江四川江/西湖廣先後運米百萬餘石俾民食充盈市價平減)熟¶
計事難庸旅了改圖功俾重臣肩百巴圖魯馳驍將(朕/既)¶
(命福康安海蘭察迅赴軍營/仍帶同巴圖魯百餘人前往)¶
<pb:KR4f0005_WYG_428-27b>¶
　　萬林爽文空鶻拳(古稱勇士一以當百今巴圖魯/皆係選鋒勁旅久經行陣又得)¶
　　(奮勇帶兵之人是巴圖魯百人/即可敵林爽文萬人而有餘矣)矧彼鴟張烏合伍¶
　　逞於蚓穴蟻封邉偽官䕶駕猴新沐(義民王守等/擒獲賊黨寥)¶
　　(東捜出黄旗一靣上書䕶駕/大將軍偽職字様  臣金簡)廢弁都司蜴善縁(賊/黨)¶
　　(彭喜曽任澎湖守備署都司以軍政黜革素與賊/匪林爽文相識遂糾約入黨於淡水之白湖抗拒)¶
　　　(官兵為副將/徐鼎士所執)坐即索錢原慣蠧(彰化縣蠧役劉士/賢因事革退受偽)¶
　　　(職為海防同知遂坐據官署横索/諸富户錢物尋為義民等縛獻)跛惟運米亦憐¶
　　蚿(匪夥王坑郎跛一足賊目莊大田以其不能履/陣且曽為鳯山縣徴糧胥役乃令専司運米)¶
<pb:KR4f0005_WYG_428-28a>¶
　　幻談測字口召禍(有連清水者素以測字為生賊/陷鳳山時遂從賊為偽軍師及)¶
　　(俘獲解至疊加訊鞫祗自承/為賊測字云  臣阿揚阿)詭託畫符女起祅(畨/婦)¶
　　(金娘向習畫符治病林爽文糾之入黨偽封為女/軍師一品夫人詭稱能以符呪召役鬼神助戰不)¶
　　(受鎗礟每於賊中鳴鼓持/劔口念呪語以誑賊衆)旂幅虚分二百桿(據金/娘供)¶
　　(稱莊大田黨夥共有萬/餘人分設旂二百餘桿)畨銀箕斂一千圓(王坑郎/嘗為賊)¶
　　(目莊大田歛畨銀/一千圓以資其用)蟲沙立化辜咸伏(自偽將軍廖/東以下各賊)¶
　　(匪先後俘送至京咸/寘之法  臣李綬)魁首陣覊法置駢(賊目賴樹/受偽職為)¶
　　(順天北路大將軍拒官兵於淡水之新莊/擒獲於陣與彭喜等俱檻送至京伏誅)巨斾唘¶
<pb:KR4f0005_WYG_428-28b>¶
　　行金氣肅(福康安召至魯侍行在具授方畧即回/京師率巴圖    衛章京等唘行時在)¶
　　(八月/之初)長纓破浪汐程便祥符崇武鷁中艤(福康安/配渡放)¶
　　(洋後復又在崇武澳守風澳名/崇武適符破賊吉兆  臣恵齡)¶
(御/製)賜與平安螺右旋(福康安逺渉重洋為國宣力特將/内府所蔵右旋白螺賜令携帶前)¶
(往俾吉祥安/穏用資利渉)秋發冬臻曉並夜舟登風候海連天視如¶
遲乃欣成速(福康安扵八月初旬自京起程九月内由/厦門登舟開駕旋於大擔門守風比至開)¶
(行又因風阻未能徑渡収泊崇武澳至十月底始由崇/武澳放洋一晝夜即抵鹿仔港雖守候稍遲而放洋後)¶
(平安迅速詢之船户/僉云向来所未有)¶
<pb:KR4f0005_WYG_428-29a>¶
　　止本齊還到匪偏(前經派調四川屯練及廣西貴/州湖南等省兵陸續前往福康)¶
　　(安在舟守風旬日四川廣西之兵已先後齊抵厦/門即隨福康安同時渡海其貴州湖南之兵亦接)¶
　　(踵而至是福康安候風待渡正可俟/官兵齊集即此足為成功預兆云)表楔¶
　天妃靈肹蠁(此次徃臺灣官兵及糧餉火藥均由海/道配渡仰賴  天妃助順靈貺聿昭特)¶
　　(䝉縣及御書聨額二分於掛天妃本籍興/化    厦門海口廟宇懸  以答  神佑)登壇大¶
　　將壁新鮮(福康安於十一月初一日抵鹿仔港即/将舊駐營盤擇地遷札號令嚴肅軍中)¶
　　(壁壘頓/為改觀)用材職吏與鄉舉(諸羅縣舉人郭廷機彰/化縣舉人曽大源職員)¶
　　(楊振文監生林文㑹等因避賊至厦門素為臺灣/民人所信其家中莊佃甚多可以設法遣人離間)¶
<pb:KR4f0005_WYG_428-29b>¶
　　(賊黨福康安於抵厦門時即傳見郭廷機等優加/奬賞帶往軍營諭令妥宻辦理功成後許以請)¶
　　(叙㫖優加録/    臣謝墉)利器厚刀偕火鉛(福康安於候風時/将應用一切軍器)¶
　　(妥為製偹復多製火弹及厚背/利刃斫刀以資攻燬賊寮之用)八卦山初及鋒試¶
　　廿人哨早已旗搴(八卦山在彰化縣城之西地勢/較髙距大里杙三十餘里為前)¶
　　(往賊巢必經之地福康安到彼預籌進兵道路先/令海蘭察帶領巴圖魯侍衛章京等二十餘人至)¶
　　(八卦山一帶詳悉跴探徑至賊卡迎殺賊匪四散/奔逃海蘭察率領巴圖魯等鎗箭齊發斃賊數名)¶
　　(擒挐活賊一名餘賊潰逸又經預派土守備色穆/里雍中等帶領屯練降畨在竹園埋伏遇有賊匪)¶
　　(執械下山當經屯練等擒獲割取首級是日賊匪/見官兵甫到即能以少擊衆屢有斬獲無不聞風)¶
<pb:KR4f0005_WYG_428-30a>¶
　　(震懼即此已有摧/枯拉朽之勢矣)化龍守壘遮防宻(福康安自鹿/仔港進兵即)¶
　　(派總兵李化龍在彼駐守嚴防/後路俾無後顧之慮  臣達椿)舒亮尋巢聲勢牽¶
　　(先是徐鼎士擬由北淡水大甲溪一路夹攻大里/杙福康安到鹿仔港即派舒亮帶兵往㑹徐鼎士)¶
　　(聲言直攻賊人巢穴以牽綴賊勢/大兵乘鋭直抵諸羅所向克捷)五隊埋根龍豹¶
　　合(大兵援應諸羅分為五隊福康安與海蘭察鄂/輝普爾普穆克登阿普吉保額爾登保及巴圖)¶
　　(魯侍衛章京等分隊帶領互相應援將義民分為/兩翼跴探道路村莊遇有賊人抄出即分投截殺)¶
　　(部署甚/為周宻)兩庄犄角鸛鵝翩(十一月初六日黎明進/兵福康安海蘭察帶領)¶
　　(巴圖魯侍衛章京等衝入賊中賊匪退入竹林復/於崙仔尾等庄糾集數百人或千餘人蜂擁前来)¶
<pb:KR4f0005_WYG_428-30b>¶
　　(抗拒從中横截官兵福康安已預為布置令鄂輝/穆克登阿帶領屯練降畨扼住右首東庄溪橋普)¶
　　(爾普春寧等帶兵堵截左首各庄賊/衆力戰良乆遂將道路立時開通)雙溪(口/)三塊¶
　　(厝/)惟荒土(臣伊/齡阿)㳺厝灰磘少剰椽(福康安一靣商/令海蘭察酌帶)¶
　　(巴圖魯侍衛章京等及奮勇官兵長驅先進直抵/縣城一靣將沿途賊庄盡行攻𠞰遂攻克雙溪三)¶
　　(塊等處數十賊庄并將/房屋寮廍燒燬浄盡)危境頓安歡以迓¶
褒言纔聽感而漣(海蘭察等沿途奮勇殺賊所向披靡/進至牛椆山賊匪阻溪自固官兵直)¶
　　(越溪河衝過賊陣搶上山梁攻克竹柵賊匪紛紛/逃竄即於十一月初八日酉刻至諸羅縣城福康)¶
　　(安所帶官兵連夜前進復連克賊庄痛殺匪衆城/中義民踴躍出迎歡聲震地福康安帶兵入城撫)¶
<pb:KR4f0005_WYG_428-31a>¶
　　(慰將守城義民等優加奬賞撫輯良民各安生業/數月之圍一朝而解官兵等無不共慶更生此時)¶
　　(始得聞節次褒嘉下/諭㫖感激或至泣)　西沿洋盡經收盪(諸羅賊/匪人數)¶
　　(衆多從山麓以至海濵大半佔據諸羅圍解時官/兵奮勇截殺自縣城迤西至瀕海村庄全已收復)¶
　　(賊衆掃盪無遺/  臣阿必達)¶
(御/製)北入山應捷翦䖍(諸羅圍解後餘賊多在迤北近山/一帶潜匿經福康安海蘭察等分)¶
(兵捜捕跟蹤殱戮斃賊無算遂將興/化店至員林等䖏賊庄悉數攻克)斫柴焚寮迅頃刻¶
駭麕伏雉看駢闐(諸羅至斗六門一帶中有大棑竹等/庄係賊匪屯聚之地賊人於各處要)¶
(路搭盖草寮安設柵柴抵死抗拒經大兵分路追𠞰将/賊人寮柴全行焚燬賊衆四散奔逸後路為之廓清)¶
<pb:KR4f0005_WYG_428-31b>¶
門開斗六逼大里(斗六門為賊人乆據之地十一月二/十日福康安海蘭察等帶兵分隊進)¶
(𠞰將中林大埔林大埔尾等庄同時攻破追殺二十餘/里遂由菴古坑直至斗六門賊匪聚集甚多悉力抵禦)¶
(官兵四面進攻斫倒竹圍痛加殱殺賊衆紛紛逃竄當/將斗六門收復即日整兵為進搗大里杙賊巢之計)¶
　　街越螺雙搤水連(斗六門收復後各處村庄畨社/震懾軍威投出者甚衆並願隨)¶
　　　(同𠞰賊經福康安派員帶領前往將西螺街東螺/街捜捕餘匪浄盡賊首林爽文自諸羅敗竄福康)¶
　　　(安等即由水沙連至大里/杙一帶山路跟蹤追捕)逆眷躪牛塵亂轍(官兵/自水)¶
　　　(沙連過大溪見沙上車轍縱横知係賊人搬眷入/山之路窮追見賊數千䕶車行走官兵痛加𠞰戮)¶
　　　(車牛中礟驚逸自相/踐踏死者不可勝計)叛徒躍馬落驚弦(賊目蔣挺/在山梁上)¶
<pb:KR4f0005_WYG_428-32a>¶
　　(騎馬執旗指揮放鎗據險海/蘭察直前馳射中其髀獲之)沿途倐浄平臺近(官/兵)¶
　　(向大里杙進發沿途𠞰虎仔溪萬丹莊南投北投/等處十一月廿四日至平臺庄距賊巢五里  臣)¶
　　(阿/肅)徑渡何虞帶水潺(六里杙南溪河水勢甚深將/軍策馬直渡兵弁等俱争先)¶
　　(渉水奮/勇攪殺)竹柵土城猶紙耳(賊巢倚山繞河築土城/内設竹柵二重其外溝)¶
　　(磡層疊為守禦之計官兵初到賊於城上放礟乗/我兵尚未到齊擁出萬餘捨命前撲巴圖魯等鎗)¶
　　(箭交發屢敗不退往返五六/次短兵相接翦戮賊匪甚衆)昏鏖旦剗乃殱旃(自/二)¶
　　(十四日申刻徹夜力戰矢無虚發殱賊無算官兵/傷者僅數人至二十五日夘刻官兵與賊一靣接)¶
　　(仗將軍率巴圖魯侍衛章京等於西北兩門分路/進攻一擁而入將大里杙全庄洗蕩林爽文以夜)¶
<pb:KR4f0005_WYG_428-32b>¶
　　(拒官兵時潛携逆孥宵遁擒偽賊劉懐清何從龍/林茂等獲礟百六十餘鎗二百五十餘糧六千石)¶
　　(牛八/百頭)溪頭濁水夷千壘(逆首林爽文自大里杙竄/後由畨社赴匿集集埔大)¶
　　(坪頂一帶往来水沙連内之水裏社等處而集集/埔為入山要路林爽文預為退守地歩臨溪設卡)¶
　　(據險死守福康安於十二月初五日至其地形勢/斜夹南北兩山中横大溪一道即虎尾東螺兩溪)¶
　　(上㳺地名濁水溪賊阻溪自固在斗磡上壘石墻/塞路即派普爾普等由山路進攻福康安海蘭察)¶
　　(帶巴圖魯等分路至溪邉賊萬餘蔽墻發火器官/兵排鎗前進兼用大礟轟擊相持良乆海蘭察等)¶
　　(乘馬浮過官兵奮勇泅渡鎗箭齊發斃賊甚多官/兵屯練攀援而上直摧賊壘賊潰追殺十餘里將)¶
　　　(集集埔賊營勦浄並燬浩淮角草寮千餘間擒斬/及滚溪之賊不可勝計進追至生畨隘口  臣胡)¶
<pb:KR4f0005_WYG_428-33a>¶
　　(髙/望)天半髙山碎一巻(據奏稱跴探賊蹤之社丁杜/敷及投出賊目阮和等稟林)¶
　　(爽文逃後餘孽尚不下二千人蟻聚小半天山頂/拒險死守福康安隨領巴圖魯等於十八日分進)¶
　　(丁夜繞過大山至小半天山麓時已黎明該處樹/宻草深路徑逼窄攀藤方可登陟賊於山頂立木)¶
　　(柵壘石墻並伐大樹横塞徑路官兵攀援進至半/山賊衆壓下勢甚豨突將軍傳諭以山路險惡無)¶
　　(可駐足地至此仰攻有進無退弁兵等俱踴躍用/命不避鎗礟蟻附而上打死賊匪百餘名餘賊抵)¶
　　(死抗拒攻至巳刻普爾普率官兵等拉毁木柵先/登賊衆即時潰散追殺賊目十餘人生擒五人殺)¶
　　(賊二百餘人奪獲器械鎗/礟鉛藥馬牛米榖無算)産逆坐為梟種累(林爽/文賊)¶
　　(巢既破竄入埔裏社埔尾一帶其父母家属遁入/水裏畨社福康安令社丁杜敷設法弋獻果即按)¶
<pb:KR4f0005_WYG_428-33b>¶
　　(名擒獲解京忍因上先諭逆首之父林勸雖律應/縁坐然究不    子而罪及其父尚可法外施仁)¶
　　(貸其一死續據奏林勸亦曽商同把守隘口抗拒/官兵且林爽文曽將義民首黄殿邦祖父墳墓發)¶
　　(掘使其父林勸早故亦應與其祖先墳墓一并發/掘剉骨揚灰況現在同係謀逆之人其罪斷無可)¶
　　(寛經軍機大臣法司定擬具奏林勸應依律凌遲處/死當即奉    㫖依議仰見用法明允    權衡至)¶
　　(當/)替身空仗兔謀顛(先據福康安奏林爽文每日/易衣换馬並預求靣貌相似)¶
　　(者數人以為替代脫身之計及官兵分路窮追擒/獲假装林爽文之賴達訊出該犯本欲向北逃竄)¶
　　(見圍截嚴宻潛徃打鐵寮一帶山溝樹林内蔵匿/是逆犯詭謀兔脱轉露行踪天理昭彰洵為不爽)¶
　　張羅直到畨窮社(福康安既得賊蹤遂由打鐵寮/追至嚴窰地方又詢知該處出)¶
<pb:KR4f0005_WYG_428-34a>¶
　　(山即係海岸慮其入海潛逃派兵由後壠至中港/竹塹桃仔園沿山宻佈㡬於人跡罕到之地可謂)¶
　　(詳宻矣熊/臣吉夢)易服真疑賈列廛(福康安令巴圖魯將/弁等分路圍截復恐)¶
　　(逆首情急自戕因揀巴圖魯二十員屯練兵丁數/百名改装易服作民人商賈同義民差役社丁等)¶
　　(分投/捜緝)喜報遂聞成檻縶(自逆首竄入内山福康安/等四路窮追並派熟諳路)¶
　　(徑之義民入山跴緝一靣曉諭獅子頭社以北三/貂蛤仔欄社以南各生畨協捕該犯已成釡底逰)¶
　　(魂逃竄無地正月初四日於老衢﨑地方將林爽/文並賊目何有志擒獲尋又獲林琴陳傳吴萬宗)¶
　　(賴其瓏等四名均係有名頭目固由其罪惡貫盈/難逃顯戮實乃    聖主仰契      天眷機順)¶
　　(事全遂得生擒逆首檻縶来京/按律伏法以彰國憲而快人心)孚人爭看用徽纒¶
<pb:KR4f0005_WYG_428-34b>¶
　　(㳟讀丙申生人御製平定金川受俘詩有真首函/呈非或首    組繫是孚人之句並論俘馘二字)¶
　　(義以馘字从或从首或者疑辭函首以獻真偽在/疑似之間至俘字从孚从人孚者信也執人以来)¶
　　(實為可信六書㑹意具有深義一經深慶闡/晰昭若發曚今林爽文生擒就俘尤    信)堪嗔¶
　　僣號同一貴(臺灣匪徒屢見滋事不過械鬥拒捕/旋即伏辜惟林爽文與朱一貴二賊)¶
　　(敢行僣號真神人共憤天/理所不容也  臣葉觀國)¶
(御/製)最快生俘異道乾(海㓂始明林道乾與林爽文逆賊/同姓而敗遁逋誅由明軍政多踈)¶
(異於今日之鬯國/威而崇實績也)撇捩允資衆軍勇勤勞實藉兩人賢¶
(前此臺灣進𠞰之兵不為不多特以領兵不得其人皆/致懦怯自易將以来轉怯為勇新調之兵更為生力一)¶
<pb:KR4f0005_WYG_428-35a>¶
(鼓作氣聲勢倍增巴圖魯等首先摧䧟克成大捷是役/在事兵將均堪嘉奨而調度有方奮勇無敵則福康安)¶
(海蘭察二人/實為首功)愧無遑那築京觀¶
　　役弗淹誰阻瀨船並自侯封俾爵晉(福康安海蘭/察等至鹿仔)¶
　　(港不俟貴州湖廣之兵到齊即先鼓勇罙入諸羅/圍困數月一朝而解城中數萬生靈慶獲更生自)¶
　　(應厚加封賞二人本係侯爵福康安晉封一等/嘉勇公海蘭察晉封三等超勇公以示寵異)疊¶
　　加勇號待功竣(軍營將弁中奮勇出力如梁朝桂/袁國璜穆克登阿官福等二十餘)¶
　　(人已節次告竣賞給巴圖魯名號其餘出力員/弁俟大功    再交福康安查奏交部優叙)四¶
　　團服采榮頒衮(福康安海蘭察等攻克大里杙之/信先據李侍堯探聞馳報當經奉)¶
<pb:KR4f0005_WYG_428-35b>¶
　　(團龍㫖將福康安海蘭察二人優奬並先賞給四/    補褂紅寳石帽頂嗣福康安奏至即加晋公)¶
　　(爵懿臣/王  修)再暈冠翎寵珥蟬(常青初至郡城調度一/切甚為妥協柴大紀力)¶
　　(捍圍城不辭勞瘁李侍堯孫士毅料理調派官兵/及運送糧餉等事周妥迅速梁朝桂前在金川帶)¶
　　(兵奮勉此次勦捕逆匪復打仗出力並先/後䝉    恩賞戴雙眼花翎以示嘉奨)職領武¶
　　文巡節莅(現在逆匪蕩平地方彈壓及吏治戎行/皆資整頓特奉    諭㫖令該省督撫)¶
　　(及水陸兩提督每年輪值/一人前往稽察著為定例)任需道府¶
御屏銓(向来臺灣道府缺出俱由督撫奏調該督撫等/因其地土豐饒每有瞻徇私情不問属員才具)¶
　　(能否率請調補俾得侵漁肥槖所調之員不以渉/險為虞轉以得調美缺為喜於吏治大有闗係現)¶
<pb:KR4f0005_WYG_428-36a>¶
　　(奉時請諭㫖嗣後臺灣道府員缺均由吏部/臨        㫖簡放仰見澄叙官方至意)漳泉¶
　　分籍田兮宅(臺灣地方屢有奸民聚衆械鬥之案/皆由彼處多係漳泉兩郡民人居住)¶
　　(兩郡之民素有嫌隙其里居田土互相錯處往往/紛争搆釁醸成事端前經奉    諭預令福康安)¶
　　(於辦理善後事宜時除各處義民隨同官兵打仗/殺賊者毋庸遷徙外其賊匪庄田業經入官應召)¶
　　(募居民及與賊匪同住一庄民人雖無從逆實蹟/而心持兩端者或趂此兵威酌為遷移令籍𨽻漳)¶
　　(泉之人各為一庄俾/免争競  臣茅元銘)郡縣増城石或甎(臺灣郡縣/城圍向用)¶
　　(竹木編插不足以垂久逺康熙年間朱一貴滋事/平定後總督滿保曽議及建城維時以其地處海)¶
　　(外無城雖難於防守然失之易復之亦易是以未/經建立以省煩費此次林爽文糾衆猝起攻刼彰)¶
<pb:KR4f0005_WYG_428-36b>¶
　　(化縣城究由莉竹不能防禦所致兵力聖意以當/日未及建城與其失而復取徒煩    曷若設城)¶
　　(固守更為有備無患曽保障諭令於事定後將郡/城㕔縣酌量建城以資    或設立窰座用外磚)¶
　　(内土之法如式砌造或就彼處/開採石料以代磚工尤為便易)繡使罷差臺制改¶
　　(向例每三年一次奏派滿漢御史各一員巡視臺/郡御史職任較小且由京派往未能備悉地方情)¶
　　(形易為欺蔽未免有名/無實特奉    諭停止)冬卿銜¶
命土功涓(灣府上以工部侍郎徳成諳練工程現在臺/    㕔縣應改城垣    令其馳赴該處㑹)¶
　　(同巡撫徐嗣/曽勘佔辦理)牛區外界¶
詢前事(雍正時總督滿保著有經畫疆里一書内稱臺/灣地土廣饒糖穀利溥再過四五十年内山山)¶
<pb:KR4f0005_WYG_428-37a>¶
　　(後皆將為良田美宅若劃定疆界不許往来耕種/勢難禁止等語自近年楊景素議立界限之後將)¶
　　(界外良田美産轉畀生畨生畨不事耕種内地無/業㳺民竊渡偷墾地方官諉之界外不復稽察於)¶
　　(是奸匪尤易蔵匿因傳之事諭福康安李侍堯等/取書内所論確中利弊    不妨參酌採擇務使)¶
　　(歸於盡善/  臣錢&KR1658;)蟫拂東征¶
鑒舊編(逆匪上偶閱藍鼎元東征集於康熙年間平定/    朱一貴時謂諸羅地方遼濶應添設官弁)¶
　　(以資防守至雍正二年始分設彰化縣増闢上以/該處迄今又閲六十年土地户口日加    酌量)¶
　　(情形復應須添設文武員弁控制撫馭之處侍堯/諭令福康安勦賊竣事後相度形勢㑹同李)¶
　　(等籌酌並查藍鼎元履厯仰見觸處皇上好察邇/言寸長必録而    幾餘披覽    貫穿非尋章)¶
<pb:KR4f0005_WYG_428-37b>¶
　　(摘句所能/仰窺萬一)¶
知徹微彰爻繫藴(自臺灣用兵以来凡命將策兵籌餉/蹙賊諸事皆由    皇上乙夜精勤)¶
　　(先事知㡬故得大功耆定復念周易繫辭所云知/微知彰知柔知剛之義平日用之内以正心外以)¶
　　(勑政而更慎於用兵之際盖文王於豫之卦辭有/取於建侯行師而周公於六二爻辭則曰介于石)¶
　　(不終日貞吉孔子繫辭曰見㡬而作不俟終日三/聖人義藴無所不通而行師之貴知㡬尤為明切)¶
　　(者避暑山莊正殿後室諭之地聖祖題為依清曠/  實上年    籌機宣      因於外簷額以四)¶
　　(知書屋更於寄情山水之中有㑹於熙政詰戎之/本闡義作記煌煌    大文羲畫軒韜理通一貫)¶
　　(矣/)理徵遲速¶
<pb:KR4f0005_WYG_428-38a>¶
典謨篇(速蕆御製識事文詳述自逆匪滋事以及大功/    中間遲速之機莫不炳照㡬先洞徹事後)¶
　　(所謂遲在任事之外臣而速在籌策之予心二語/與    御製遲速論相為引伸至維敬與明秉公)¶
　　(去私為用兵之/本弗啻典謨矣)希聞自古¶
機操劵(臣嚴/福)¶
(御/製)更願從今燧息烟(兵不易言用至不得已而用之惟/信賞必罰示以至公授䇿量能本)¶
(以至明而且午夜披章辰朝盼㨗尤必輔之以勤方能/集事盖知其不易而慎之而後可以言兵可以息兵予)¶
(嘗有從今更願無兹事之句近/作識事語指歸此意盖慎之也)逭賦蠲租施後恵(上年/春間)¶
(念臺灣地方遭賊匪滋擾小民必誤耕作九月後據柴/大紀奏諸羅義民踴躍急公情形先後命將臺灣全郡)¶
<pb:KR4f0005_WYG_428-38b>¶
(五十二年五十三年應徵錢糧概免征輸十二月復據/李侍堯奏臺灣各属本年應徵兵穀十九萬九百餘石)¶
(及耗羡租税銀六萬九千餘兩粟一千八百餘石請分/作四年帶徵亦令全行寛免近又念漳泉等府属應付)¶
(官兵及糧餉軍装等項雖俱動用官帑不無有藉民力/並降㫖將泉州府属之晉江等四縣漳州府属之龍溪)¶
(等八縣應徵錢糧蠲免十分之三其浦城崇安建陽建/安甌寧南平古田閩縣侯官福清莆田僊逰等十二縣)¶
(蠲免十分之二至福鼎霞浦福安寧徳羅源連江光澤/等七縣應徵錢糧緩至五十四年麥熟後徵收俾閭閻)¶
(間境已安全而澤餘休/養以示有加無已至意)殃民縱吏悔前愆(臺灣逺隔重/洋地土饒沃)¶
(向来地方官既以牟利為心而督撫即藉為市恩之地/全不以地方公事為念甚至聼斷徇私貪婪無藝於是)¶
(奸匪得以藉口滋事刼縣戕官遂成巨案此固由厯/任督撫任用匪人所致而予亦不能不自引咎也)聯¶
<pb:KR4f0005_WYG_428-39a>¶
吟誌過非誌喜誌鬯國威萬里宣¶
　¶
　¶
　¶
　¶
　¶
　¶
　¶
<pb:KR4f0005_WYG_428-39b>¶
　¶
　¶
　¶
　¶
　¶
　¶
　¶
御製詩五集巻三十六¶
