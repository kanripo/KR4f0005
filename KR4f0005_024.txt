# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:08.102092
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 初集卷二十四
<pb:KR4f0005_WYG_024-1a>¶
欽定四庫全書¶
御製詩初集卷二十四¶
　古今體九十九首(乙丑一/)¶
　　乙丑元旦¶
九華庭燎逹晨光聿啟三陽納百祥寳勝宜春銀作帖¶
屠蘇延壽玉為觴絪緼黼座凝佳氣馥郁猊爐散御香¶
兢業與年長不息共球敢恃普來王¶
　　詠新春爆竹¶
<pb:KR4f0005_WYG_024-1b>¶
一夜傳聲遍帝城靈鼉奏不數砰訇欣聞韶律連宵發¶
静驗羲經屆震亨散處滿天為雪色殷餘匝地以春鳴¶
三元入覲班龍駕瑞氣扶輿上玉京¶
　　立春日春帖子¶
卜年章蔀㡬巡逥此日陽和遍八垓景福昌昌開泰始¶
韶華衮衮報春來¶
朱户葦桃纔獻歳綵盤韭薤又挑青社前飛舞看銀燕¶
臘後昭蘇入畫屏¶
<pb:KR4f0005_WYG_024-2a>¶
迎年臘雪並迎春樹發瑶葩塍叠鱗不用倩伊仙術化¶
無私大地遍鋪銀¶
玉狗鴻龍同運斗青旗蒼斾恰宜人一從花信傳春信¶
今歳四時總是春¶
　　立春日奉迎¶
皇太后幸乾清宫侍宴恭紀¶
日色風光麗綵枌起居¶
膝下肅而誾縁階瑞莢舒三葉貼户春屏燦五雲青帝¶
<pb:KR4f0005_WYG_024-2b>¶
乗時方煦嫗勾芒御氣正氤氲晩來絲管城闉閙俶獻¶
家家想半醺¶
　　立春後一日召大學士内廷翰林重華宫錫宴聨¶
　　　句¶
(御/製)重華予舊邸嘉宴此同堂應律三陽泰¶
　　迎年百福穰詞臣咸珥筆¶
聖主正垂裳六出霏花早(臣張/廷玉)千畦宿麥芳土牛徵令¶
　　典綵燕試新裝仙木雕楹麗(臣汪/由敦)華旛繡帶颺流¶
<pb:KR4f0005_WYG_024-3a>¶
　　澌紛綺縠積素耀珪璋梅萼猶含緑(臣劉/統勲)¶
(御/製)楊稊欲綻黄椒花方入頌柏葉尚浮觴羡彼周行示¶
　　猗與和氣翔九華森火樹萬户飾金璫布愷均瑶¶
　　席(臣梁/詩正)賡歌近¶
御床來儀鳴鳳翽占候相烏忙¶
興慶非烟䕶(臣錢/陳羣)勾陳列宿行條風徐冉冉淑景漸昌¶
　　昌結勝標佳序(臣勵/宗萬)¶
(御/製)頒罏自尚方煖圍金匼匝静聽玉商量融盎蒼龍氣¶
<pb:KR4f0005_WYG_024-3b>¶
　　縈逥寳鴨光觀東聨組紱研北擁琳瑯棼接天香¶
　　藹(臣張/若靄)長沾¶
聖澤洋曲髙原過郢蕊豔舊名唐馺娑明霞爛(臣嵇/璜)罘¶
　　罳寳月張重茵天上坐珍品大官湘偶此娛清暇¶
　　(臣裘/曰修)¶
(御/製)於焉答始陽芝房筵撒荔貂侍椀調漿沈宋詩誰健¶
　　羲軒道益彰周巡編鳳紀迢遞引鸞吭即事摛¶
宸𦸼(臣陳/邦彦)傳觀挹古香化工呈錦繡天籟韻笙簧事異¶
<pb:KR4f0005_WYG_024-4a>¶
　　横汾宴(臣鄂/容安)詩同在藻章衢尊深不竭金鑑久逾¶
　　烺喜奉¶
堯階日(臣董/邦逹)¶
(御/製)歡承¶
文母慶初颸仙蕙際哉魄斗河旁聨句思賢甫車(癸亥聨/句大學)¶
(士鄂爾泰與焉今/養疴在告故及之)¶
　　綏猷仰我¶
皇羣材歸槖籥衆彚啟勾芒繡壤膏其動(臣張/廷玉)茅檐樂¶
<pb:KR4f0005_WYG_024-4b>¶
　　未央蓂纔抽四葉菜欲縷盈筐勝賞陪何幸(臣汪/由敦)¶
深恩報莫償劈箋光膩粉¶
賜果糝凝霜駘宕青韶轉(臣劉/統勲)¶
(御/製)鏗鍧雅韻鏘豐為希世瑞學乃餽貧糧先節浮圎煮¶
　　移時貢茗嘗揮絃欽¶
舜陛依闥陋田郎日月瞻偏近(臣梁/詩正)鈞韶聽益莊陸離¶
　　懐異核璀璨拜文房湛露湑優渥(臣錢/陳羣)油雲蔚霈¶
　　霶遊真來帝所人似泛仙航元㑹車書集(臣勵/宗萬)¶
<pb:KR4f0005_WYG_024-5a>¶
(御/製)明廷劍佩蹡惄予増惕息朂爾效匡襄今日方春日¶
農祥肇歳祥行時歌有慶好樂勵無荒大寳箴誰獻惟¶
懐愧哲王¶
　　新春試筆¶
青帝權衡物紐芽春臺温盎樂羲車仙蓂七葉人為日¶
寳勝三珠玉是花膏澤平鋪蔥嶺雪祥光濃叠赤城霞¶
試燈闤闠聞簫鼓暫許金吾不禁譁¶
　　新月¶
<pb:KR4f0005_WYG_024-5b>¶
新月如鈎低玉繩誰㕘形色得相應半全省識渾無礙¶
三五未臨亦絶勝火樹烘春燃麝粉蓮花照夜剪吳綾¶
琉璃一盞餘膏盡古佛分明謁寳燈¶
　　題董邦逹谿山霽雪圗¶
太行之麓森巍峩陽崖牝壑紏紛羅經千年樹䕃軟莎¶
沍寒不凋緑在科青女借得雲錦梭一夜幻出瓊瑶葩¶
曉來開霽寒劇加旗亭有酒不可賖誰能驢背尋詩哦¶
逥巒複谷何逶迱中有逸民三兩家太古歲月忘羲娥¶
<pb:KR4f0005_WYG_024-6a>¶
迷離積素隠峯螺如有風來飄玉沙盈三尺幅千里多¶
無畫家習同擘窠題詩筆凍煩頻呵¶
　　上辛祈榖齋居¶
青陽臨左个精¶
祀考禋宗萬寳祈惟榖三時重在農良宵自徙倚淑景¶
漸舂容詩思來相凑穿窓午夜鐘¶
　　人日¶
七葉仙蓂放風光到上闌徳將仁一致卦與復同觀銀¶
<pb:KR4f0005_WYG_024-6b>¶
燕思春社瑶葩鬬曉寒齋居方變食未敢試辛盤¶
　　詣齋宫作¶
金根棽麗出祈年榖日欣占雪被田(是歲九日上辛八/日詣齋宫値雪)¶
春滿鳳城花六出光分銀海璧雙連千枝燈市歡迎月¶
九陌天衢馥裊烟爰即齋宫齋信宿¶
皇穹對越凜乾乾¶
　　上辛日¶
祈榖壇禮成紀事¶
<pb:KR4f0005_WYG_024-7a>¶
抱斗蒼龍賦物春¶
明禋祈榖此躬親食天誰頼端惟¶
帝國本從知重在民祗以精誠將璧帛敢誇角徵協韶¶
鈞新年景福如川御田燭光中玉叠鱗¶
　　雪¶
臺畔真重璧塍間普積銀農占三白稔天錫九衢春瑞¶
莢梅裝蕊蒼松玉作鱗頗饒東郭履何以慰吾民¶
　　偶作風候寫生二十四冊各題以詩¶
<pb:KR4f0005_WYG_024-7b>¶
　　　梅¶
玉梅標格稱仙糚頭踏春風領衆芳設使東皇編甲第¶
南枝合作探花郎¶
　　　&KR1431;花¶
紅葩粉蕊豔欺霞趙叟邱翁莫浪誇卉譜有時傳蜀種¶
春風無處不唐花¶
　　　水仙¶
生機消息不終窮底用灰飛騐葦筩一例清風明月下¶
<pb:KR4f0005_WYG_024-8a>¶
仙人遥在水晶宫¶
　　　瑞香¶
露甲曽聞悟比邱昌條獨弄紫風流漫言寂寞遲花事¶
衮衮韶光速置郵¶
　　　蘭¶
春畹秋唐儘裊姍氷霜傲得是真蘭摘來香色都清浄¶
鼻觀從㕘古佛壇¶
　　　山礬¶
<pb:KR4f0005_WYG_024-8b>¶
繁花如雪雪中開香是荀郎袖裏來彷彿人從庾嶺過¶
臨風寄得㡬枝梅¶
　　　迎春¶
無須剪綵畫屏裝花信迎春四出黄迎得好春縁底事¶
青紅碧緑任争芳¶
　　　櫻桃¶
半軃雲鬟整翠翹斜臨玉鏡凍將消含章殿裏人何在¶
依舊東風散綺寮¶
<pb:KR4f0005_WYG_024-9a>¶
　　　望春¶
幽花婀娜笑庭階也報番風到小齋真是不辜引領望¶
昭蘇萬彚樂春皆¶
　　　菜花¶
寫意無妨作圃菘繁花結穂葉䝉茸書生省識春蔬味¶
玉食應無羡九重¶
　　　杏花¶
輕勻麝粉淡調脂斜倚東風不語時若是詩中饒鄭谷¶
<pb:KR4f0005_WYG_024-9b>¶
應知畫裏有徐熙¶
　　　李花¶
蜂抱花房蝶簇鬚品題自昔露桃輸月明樓上尋吟處¶
無色天中色有無¶
　　　桃花¶
灼灼其華釀有蕡春園二月滿紅雲輕綃一幅開生面¶
何似溈山悟志勤¶
　　　棣棠¶
<pb:KR4f0005_WYG_024-10a>¶
黄金鏤瓣淺深匀㡬縷晴絲染麴塵任爾柔條羅帶結¶
知難繫取可憐春¶
　　　薔薇¶
更始番風到㡬巡薔薇浥露發花新無端麗影剛垂架¶
知爾柔條惹得人¶
　　　海棠¶
柔姿嫩質自相憐沐雨酣霞畫檻前恰似唐宫鬬春色¶
江梅開盡海棠妍¶
<pb:KR4f0005_WYG_024-10b>¶
　　　梨花¶
巧裁蛤粉碎鏤金風遞幽香小院深若向孤山衝雪放¶
逋翁應有妒梅心¶
　　　木蘭¶
江郎才思謝家嬌㡬許春光著意描含韻齋中三月半¶
翠罌銀管不相饒(圎明園含韻/齋木蘭極盛)¶
　　　桐花¶
清明一候桐始華亭亭嫩緑臨窓紗為惜分隂坐春晝¶
<pb:KR4f0005_WYG_024-11a>¶
髙岡鳳翽予情遐¶
　　　麥花¶
休誇紫暈與紅酣麥子花時秀色含不共羣芳争豔麗¶
香風餅餌緑疇南¶
　　　栁花¶
㸃研楊花入眺凭因風飛墮自難勝如塵著體全無汚¶
似雪晞陽却不凝¶
　　　牡丹¶
<pb:KR4f0005_WYG_024-11b>¶
一庭歩障䕶霞光自是花中合有王試問開期何太晚¶
恐差百卉盡收芳¶
　　　酴醿¶
迎風屢舞自傞傞䇿騎尋芳側弁俄自是此花能醉客¶
非闗春酒中人多¶
　　　楝花¶
堂堂九十去堪憐紫楝花開首夏天廿四番風成底事¶
枝頭梅子大於錢¶
<pb:KR4f0005_WYG_024-12a>¶
　　正月初十日恭奉¶
皇太后幸圎明園¶
銀海光摇界道斜(是日/雪)乗時茂對樂昭華物標太皞青¶
旗斾氣轉蒼寅玉斗車一道垂虹朝貝闕萬年春酒進¶
仙家輸他羯鼓傳佳話俄頃瑶林盡發花¶
　　上元前一日宴外藩¶
廣筵延列辟綵燄慶犧年共道試燈會誰歌湛露篇迎¶
娥鼇贔屭鋪砌玉新鮮樂彼嘉言言(叶/彦)懲伊甲煎煎象¶
<pb:KR4f0005_WYG_024-12b>¶
占三接晉位應五飛乾内外連堂陛勤思繼治權¶
　　上元日同王公等宴¶
階蓂十五應娥車嘉㑹團圞本一家行葦傳柑酬節令¶
紫姑青女儘年華氤氲麝靄樓頭霧煜爚蓮輝樹底霞¶
却勝春園桃李宴連林簇簇發瑶葩¶
　　上元後一日小宴廷臣¶
在簴鳴韶樂盈庭啟令筵春臨寒尚峭望過月猶圎玉¶
宇三霄近珠宫五桂連繼燃元夜燄争豔夏池蓮火蕊¶
<pb:KR4f0005_WYG_024-13a>¶
輝星嶠瓊霙潤麥田同堂憂喜共嘉樂倍申䖍¶
　　大學士鄂爾泰自去冬有手足不仁之症入春尚¶
　　　未痊可昨具疏乞休既不允其請詩以慰之¶
黄閣絲綸寄明廷鵷鷺儀長期與壽國偶爾用求醫彌¶
月心頻繫方春候漸宜股肱人有藉參术效偏遲玉蕊¶
争輝夜銀牋賡韻時(新春與大學士張廷玉及内廷翰/林等小宴重華宫有聨句思賢輔)¶
(之/句)當歡勞耿耿簪紱漫先辭¶
　　曉月¶
<pb:KR4f0005_WYG_024-13b>¶
玉槃已倒試燈杯栁眼梅心節物催為問一彎西嶺月¶
曽經㡬度上元來¶
　　慧賢皇貴妃挽詩叠舊作春懐詩韻¶
　　昔謝恵連不得志於時而有秋懐之作去年三春¶
　　無雨憂懐悒欝因題春懐詩今歳三白兆於冬萬¶
　　物熈於春宜其愉恱舒適矣而傷逝之感不能釋¶
　　於情叠韻志懐兼以自訟¶
牛女歳一㑹詎云隔天漢崦嵫雖下舂扶桑復明旦人¶
<pb:KR4f0005_WYG_024-14a>¶
生赴壑蛇去勢誰能絆永惟王衍言言笑憶晏晏更慮¶
漢武事空貽後人案雙雙梁上燕隊隊灘頭鴈時或失¶
乳巢亦或别沙岸况曽賦抱裯嘗經陪曲宴憂農予悒¶
欝強慰予之畔頻進徐妃箴未怨班姬扇廿年如一日¶
誰料沉疴臶囑我為君難不作徒背面悼淑勵不傷虧¶
盈月規半徘徊虛堂襟小星三五爛有愧莊叟逹匪學¶
陳王歎¶
　　無題¶
<pb:KR4f0005_WYG_024-14b>¶
散遣閒愁㸃筆時無端觸緒轉増悲歌詩擬改杜詩句¶
生别終勝死别離¶
　　二月十三日啟行謁¶
陵値雪¶
春寒雨作雪飄舞拂征鞭甸似為銀海人如行玉田遥¶
峯疑欲鏤新麥未云芊稍待温暾晃初耕自覺便¶
微雪灑清宵侵晨行復消驅車無㸃&KR0381;歩馬自生驕乍¶
覺烟村暝渾忘古驛迢前冬遼左道彷彿遇今朝¶
<pb:KR4f0005_WYG_024-15a>¶
　　過潞河浮橋¶
東風已解碧瑠璃坡草隄楊春與宜恰似昔年承¶
使命(雍正年間奉/大祭屢經)　(景陵清明/  命承祀)浮橋西畔覔題時¶
石火光隂電影馳幻中歡喜幻中悲即看逝者東流水¶
昔日今朝有所思¶
潞河千古帶通州物色風光望裏收馬上得詩成半偈¶
浮橋徹底㡬曽浮¶
　　煙郊行宫晚坐¶
<pb:KR4f0005_WYG_024-15b>¶
春宵雪後寒古月望前潔雪月成雙清幽齋景殊絶瓷¶
檠燄花落竹竈茶烟歇託好有常因即事愜静恱去歳¶
將今夕不起心分别¶
　　春曉¶
野塢人家吠曉厖更闌夢斷徹銀釭尚無花氣蒸閒砌¶
已有禽音聒小窓幻景饒伊誰更戀心旌自我未能降¶
獨翻梵史消繁慮居士曽聞有姓龎¶
　　白澗行宫叠舊韻¶
<pb:KR4f0005_WYG_024-16a>¶
為謁¶
橋山整六驂遥觀積素罨煙嵐廿年歳月空而幻終古¶
恩勤夢亦諳古樹無梢全似畫清軒小坐却如庵真常¶
識得非常住不向維摩悟處㕘¶
　　李慎修奏對勸勿以詩為能甚韙其言而結習未¶
　　　忘焉因題以誌吾過¶
慎修勸我莫為詩我亦知詩可不為但是㡬餘清晏際¶
却將何事遣閒時¶
<pb:KR4f0005_WYG_024-16b>¶
　　花朝¶
前歳度花朝無花人意懶舊歳度花朝有花却愁旱花¶
朝與花何無縁非彼無縁我則然朝來春和正明𡡾烟¶
絲欲染霞將殷忽忽不樂居御園芳郊迤邐鳴征鞭水¶
郭山村經次第翻喜花朝鮮花事風光解識此時情露¶
珠且拭闌干淚¶
　　二月十五日過薊州即事書懐¶
脉起鱗塍浄絶塵沿塘初見栁條新薊州西畔經行處¶
<pb:KR4f0005_WYG_024-17a>¶
已有江南一叚春¶
矮屋踈籬逕轉斜&KR0705;蕭詩景凑懐賒當春最有傷春者¶
何必花朝更看花¶
朝來快雪喜新晴添得溪流活活聲若比去年差較勝¶
東郊是處可深耕¶
㡬年來徃薊州道不覺髭鬚換少顔天外逺山常住體¶
白雲蒼樹只閒閒¶
　　寄題獨樂寺¶
<pb:KR4f0005_WYG_024-17b>¶
欲留羲御問遷移便是拈花不語時丈六金身應好在¶
春風過客偶相思禪心逺逐穿雲磬古蹟空傳没字碑¶
烟栁絲絲新緑嫩即看拖地有長睂¶
　　桃花寺行宫作¶
招提據嶺複望望紅霞殷行宫搆其旁來徃止頓便昔¶
我少年時題詩松竹間歳久日就圮不復稅征鞍徃徃¶
過其下輙為重留連去歳稍修治剪除棘與萑匪同賦¶
經始成亦不日焉春風二月半輕輿&KR0663;薊田山容宛相¶
<pb:KR4f0005_WYG_024-18a>¶
迎軒榭堪周旋泉聲共松韻似話宿昔然惟有緋桃花¶
含胎遲芳鮮物應有深意脉脉誰為宣寂寥見賞稀榮¶
華詎久妍如來特拈來示我如是禪¶
　　題翠雲山房¶
　　於隆福寺右建行宫一區為止頓之所峭壁環抱¶
　　松柏特秀題曰翠雲山房而系以詩¶
勝地偏宜六轡停山靈為我列雲屏心於静㑹塵應逺¶
耳與神謀籟可聽一室虛生無限白四時不改總常青¶
<pb:KR4f0005_WYG_024-18b>¶
土階何意希堯儉陋矣端惟有徳馨¶
　　恭謁¶
景陵感成長句¶
瞬息光隂逝水翻種松龍老鬱¶
陵園謳歌四海猶思¶
祖繩繼千秋已逮孫不覺驚心瞻隧象㡬番翹首望櫺¶
門宵衣益勉乾乾志恐負¶
當年覆載恩¶
<pb:KR4f0005_WYG_024-19a>¶
　　朱華山酹酒¶
兆叶維熊憶舉男髫齡書史即深耽墳前省識吾懐悼¶
地下應知汝抱慙覺後夢因原是幻悲深痛定更難堪¶
從今擬廢蒼舒誄古佛無生叩寳龕¶
　　再題翠雲山房¶
平生山水心勝地輙留詠虛軒愜逺寄萬象供臨凭嵐¶
靄朝夕變峯巒前後映秀是圗畫體貞為松柏性如是¶
契静悟終古大圎鏡¶
<pb:KR4f0005_WYG_024-19b>¶
　　桃花寺八景以題為韻¶
　　　湧晴雪¶
　　濟南趵突泉為宇内名勝然自平地湧出此得之¶
　　山半尤竒¶
澄澄滙鑑池淙淙出乳穴始訝古琴鳴乍惜明珠裂聲¶
色摐摐地坐對兩清絶積素在髙峯是復湧晴雪¶
　　　小九叠¶
　　飛崖懸水冬夏不涸康王谷香罏峰豈以大小殊¶
<pb:KR4f0005_WYG_024-20a>¶
　　觀¶
曽聞峰有鷲不數溪稱霅洗鉢走白龍之而振髯鬛復¶
如延津劔騞然出其匣底須憶匡廬愛兹小九叠¶
　　　吟清籟¶
　　倚松為軒謖謖有韻¶
倚松架三楹屏風抱其外山靈茯苓潤風古笙簧㑹偶¶
來坐白晝為我吹解帶是地可消夏旦夕吟清籟¶
　　　坐霄漢¶
<pb:KR4f0005_WYG_024-20b>¶
　　横檻據岑蔚處逺延野緑披襟坐眺良足攄我懐¶
　　抱¶
虛窓納萬景攬結供吟翰寫霧出我楹歸雲入我幔觸¶
目契静悟妙偈無全半却愛考功詩開襟坐霄漢¶
　　　雲外賞¶
　　寺以桃花名政不必問武陵春色㡬許因拈唐人¶
　　語題之¶
有桃即武陵何必尋源上(叶/)㤀俗即丹臺何必求方丈¶
<pb:KR4f0005_WYG_024-21a>¶
虛齋古而朴福地蕭且爽得彼環中妙樂此雲外賞¶
　　　滌襟泉¶
　　山門左側石竇間有泉渟然可鑑輪廣徑三尺許¶
　　不假疏鑿¶
清泚呈圎照虛明向逺天無山遮户外有水到階前氣¶
合烟霞潤聲諧竹相傳塵纓無可濯坐對滌襟泉¶
　　　㸃筆石¶
　　盤山之勝以石此其左障骨脉相屬徃徃露竒石¶
<pb:KR4f0005_WYG_024-21b>¶
藉松為繖葢掃苔作茵席俯眺一川白平臨衆皺碧時¶
聞鹿鶴聲而無車馬跡得句即書之恰有㸃筆石¶
　　　繡雲壁¶
　　連峰列嶂行宫後儼如畫屏杜陵絶壁過雲開錦¶
　　繡之句殆為此設¶
山川果有竒圗畫真難敵複嶺翠且丹壺天閴其寂消¶
閒臨晉帖習静觀周易物物皆達摩面我繡雲壁¶
　　薊州道中雪行¶
<pb:KR4f0005_WYG_024-22a>¶
輕隂微雪薊東道時節春分似孟冬却與盤山添絶景¶
憑輿歴歴玉芙蓉¶
已欣新潤膏春壠却慮微寒凍麥苗悟得悲歡相倚伏¶
落梅冷玉漫飄蕭¶
前朝栁色迎人緑今日梅花入夢芳不與四時榮悴共¶
青山萬古是真常¶
　　望盤山雪色¶
樹和雪色望難分未到盤山意已欣絶壁白融疑過雨¶
<pb:KR4f0005_WYG_024-22b>¶
精藍紅露半彼雲始知造物無形畫誰解當前大塊文¶
笑我吟詩成爝火檀煙心字且閒焚¶
　　命慎郡王寫盤山山色口占詩以贈¶
吾叔詩才素所知於今學畫畫尤竒同來勝地寜無意¶
為寫山容更詠之¶
　　盤山行宫即事¶
山静室増古春初景已和繁聲來亂澗秀色在喬柯隂¶
雪素懸磴陽崖緑縟莎迴鑾因道便偶此詠卷阿¶
<pb:KR4f0005_WYG_024-23a>¶
軒庭秀而野山水清且佳乍可令塵逺由來與道偕鶴¶
鳴元圃外人度白雲涯學字娛㡬暇何曽辨折釵¶
當户多丹嶂周阿有碧苔於焉樂書史何必命樽罍彷¶
彿讀韓序依稀辨李臺肯窮遊覽興佇待奏章來¶
　　雲罩晚鐘¶
舂容曼衍續還停入夜披雲凑晚聽清切軒窓詩句好¶
静㕘棒喝夢魂醒空諸所有無諸幻月在青天水在缾¶
西子煙花非半偈(去年盤山詩有雲罩/鐘聲如半偈之句)底須佳景説南¶
<pb:KR4f0005_WYG_024-23b>¶
屏¶
　　春雲¶
春雲作輕雪雪止雲亦開入夕春山佳山月照我懐鳴¶
禽啅松巢流泉淙蘚階愛此景致幽稍坐虛明齋敲火¶
煮石鐺㸃筆勒煙崖林泉興堪託翰墨意所諧匪云事¶
遨遊多因便道來¶
　　天成寺江山一覽閣作¶
香界雲千叠丹梯路㡬層巒扉纔闢霧澗道尚餘氷初¶
<pb:KR4f0005_WYG_024-24a>¶
狹應祛俗中宏有上乗忽然天半坐疑是月中升¶
萬里江山納三間軒閣虛直令憂可㤀到此習全除嫩¶
草初春破連林積素餘如來全體示而我亦如如¶
雲半是壺中平臨衆壑空梵聲遥送雨幽籟鎮吟風佳¶
趣何人領㤀懐與物同去年題壁字煙荔亦䝉叢¶
几席颯然清禪房稍暢情煙花空有色山鳥兩三聲翠¶
嶂寺前繞春雲户外横濡毫難得句萬景自天成¶
　　萬松寺¶
<pb:KR4f0005_WYG_024-24b>¶
蘿磴煙巒㡬曲盤上方遥在萬松端攀登盡處仍初地¶
小閣春風二月寒¶
置身應在翠雲鄉雲外層峯望渺茫我有閒愁吟不了¶
天風謖謖為吹將¶
誰道山容朝夕變招提松色四時同閒開屋北羲皇牖¶
坐對淮南十八公¶
林廬清曉散輕煙徙倚憑㕘龍樹禪春鳥一聲人寂静¶
不知昔日與今年¶
<pb:KR4f0005_WYG_024-25a>¶
　　是日未至雲罩寺寄題以詩¶
寺在白雲端峰頭尚仰看非闗難得到却慮不勝寒樹¶
色連空暗鐘聲落磵殘不教餘興盡佳處且逥鑾¶
寸歩不曽移十方徧滿時如何㕘色相除是絶思維泉¶
響春前細山皴雪後竒三間白版閣故我獨題詩¶
去歳吟墖前不作墖前想今朝望山半已似山半徃堪¶
以悟離合何須别俯仰鐵索千尺垂有誰破雲上¶
倚壁此冥搜天門一望悠不殊臨絶頂頓覺解繁憂雲¶
<pb:KR4f0005_WYG_024-25b>¶
路白為界松濤緑處流吟懐寄象外好待重來遊¶
　　見初耕者示直𨽻接駕官¶
前朝密雪霏將謂暖尚賖時節不相讓即漸轉暄和風¶
物融以盎山川潤且嘉眄彼芳原草亦復舒萌芽溪流¶
曲抱村茅屋三兩家前驅徹警蹕歴歴䇿騎過有叟牽¶
烏犍服犁翻春坡布種者其子云是麥與禾低田已堪¶
耕髙田功倍加問彼去年稼謂比前歳多稍可足衣食¶
尚難供差科我聞黙然念作君之謂何斯民三代民直¶
<pb:KR4f0005_WYG_024-26a>¶
道行無頗饑溺切已懐一體理則那嗟爾良有司漫事¶
徳政誇與民共休息劉方豈伊遐¶
　¶
　¶
　¶
　¶
　¶
　¶
<pb:KR4f0005_WYG_024-26b>¶
　¶
　¶
　¶
　¶
　¶
　¶
　¶
御製詩初集卷二十四¶
