# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:17.997269
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷七十九
<pb:KR4f0005_WYG_357-1a>¶
欽定四庫全書¶
御製詩四集巻七十九¶
　古今體九十二首(辛丑三/)¶
　　孟春逰玉泉山¶
節事都過尚孟春偶因政簡試逰巡靈泉弗凍湖堪泛¶
積雪未消雲復皴翠柏庭隂無改度紅梅盆面有餘神¶
今年詎異昔年景新句常為舊句隣¶
　　題翠雲堂¶
<pb:KR4f0005_WYG_357-1b>¶
園内斯堂古庭隂雙栝存翠恒不冬變雲益到春屯栁¶
眼還遲凍梅心似恧温舊題紛四壁造詣自敲論¶
　　華滋館¶
水裔山陽舊書館圜中佳處稱(去/聲)棲遲聊憑綈几抒新¶
興不覺芸牕别久時曰既有來當有去誰能無慮與無¶
思設因七字論詩格華矣猶應濟以滋¶
　　虚受堂自警¶
堂以湖中額虚受尋思治理兩言該達聰明目虞書訓¶
<pb:KR4f0005_WYG_357-2a>¶
言莫予違可畏哉¶
　　竹罏山房¶
數典原稱惠山寺四圖惜已付雲烟(惠山寺舊藏王紱/等四圖昨春惜燬)¶
(于火因各補其巻仍付/寺僧藏弆詳見南巡詩)雖云補作還舊觀(去/聲)那似本無¶
精舍全¶
前年烹茗於此際(己亥於此烹茶有重尋清興指明春/之句庚子春南巡至惠山四圖雖燬)¶
(而竹罏尚在復一烹試今/又來此瞬息間已三年矣)去嵗行春在彼時彼此消彈¶
指頃耳三而一也得吟斯¶
<pb:KR4f0005_WYG_357-2b>¶
　　心逺閣¶
山閣厯多年兩言額心逺盖謂延攬寛目遥心共散以¶
迥弗常至兹至昔景宛然而思其義逺固殊益損禮義¶
心逺否私欲心逺善試告甄心人擇斯可弗勉¶
　　望冠峯亭口號¶
未能分日作逰遨亭子冠峯望裏髙或曰肩輿亦可到¶
彼人子也豈無勞¶
　　詠素堂¶
<pb:KR4f0005_WYG_357-3a>¶
曰素雅宜詠素近無非有曰素弗宜詠奚云繪事後羲¶
經索隱陳韓子鈎元久是皆明素義其詠可闕否書堂¶
付不知笑我猶吟口¶
　　掛瀑簷¶
泉能流下弗能上(上/聲)别引垂虹落澗隈漫訝掛簷作竒¶
觀遥源知自碧雲來(玉泉本趵突而非瀑布白為燕山/八景詩曽闢其訛兹掛瀑乃是碧)¶
(雲寺引來之水葢西髙而束/平故至此一㵼而為飛流也)¶
　　題崇靄軒¶
<pb:KR4f0005_WYG_357-3b>¶
北嶺盤過髙就卑軒臨崇靄雅相宜澹烟朝暮名常換¶
(朝嵐夕靄/無非烟也)古月春秋實久離(不到此者/已五年矣)瞥眼流隂真不¶
駐拈鬚得句便前移毎思老尹傳佳話馳驛觀山正若¶
斯¶
　　試墨泉¶
懋勤筆硯例恒隨欲擬鋪箋試墨池憶昔山隂撫遺蹟¶
(辛未南巡至紹/興有羲之墨池)驚龍跳久可重為¶
　　冩琴廓¶
<pb:KR4f0005_WYG_357-4a>¶
清泉汨汨出靈源廓下有聲却匪喧冩處設如爨桐擬¶
大絃切已是春温¶
　　詠古玉榖壁¶
視如有粟撫如無閲古三千年上乎弗藉他山石錯也¶
率因佳域土侵夫觀其可欲今斯現悟彼深憐昔豈湏¶
知此捐川應不惜囅然何事笑吟吾¶
　　題米芾平直硯¶
紫端平且直宋製厯元明曽經漫仕用墨華猶英英書¶
<pb:KR4f0005_WYG_357-4b>¶
法真稱佳詩格未臻精雖有顛狂言去太白逺誠撫物¶
憶其人遂以致公評¶
　　正月晦日還宫之作¶
御苑燈宵過去怱平明依例此還宫奉時行慶惟從衆¶
祈¶
社談經必以躬詣寢問¶
安那重得(向年春仲請/  暢春園)　(社稷壇經筵典禮必恭諸如/  安然後進宮還御園亦)¶
(之今不可復得/追遡倍増凄切)倚輿摛句詎前同承光路便聊慿憩故¶
<pb:KR4f0005_WYG_357-5a>¶
事景龍蹟懶窮¶
　　承光殿¶
雉堞鬱岧嶤承光舊蹟標(承光殿為金/元時舊蹟)金元事已往松¶
柏古増遥液(謂太/液池)俯氷將解島(謂瓊/島)翹隂復招雨佳雪¶
亦可總屬澤春苖¶
　　振芳亭¶
翼然騁望四隣通嫩日輕寒春未融漫擬振芳時尚早¶
韶華都藴靜&KR0356;中¶
<pb:KR4f0005_WYG_357-5b>¶
　　朶雲亭¶
一個孤亭似朶雲春隂瓊島正氤氲氣求設果能相應¶
作雨當敎萬物欣¶
　　敬題勤政殿¶
勤政額康熙年陳考莫知(此匾為何年皇祖御書但/莫知為        御筆也)㡬¶
閒雖一豫政要切疇咨兩字楣端掲千秋¶
家法垂山莊及御苑一例永欽兹(圓明園勤政殿為萬/  皇考御筆嗣是)¶
(夀山香山及避暑山荘勤政殿/皆余恪遵    家法一例書額)¶
<pb:KR4f0005_WYG_357-6a>¶
　　虚白室¶
假山既犖礐詰棧亦岭巆劃然如斧劈得徑因達庭小¶
屋繞三間几席樸而清既靜虚斯饒惟白光自生絜矩¶
方寸心南華趣&KR0356;精¶
　　澄懷堂¶
老屋此書齋¶
奎章懸古釵堪欣俗自逺毎與靜為偕紅意吐寒蕚緑¶
情迴凍荄乃知無盡趣率得自澄懷¶
<pb:KR4f0005_WYG_357-6b>¶
　　惇叙殿有感¶
以親九族著虞經惇敘依然此殿庭閲三十年如一瞬¶
(丙寅於此宴宗室/故顔殿額曰惇叙)乗餘閒至恰韶青水源木本胥融盎¶
授几賡歌憶燕寧盛典欲重循輙罷頋瞻老輩若晨星¶
　　山東巡撫國㤗奏報得雨詩以誌慰¶
孟春下澣毎生雲時復宻霙落以紛誰識齊東逢雨渥¶
遂教烟驛達章聞(國泰奏通省九府二州禀報於正月/十七八九日得雪自二三寸至五六)¶
(寸不等又奏省城於二十三日亥時起復又得雨竟夜/達旦二十四日至二十五日雨中帶雪随下随融入土)¶
<pb:KR4f0005_WYG_357-7a>¶
(深透且雲勢濃厚通省均可普霑/麥苗滋長實為東作應時之澤)二州九府胥霑澤冬¶
麥春麰自利耘接壤豫郊應亦被遞來佳信望猶勤¶
　　題竹根七賢筆筒¶
刀寫七賢老竹根叢篁高下籟聲翻欲詢林裏阮劉輩¶
可識不亡者箇存¶
　　詠舊雘村石玉堂硯¶
剝蝕漫嫌體不全成形物豈久長堅何年用者玉堂客¶
至署可過八影磚¶
<pb:KR4f0005_WYG_357-7b>¶
　　敬題康熙年間葫蘆缾¶
具繪非因刻成模不是陶物皆堪造就可識化工髙¶
　　月選¶
月選明揚對廣廷聴無聲復視無形毎逢濟濟目為朗¶
設遇庸庸志弗寧(毎引見選官其日若多可用材器輒/為之喜設多庸流輒為之不懌念其)¶
(當選又無過祗於所得/缺之繁簡中調用之)祗量缺之殊繁簡酌移人以寓¶
調停為君難此一端耳詩示後來聰乃聴¶
　　改教(謂改教/職也)¶
<pb:KR4f0005_WYG_357-8a>¶
弗勝民社任正途例改教内卿(謂九卿騐/看月選官)外方伯(謂督/撫考)¶
(屬/縣)課吏率同調予亦不能違捨此無他道(叶/)然予更思¶
之頗覺殊緩要道徳齊以禮聖訓如日照政刑民苟免¶
安能致熙皥(叶/)德禮在明經王道無近效則今之所為¶
重吏輕學校然其龍鍾輩難免虐無告彼方隱其嵗自¶
以為年少設彼更致問觀人戒取貎何知我不能亦乏¶
語而報詩識用人難兼因以自誚¶
　　仲春¶
<pb:KR4f0005_WYG_357-8b>¶
社稷壇禮成述事¶
庚仲值南巡(庚子仲春值南巡未/穫詣    壇行禮)躬¶
祈合此春辰良當上戊嵗徳尚穰辛盛樂登平奏嘉牲¶
博碩陳年前三白兆甘雨更希頻¶
　　詠官窑雙絃小缾¶
宋時窑器至今存圍頸雙絃樸可捫設以蘇詩喻大小¶
不希㢘折愛春温¶
　　題宋端石鳯池小硯¶
<pb:KR4f0005_WYG_357-9a>¶
懷鉛一例提擕便小篆分明泐鳯池疑是早朝歸賈至從¶
容吟得七言詩¶
　　春仲經筵¶
南巡去嵗經筵闕廣殿熙春集珮裾學傳(去/聲)易言分晰¶
注(是日講大學傳第十章此之謂絜矩之道因論發明/忠恕一貫即絜矩之義以見聖賢心傳之一又講易)¶
(文言乾始能以美利利天下不言所利論以乾之徳不/可見於四徳見之猶天不言而時行物生所以為大人)¶
(君體天者也有孚惠心勿/問元吉即不言所利之義)清文漢義各陳書(經筵用滿/漢文講官)¶
(等依次進講御論亦滿漢/文分別宣諭以遵舊典)知之切在行之力古與稽當¶
<pb:KR4f0005_WYG_357-9b>¶
今與居漫頌古稀猶講學武公抑戒老於予¶
　　經筵畢文淵閣賜茶作¶
經筵例著賜茶典高閣成來遂此移(向例講筵畢賜茶/自文淵閣成後丙)¶
(申己亥經筵即命講官及侍/班諸臣於文淵閣列坐賜茶)魚魯縱教精致覈居諸間¶
(去/聲)有故為遲(辦理四庫全書始於癸巳嵗迄今將及十/年尚未成書盖謄録議叙較優承辦者或)¶
(欲留此館局以為邀恩之地則是/自私自利而不計公事之淹留矣)　雞鳴當繹善和利蠧¶
簡要分公與私咨爾校讐總羣輩可宜淹過浹旬期¶
　　雪六韻(二月初/六日)¶
<pb:KR4f0005_WYG_357-10a>¶
春寒雨成雪既雪雨隨零落地胥為澤連朝殊未停飄¶
空飛浩浩積迥㸃星星玉蘂簇松架瓊鍼潤麥町愛看¶
披料峭宜詠對鴻㝠稠疊䝉¶
天貺欽承志敢寧¶
　　詠和闐玉拜石圖¶
忽逢竒石拜顛翁石也翁乎總玉同袍笏伊人未免恨¶
無端圖出受磨礲¶
　　題馮子振七星鳯池硯¶
<pb:KR4f0005_WYG_357-10b>¶
活眼别開生面巧不於覆手於池端(刻石眼者多於覆/手中兹刻於硯面)¶
(池上殊/别致也)想伊賦十八公際舉目七星頭上看¶
　　河南巡撫雅徳奏報得雪詩以誌慰¶
山東得雨繾河南(昨據國泰奏東省於二十四五日得/雨因望河南報到有接壤豫郊應亦)¶
(被遞來佳信/望猶勤之句)驛使欣披報奏圅凝雪積稱寸以六後期¶
霑數(上/聲)日惟三(雅徳奏報正月二十七日未時起宻雪/紛飛經宵違旦至二十八日夘時止積)¶
(厚六寸不疾不徐以暄以潤於麰麥埸蔬實有禆益詢/之農民咸稱十數年來未有若此優渥等語山東廿四)¶
(至廿五得雨河南則廿七至廿八尚雪/隣封氣候不同而豫省乂後期三日云)不徐不疾春宜¶
<pb:KR4f0005_WYG_357-11a>¶
潤於麥於麰長(上/聲)助&KR0356;氣迤南何較東冷(謂山東雨而/河南乃雪也)¶
寒暄候覺未深諳¶
　　題舊玉祖丁尊¶
祖丁取式子商古饕餮為形意戒貪銅貯西清兹致玉¶
欲題詞早自懷慙¶
　　送聖僧班禪額爾徳呢舍利歸後藏詩以誌惜¶
尋常接㫖下牀人(西藏達頼喇嘛及班禅額爾徳呢為/宗喀巴大弟子轉世掌黄教之人體)¶
(甚尊嚴惟接㫖方下牀昨嵗乃䟦涉二/萬里來朝京師其誠意諄至實可嘉尚)萬里瞻京誠意¶
<pb:KR4f0005_WYG_357-11b>¶
淳一見相親如宿識三生有約特來賓未言至已惜其¶
去明示幻奚即以真珠澤金花定重現衆生羣仰轉經輪¶
弗肯安居大寂光為綿梵教示真常(逹頼喇嘛班禅/額爾徳呢之轉)¶
(世皆為宣揚黄教利益衆生即如梵/典宏願衆生不度盡不肯成佛道也)儻來儻去本無著¶
曰化曰生自有方開塔法華應不久演乗震旦已恒昌¶
金龕舍利歸西土極樂國中謁法王¶
　　覺生寺¶
聖僧舍利送西歸(班禪額爾德呢舍利金龕以二月十/三日將歸後藏因於十一日幸御園)¶
<pb:KR4f0005_WYG_357-12a>¶
(之使取道西黄寺拈/香益於覺生寺早膳)路便招提小駐騑既曰去來都是¶
幻欲詢動靜定何機覺生可契無生妙日面休猜月面¶
非相處(上/聲)十旬消七字(班禪額爾徳呢以去年七月廿/一日至避暑山莊十一月初二)¶
(日示寂屈指正及百日自示寂至今嵗二月十/三日發引又恰百日是中因縁亦不可思議)禪房選¶
壁一毫揮¶
　　仲春御園即景¶
還宫旬浹駕言出御苑風光報仲春心悵重無問¶
安事(向年幸御園必先恭詣得暢春/園問    安今不可復  矣)髪宣已作古稀人¶
<pb:KR4f0005_WYG_357-12b>¶
輕黄上栁略殊昨淡紫&KR0356;桃未放新屈指花朝隔三日¶
祇敎盆卉荅芳辰¶
　　御湖雪泛(二月十/三日)¶
今嵗春寒氷解遲鑿開仍復藉舟師平湖一泛觀烟景¶
冷潤雖同珠異絲¶
飛空有象入波無剪水神工特地殊墨戯襄陽别生面¶
逺山一例臥糢糊¶
　　陜西巡撫畢沅奏報得雪詩以誌慰¶
<pb:KR4f0005_WYG_357-13a>¶
報雪山西於此同(先是山西廵撫喀寧阿奏報正月二/十七八日省城得雪八寸餘其太原)¶
(平定等九府十州属均報得雪四五六寸及/尺餘不等京師得雪亦正月二十八日也)迤西厪念¶
到闗中今晨恰展封函喜一日還先被澤融(畢沅奏報/正月二十)¶
(六七等日得有雨雪高下均霑處處透足陕西通省春/膏普被三農忭慶等語較之山西及北京尚早一日)¶
各屬均霑真是慰三秋未至敢言豐大都北省春膏漙¶
(近畿連得春雪山東河南各奏報於正月内雨/雪應時春膏普被北省均霑渥澤實為欣慰)¶
乾貺欽承惕切衷¶
　　題漢玉十二章榖圭¶
<pb:KR4f0005_WYG_357-13b>¶
面雕章十二傳虞背刻榖依三禮圖麟趾闗雎意有在¶
周官法度祗斯乎¶
　　雨(二月十/六日)¶
半夜春霖踈間(去/聲)稠自晨達晚未言休無聲有象真入¶
細潤葉濯枝果是優朝士濕衣仍共喜(是日御門引見/官几九十九人)¶
農夫戴笠得消愁人情易改何曽定望霽翻多行路謀¶
(將以二十二日/啟蹕西巡故云)¶
　　二月二十二日啟蹕幸正定府慶落隆興寺並至¶
<pb:KR4f0005_WYG_357-14a>¶
　　　五臺瞻禮(有序/)¶
　　金身隋寺重瞻相好千年琳宇臺懷已隔清凉廿¶
　　載啟吉適仲春下澣嵗陽更叶辛穰迎鑾正積雪¶
　　纔融農慶恰符土&KR1226;新膏普徧省耕覩耆幼同懽¶
　　舊館仍因捐費飭緡錢預賜圓成法果擕來讚喜¶
　　真僧(命章嘉國師扈/蹕行慶讚禮)湧現佛輪證入妙明師利彈¶
　　指紀翠華四度猶感前巡含毫詠繡甸初程爰抒八¶
　　韻¶
<pb:KR4f0005_WYG_357-14b>¶
隆興逮慶落臺頂重(去/聲)瞻依並以廿年隔恒縈一念微¶
光隂誠迅速來往弗稽遲(自辛巳巡幸五臺閲今二十/年本年二月舉行  社稷壇)¶
(經筵典禮後於二十二日啟/行計來往程途不過一月)是日啟春蹕行程厯帝畿¶
恤民還逭賦察吏騐歌祈憩館禁新搆(去嵗即預行降/㫖直隸山西境)¶
(内蹕路所經除舊有行宮四處賞給直隸銀三萬兩山/西銀五萬兩以資修葺毋庸損亷辨理此外總御行營)¶
(不許再/有添建)行營按舊圻對時思育物勑命謹惟幾驀憶前¶
巡況悵非奉¶
懿翬¶
<pb:KR4f0005_WYG_357-15a>¶
　　過盧構橋¶
今時名永定古曰桑乾河厯傳有明㣲卜漲曽無訛桑¶
熟必致乾多少期弗差(叶/)乾少霖必少乾多霖定多去¶
嵗桑乾際乃延一月過以此秋霖盛衝隄害田未幸雖¶
排淪成民已昏墊歌兹來過石橋長虹接岸拖春水頗¶
滿川桑時或有波(桑時弗乾則/無盛漲也)五字識民艱蒿目歎若¶
何¶
　　郊行¶
<pb:KR4f0005_WYG_357-15b>¶
昨嵗秋霖盛春膏亦屢施(昨嵗追畿雨水較多今春復/速得雨雪兹蹕途所經四野)¶
(&KR0356;潤麥苗秀茁較往年為勝而/低下之區又或應沮洳之積耳)却嫌沮洳積已見麥麰¶
披迥異常年望(北方春月毎艱雨今嵗/乃望晴無非厪農務也)惟欣快霽宜駐¶
旌宣大吏加恤事詳咨(直隸上年被水州縣已於新正/降㫖分别加賑並先後撥漕米)¶
(六十萬石部庫銀三十萬兩以資賑恤兹召見袁守侗萬/咨問民隠據奏直属尚有積年因灾未完民欠糧米八)¶
(餘石銀五萬餘兩/因降㫖悉行蠲免)¶
　　良鄉行宫即事¶
壁有西巡句祝¶
<pb:KR4f0005_WYG_357-16a>¶
釐隨¶
翟輿即今廿嵗閲憶昔一忱虚傃駕當春發頓軒此夕¶
居遣閒思誌事把筆悵何如¶
　　降㫖免直隸被災各府州縣積欠詩以誌事¶
去嵗秋霖實異常猶看積潦道之傍(上年秋霖實異常/年繼以昨冬今春)¶
(雨雪頻仍雖野&KR0356;雨潤而/道左低田沮洳亦所不免)雖教加賑出倉粟更與寛逋¶
逮地糧(新正已降㫖將直隸上年被水各州縣分別加/賑並先後截漕三十萬石撥迎倉米三十萬石)¶
(部庫銀三十萬/兩以資賑恤)七府二州免追呼(去聲津順天保定河/問天  廣平大名宣)¶
<pb:KR4f0005_WYG_357-16b>¶
(化等七府冀州遵化等二州屬均有節/年因灾出偕米糓及緩征帶征銀兩)窮簷貧户俾安¶
康曰休曰助豫逰要目擊灾黎更是蘉(七府二州莭年/因灾出借米穀)¶
(麥共八萬餘石又因灾緩征帶征地糧銀五萬餘兩/降㫖悉予蠲免以普春巡恩澤俾灾黎世致失所)¶
　　郊臺¶
三奏武成兩度臨(凖噶爾回部金川三奏武成庚/辰丙申均於此郊勞出征將士)屢承¶
天眷意彌欽祇今惟切戒得志(昨嵗于避暑山荘作堂/題額並為記以闡戒得)¶
(之/義)幸昔敢萌怙侈心臺迥俯郊永示後年深種樹已鋪¶
隂往來摛句頻識懼莫作尋常問景吟¶
<pb:KR4f0005_WYG_357-17a>¶
　　𢎞恩寺¶
計里必經兹精藍隨喜宜莊嚴超色相龍象䕶威儀階¶
際看新草壁間吟舊詩昨春小憩景不隔柢如斯¶
　　涿鹿行八疊前韻¶
隆興慶落臨潭城驛程按頓由兹行兹州涿鹿蹟最古¶
律書定火紀載明不得已用聞之飽軒轅詎以斯稱好¶
止戈為武勝劵操驅以熊羆傳涉巧行館㸃綴戒效尤¶
無過一宿憩從(去/聲)稠筆硯精良牕几淨亦復樂此摛句¶
<pb:KR4f0005_WYG_357-17b>¶
留逮兹八疊前韻収實覺多矣綺言脩¶
　　御行營¶
早禁沿途憩館増(今春將幸五臺先於上年二月降㫖/直隸山西督撫除蹕途所經舊有行)¶
(宫外概御行營不訐增置屋宇並直隸賞銀三萬兩山/西賞銀五萬兩以資修葺舊有行宫禁其捐㢘辧理)¶
行營按頓駐因仍放彌巻密用稱便外圓内方制可徵¶
(行營外為布幕圓城内則黄布方/城中設氊廬葢國朝舊規制云)居以隔年真是迅(去/&KR0882;)¶
(末往木蘭氊廬弗/御者怱隔嵗矣)觀惟向野雅堪凴消閑㸃筆還成什熟¶
處難㤀得爾能¶
<pb:KR4f0005_WYG_357-18a>¶
　　過定興¶
春郊宿麥始青青期餅餌香輿屢停知潤長(上/聲)因昨遭¶
澇念民艱為意無寜¶
柏巗秀氣鬱輪囷洞裏仙名萬古新雖遜大宗近寒儉¶
祗今亦少若斯人¶
　　䇿馬過保定府城¶
保陽兹省㑹是日過巡旌一騎市&KR0437;閱萬民愛戴情徒¶
觀斯富邑更繾彼窮氓按轡因程近(遥來以年逾古稀/率乗輿而行昨秋)¶
<pb:KR4f0005_WYG_357-18b>¶
(並罷木蘭之圍今日/以過省㑹偶一策馬)微慙髀肉生¶
　　至保定府臨漪亭行宫駐蹕叠辛巳舊作韻¶
畿輔恒傳蹕臨漪此駐旌廿年渾昨近春日正晴明古¶
蹟率疑信(畿輔通志載蓮花池元張柔所鑿引灘距河/水建臨漪亭於上明知府張烈文及查志隆)¶
(重/修)新詩自品評府城重搆築(府城向就頽廢因命發/帑重修今來大覺改觀)兹¶
始閱工成¶
　　舫室口號¶
室因臨水稱云舫舟或可居又號廬名實主賓胥是幻¶
<pb:KR4f0005_WYG_357-19a>¶
試詢真者定何如¶
　　蓮池書院¶
通志臨漪亭本曰蓮池上今却居城外就築行館創(臨/漪)¶
(亭據畿輔通志稱在蓮池上則應在城内之蓮池今稱/於臨漪亭畔搆行館而行館實在城外故辛已詩有臨)¶
(漪就古蹟憩輦搆新堂之句/紀載難以微信大率如此)紀載率如兹艱得其真諒¶
書院實在此亭臺増新様端乃開於方(觀/承)成事不説放¶
興學則其善厯任踵相尚兹來閱諸生頗覺知趨向所¶
期正學敦詎誇詞藻暢處為傳道器出作濟時匠棫樸¶
<pb:KR4f0005_WYG_357-19b>¶
意在兹勗之毋或忘新安復有之章宗蹟艱訪(通志載/又一蓮)¶
(花池在新安縣西南金章宗觀蓮處邑/人張光逺起臺於池北日看花臺云)然詎止兩哉備¶
説葢無量¶
　　啟蹕保定之作¶
中山行館駐鳴蹕指前郵於邁貴休助諸凡戒滯留雖¶
云仍舊貫那免畧新修昨嵗穫非富民艱切隱求¶
　　方順橋¶
清曉保陽發六驂潤融風景學江南栁烟蕪露無塵裏¶
<pb:KR4f0005_WYG_357-20a>¶
十里吟情逐處探¶
曲逆原因濡水名傳稱伐晋久分明元和改號誠無謂¶
(方順河發源完縣即古濡水於城北曲而西流故名曲/逆左傳齊國夏伐晉取逆畤戰圂時曰曲逆是也漢章)¶
(帝元和二年以曲逆名不善改/名蒲隂後人又改為方順云)逆順曲方有㡳爭¶
六二直方坤道順長橋名葢取因斯肩輿徑過弗乗馬¶
老弗如前此愧之¶
　　謁¶
堯祠¶
<pb:KR4f0005_WYG_357-20b>¶
堯母陵瞻古¶
堯皇祠謁靈瓣薌烟引白雙栢色標青柯榦殊三五(祠/有)¶
(古柏二本大可數圍東林三榦西林五榦邑人以其神/異殿前題聫云三皇一本五帝同根其東者尚青西者)¶
(已槁/矣)東西暎户庭去輿迴望睪謨典念儀型¶
　按背誦書今人或謂之背念語雖俗然念者憶也誦¶
　其書不憶其理與其人可乎張照亦有童子念經之¶
　句可謂先得我心然竹坡詩話已早見之矣¶
　　望都覽古¶
<pb:KR4f0005_WYG_357-21a>¶
望都有堯祠完縣有堯城四千年以下考古信難微且¶
如一堯耳數處有堯陵吕覽在榖林劉(向/)王(象/)謂濟隂¶
(叶/)班固地理志以為在成陽(叶州即/濮)羅泌作路史曰葬¶
冀州城冀州地甚廣究以何為貞即今錢載議親見¶
平陽曽捨是他似譌山原迥神明然斯事體大詎可輕¶
變更古帝所蔵處即天錫佳京親禮少皥墟原據曲阜¶
平(錢載奏堯陵應祭平陽且盛陳山川形勝指為神境/考辨數千言因下廷臣集議僉以濮州堯陵即成陽)¶
(為秦漢數千年告祭之所有明輕改東平乾隆元年命王/公大臣釐定仍復其舊今與其附㑹失真毋寧闕疑循)¶
<pb:KR4f0005_WYG_357-21b>¶
(舊等語已依議行至堪輿乃後世之説余常屢至曲阜/親禮少皥陵見其地勢平衍益無山川形勝固未可執)¶
(形家言以輕議/古帝王陵寝也)後世惑禍福堪輿説乃興無據寧襲故¶
慎重論從公(叶/)祠則各仍舊不悖可並行(廷臣議凡遇/慶典仍于濮)¶
(州致祭其平陽一處倣束平之例該地方官以時展祀/明禋備舉已足補前代專祀一方之闕毋庸再議紛更)¶
(為/也)¶
　　定州詠宋事¶
元豐礟石守城資南渡於斯概棄之臥塌不容鼾睡者¶
建隆雄語那重思¶
<pb:KR4f0005_WYG_357-22a>¶
　　題雪浪齋¶
雪浪齋前兩巻石一臥一立誰主賓(雪浪石一為礟石/舊在定州一為片)¶
(石自臨城移至真假是非究記/難論定詳見本詩並雪浪石)其間是非率難辨可¶
知今昔胥幻塵沃之水無不作浪稱以雪有若同神祠¶
中髯老應隱笑笑兹議論何饒脣¶
　　定州衆春園見山桃花始開¶
遇閏遲春令山桃始放榮庭前廿年别窓外㡬枝横望栁¶
偏嫌弱疑梅欲鬭清含毫斯責實不負衆春名¶
<pb:KR4f0005_WYG_357-22b>¶
　　雪浪石七疊蘇東坡詩韻¶
一為礟石如&KR0008;屯一為片石峯峙尊而胥冐以雪浪名¶
豈其名者智令昏礟者久占定州境片者移自臨城村¶
質之蘇曰作飛石定州者可守城門復質之蘇曰畫水¶
九原欲招兩孫魂(舊雪浪石之在定州者於蘇東坡所/云朅來城下作飛石異哉礟石雪浪)¶
(翻之語為近以其&KR0008;屯磊磊有礟石之用及後之臨城/者乃有篆&KR0531;雪浪二字考墨莊漫録稱東坡帥中山得)¶
(黑石白脈如蜀中孫位孫知微所畫石間奔流云云則真/得之臨城者又實似之然事隔七百年率難定其孰為)¶
(孰為假也因並置之定州之/衆春園詳見所製雪浪石記)片石頗具奔流狀況鐫兩¶
<pb:KR4f0005_WYG_357-23a>¶
字(即雪浪/二字)留雲根我為解嘲乃並置不必求劍舟刻痕¶
兩張(若靄/若澄)一董(邦/達)蹟並弆其間是非無定論非則俱非¶
是俱是試看如是石和盆謂我顢頇亦聴彼無過偶爾¶
清賞存¶
　　三疊東坡刻盆石詩韻¶
舊石蘇刻識蜀孫新石雪浪復刻原此非彼是艱論定¶
誰能於此成案翻物當有偶喜共存奚必糟粕求於盆¶
徒觀坦臥與傑竪是即月窟即天根别久寄興那忘言¶
<pb:KR4f0005_WYG_357-23b>¶
惟勤展義惠黎元¶
　　衆春園&KR0462;詠再叠舊作韻¶
瞥瞬怱過廿嵗冬再來訝似故人逢故人試問伊誰是¶
韓者蘇乎二老松¶
宋史中人最有光非悠悠者恣彷徉韓之經濟蘇文學¶
合閲遺祠步入廊¶
晝錦堂中駭汗顔(用歐陽/修語)相州今日草堂間一家先輩¶
設相較文筆如椽遜斗山¶
<pb:KR4f0005_WYG_357-24a>¶
何代中山曽被圍守同擂木發神機(用東坡/詩意)承平郡守¶
渾無事戯效兒童激雨飛¶
舊時行館葺修新途便西巡憩以春詠古因之思(去/聲)遥¶
集今那鮮遇若斯人¶
　　至正定府駐蹕¶
廿年未到恒山郡瞬息流光昔即今親愛民情迎佖路¶
溺饑予意切深心原非問水尋山至惟是曰休云助臨¶
　一節相應亦弗諱乗閒考古屢增吟¶
<pb:KR4f0005_WYG_357-24b>¶
　　正定隆興寺三疊舊作韻¶
白駒過隙古語聞廿嵗忽别相好尊(佛具三十二/相八十種好)即今¶
瞻禮宛如昨識閣其閣門其門乆敗重修兩置却(寺始/建於)¶
(隋至今千餘年成壞新故不可數紀昨己亥嵗發帑命/吏重修一律普新復還舊觀示現金容改正朝向而常)¶
(樂我淨之真身實不繫於成壊新故/幻為之體相詳見所製重修寺碑記)何殊流水及行雲¶
亥年興工子嵗蕆落成辛丑來巡輪十里以外層樓見¶
迥出雉堞切鵬旻萬民迎輦益親切扶老㩦幼紛且紜¶
迤邐郡城入闉闍街衢有路祇園分前殿後閣厯厯閱¶
<pb:KR4f0005_WYG_357-25a>¶
奎章懸額輝星辰(佛香閣即大佛閣/    聖祖御題)大士法相逾丈六¶
(即在佛/香閣)訝兹卓峙何威神(大佛像實觀世音菩薩範銅/金身髙七丈三尺隋開皇時)¶
(即慕容熙龍騰苑改為廟名龍藏寺至周世宗時毁/像以供鑄錢宋開寳中復修改寺曰龍興閣曰大悲)周¶
毁宋造經興廢亦何有闗清淨身井中出銅河出木躗¶
言傅㑹徒云云(俗傳宋修此寺時寺後井自出銅又/頰龍河浮至材木萬計語殊不經)增¶
卅六臂益無據(舊像凡三十六臂以銅重乃刻木為之/置于銅像上轉覺附贅其實即千手千)¶
(眼亦同/法身耳)　空教塗汚灰與塵豈知大士本無我不動聲¶
色降魔軍因令洗滌復舊觀雙足兩臂萬古存(三十六/臂既經)¶
<pb:KR4f0005_WYG_357-25b>¶
(年乆又復欲墜不知何時更以鉤索懸繋梁上昔年見之心殊不/愜徒以陳迹亦祗因循兹縁一律重修乃命解脱所繋木臂)¶
(仍還本/相金身)丗六非多兩非少範銅兹現全體真西域真僧¶
行慶讚(寺工既竣因命章嘉國師行慶讃開光法事古/寺重新得真僧宣教實為法㑹因縁難得之盛)¶
(事/也)逺超一切禪和論建立掃蕩兩弗涉法螺梵貝如是¶
陳長歌疊韻事紀實重光赤奮若暮春¶
　　題廣惠寺塔¶
廣惠花塔由來稱亭亭傑竪玲瓏仍拾級自應騁望逺¶
而我來路逺倍增一方已然八如是見興不見何殊此¶
<pb:KR4f0005_WYG_357-26a>¶
辛巳之蹟奚必循古稀天子今老矣¶
　　正定行宫三疊舊作韻¶
行館駐春夕流光閱廿年去來真幻蹟今昔假因縁風¶
過松隂舞月留竹影憐特兹行慶讚惜不共班禪(本擬/班禪)¶
(回衛藏時順途至隆興寺行慶/賛禮今福縁不果為之悵惜)¶
　　正定閱武¶
腹裏匪巖疆寰區久晏康詎當弛武備便以閱戎裝作¶
止原合度精勤要自强載咨司鎮者爾祖慎毋忘(正定/鎮總)¶
<pb:KR4f0005_WYG_357-26b>¶
(兵陳大用之祖陳福於康煕年間任陜西提督征𠞰因/原叛將王輔臣陣亡賜諡忠愍追封公爵世襲三等子)¶
(賜葬寧/夏入籍)¶
　　陜甘總督勒爾謹奏報甘省得雪詩以誌慰¶
北省春膏率慶佳祗惟甘肅逺縈懐今朝奏牘行營至¶
時澤霑田各屬皆(勒爾謹奏報蘭州省城於正月二十/四日二月十一二日連得雨雪入土)¶
(二三寸並據蘭州鞏昌平涼慶陽甘州涼州寧夏西寧/等府奉州階州涇州等州所屬各禀報於正二月内得)¶
(雪二三四寸不等地土滋潤耰/鋤較易於邊氓大有禆益)計以寸分雖略欠究之¶
雨雪未深乗既因慰復還因惕夏長秋収普願諧¶
<pb:KR4f0005_WYG_357-27a>¶
　　氊室¶
佛閣邊傍停信宿(正定行宫在隆興寺傍昨因寺工落/成開光慶讚兼閱營伍駐蹕再宿)¶
前途氊室按程披依然宵旰萬幾勑耐可春秋四季宜¶
芸帙雅宜閑暇遣繩牀泮忘(去/聲)昨今移巡南逐頓居行¶
館雖省駝裝此愧之(昨嵗南巡自黄新莊至江南之直/隸厰登舟沿途皆有行館雖免行)¶
(營駝載而修葺究不無勞費是以此次先期戒/諭除舊有行宫外概御行營不許更有增置)¶
　　箕山¶
洛州應在豫之封何乃箕山此地逢善善欲長多豈礙¶
<pb:KR4f0005_WYG_357-27b>¶
訛傳是處不妨重(箕山在洛陽登封縣境今行唐縣西/北五十里亦有箕山俗以為許由隠)¶
(此上有冡/盖傳訛云)¶
潁水之濱忽見由聞言更恐汙其牛求名既已薄武仲巢¶
父名何共許留¶
　　見杏花¶
時節弗相譲烟村杏報春紅苞全潤露白朶不妨塵漸¶
入崇山路寧湏曲水濱行唐逢上已(是日三/月初三)隨意度芳¶
晨¶
<pb:KR4f0005_WYG_357-28a>¶
　　普佑寺疊辛巳舊作韻¶
夾路蒼松籟謖然前臨水帶背峰蓮金身丈六祇如是¶
不覺流光隔廿年¶
色空易了未空空合十仍兹瞻拜躬且自山房成小憩¶
川巖隨喜望堪窮¶
　　阜平縣三依¶
皇祖元韻¶
遥遥見城堞厯厯經村杞斗縣亦怱到久經新雉址(縣/城)¶
<pb:KR4f0005_WYG_357-28b>¶
(久頽庚午經/此命重修)户有絃誦聲民風雅化俚入疆所宜問土¶
闢勤春耔山泉可引灌率弗資井水黔黎若相識迓我¶
重來止親切較前諄鞠&KR0957;跪弗起孰非¶
皇祖恩樂利貽比里惟是朂繼繩何能方¶
善美更因憶掖¶
輦翻然意弗喜撚指惜光隂逰目度闗市載咨牧民者¶
無為以為理¶
御製詩四集巻七十九¶
