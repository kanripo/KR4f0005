# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:12.777055
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷三十九
<pb:KR4f0005_WYG_202-1a>¶
欽定四庫全書¶
御製詩三集巻三十九¶
　古今體九十八首(甲申五/)¶
　　萬方安和九詠(有序/)¶
　　圓明園西首於湖上築室作卍字形萬方安和其¶
　　總名也為四十景之一廽廊面面各標勝概曲折¶
　　向背輙復不同就四言標榜者得景凡九皆我¶
皇考御筆也其二三言者尚不在此數夫室一區耳而¶
<pb:KR4f0005_WYG_202-1b>¶
　　為景不可勝計豈誠㸃綴之擅天巧哉扵以見¶
聖人之㑹心無窮又以見¶
聖人之制度有莭是予小子所當敬法也各成近體以¶
　　誌遐思¶
　　　萬方安和¶
肯構見於¶
墻安和願萬方十三年宵旰千百載金湯¶
卓爾吾由末瞠乎敢不蘉眀堂設稽古左个在青陽(是/額)¶
<pb:KR4f0005_WYG_202-2a>¶
(懸扵卍字東南方為向/陽正室即以此統名之)¶
　　　佳氣迎人¶
向西旋轉北歩近室之中東接函關氣南来虞舜風迎¶
人仰¶
霽色愛物體¶
淵衷夫子得於五温良象獨崇¶
　　　四方寜静¶
四面盡通廊中間正且方周旋皆中(去/聲)矩鎮静似持綱¶
<pb:KR4f0005_WYG_202-2b>¶
憶¶
昔求安志於今豈敢㤀要惟祈嵗稔民庶共平康¶
　　　碧溪一帶¶
東向俯長溪溪煙入牖低氣蒸銀沆瀣界是碧玻瓈秋¶
月蘆花渚春風栁線隄於何識常住翹首睇¶
璇題¶
　　　山水清音¶
山峙水常流清音¶
<pb:KR4f0005_WYG_202-3a>¶
樂志投籟從風處峭響自石邊遒摶戛寧須藉宫商得¶
概不¶
崇情契仁知然豈忘先憂¶
　　　神洲三島¶
室中亦有樓¶
仙榜揭神洲雲自棟梁寫風從窓户流簫曽聞子晋䄂¶
可挹浮邱那似劉家帝空勞海上舟¶
　　　髙山流水¶
<pb:KR4f0005_WYG_202-3b>¶
䟽泉還疊石位置儼天然境與塵凡隔景供軒榭全崇¶
髙標嶺岫流動帶淪漣那數期牙奏¶
心存觧愠絃¶
　　　枕流漱石¶
枕漱髙人操因差轉得竒洗流耳雅合礪石齒偏宜易¶
象占肥遯詩風詠樂飢¶
渴賢别有託駒谷繾¶
殷思¶
<pb:KR4f0005_WYG_202-4a>¶
　　　洞天深處¶
武夷窮九曲方識洞天佳仿彿虹橋架依稀毛竹排益¶
深斯致逺惟静與為諧欲㑹¶
凝神抱緣澄出治懐¶
　　題鄒一桂花卉十六種¶
　　　桃¶
無分南北報春来二月東風霞暈顋斜倚曲池冐輕雪¶
知他吴望傲江梅¶
<pb:KR4f0005_WYG_202-4b>¶
　　　梨¶
通體玲瓏白玉為邱家左掖有佳詞似嫌桃朶特紅艶¶
故出氷姿以間之¶
　　　玉蘭¶
琳塔岧嶤那計層前身應是水雲僧年来含韻堂中坐¶
沃盡芳心獨爾能¶
　　　杏¶
淡紅五出豈輸梅所少幽香撲鼻来莫漫臨風太酣放¶
<pb:KR4f0005_WYG_202-5a>¶
一年春祗一廽開¶
　　　薔薇¶
上品從来稱淡黄開花易盛久難當休言有刺不堪把¶
衞足應同譏鮑荘¶
　　　紫藤¶
葉䔿䔿䕶花嫋嫋無力春風例倩扶近日却㸔成獨樹¶
庸中佼佼謂斯乎¶
　　　牡丹¶
<pb:KR4f0005_WYG_202-5b>¶
夏前春後每云仍衣白山人衣紫僧富貴問宜作麽㸔¶
相將圖裏悟南能¶
　　　蘭¶
但著踈花纈折枝不教長葉間芳㽔畫家别裁(去/聲)應須¶
識為寫騷人紉佩時¶
　　　蜀葵¶
春芳謝矣夏芳妍振藻偏宜午砌前鮫客訝如木槿似¶
吴人喜並海榴燃¶
<pb:KR4f0005_WYG_202-6a>¶
　　　石榴¶
誰識紅華絳采敷能囊白色水晶珠蜀葵㡬朶芳姿暎¶
合喚天中輯瑞圖¶
　　　芙蓉¶
絶勝丰姿照素暉誰擕種自錦城歸翩来翡翠窺花朶¶
比並穠纎不忍飛¶
　　　桂¶
云是花原不是花綠瓊葉裏綴丹砂輕綃恠底神傳獨¶
<pb:KR4f0005_WYG_202-6b>¶
寫照伊人夲一家¶
　　　菊¶
周書惟載有黄華後世侵尋五色誇自是椎輪生大輅¶
濫觴寧獨傲霜花¶
　　　翦秋羅¶
女夷應欲試新衣打疊輕羅剪薄緋此日班姬賦扇罷¶
坐㸔秋色漢宫歸¶
　　　梅¶
<pb:KR4f0005_WYG_202-7a>¶
冬朶如為衆芳殿春英又占百花先貞元一氣含元化¶
那論今年與去年¶
　　　山茶¶
何曽林下㤀京華春帖呈来色色嘉(是圖皆一桂/迎年来獻者)應似¶
姑蘇范成大仍從掌故問山茶(即用成/大句)¶
　　樹根榻歌¶
蒼垠霄堮昔屈盤建木大椿曽齊年蔽虧魄淵凌旻煙¶
吴質試斧忽兀然翻教閲世全其天公輸不敢繩墨牽¶
<pb:KR4f0005_WYG_202-7b>¶
其堅如石孴曲拳玲瓏萬竅非轂鑽坐之望古卧之安¶
宣尼因見公旦顔小哉蕃為孺子懸膝誰敢容腹敢坦¶
(叶/)琉璃翡翠七寳欄自拜下風羞華妍肅穆如見羲皇¶
前宵衣旰食吾勉旃匡牀妥帖非所便擬付荘生夢蝶¶
眠¶
　　安瀾園十詠(園别/有記)¶
　　　葄經館¶
　　入園門樸室三間背倚峯屏右臨池鏡顔曰葄經¶
<pb:KR4f0005_WYG_202-8a>¶
　　不減陳氏蔵書樓也¶
縆年黙記復潛神那擬班家戯荅賔枕藉亦非耽博古¶
欲推實政善安民¶
　　　四宜書屋¶
　　為圓明園四十景之一因嵗久脩葺略為更置宛¶
　　然鹽官安瀾園¶
皇考御額在焉¶
春夏秋冬無不宜所宜樂總讀書時何須千里鹽官憶¶
<pb:KR4f0005_WYG_202-8b>¶
即景吾方勉近思¶
　　　無邊風月之閣¶
　　界域有邊風月則無邊輕拂朗照中吾不知為在¶
　　御園在海寧矣¶
月藉清風摇籟影風邀眀月奏琅音三千界外三千界¶
蹤跡無邊那可尋¶
　　　涵秋堂¶
　　西臨長河波光翻影動摇楣梠間坐此可悟南華¶
<pb:KR4f0005_WYG_202-9a>¶
堂襟西向額涵秋金水相生厥有由不論何時此偶坐¶
總如爽氣面前浮¶
　　　逺秀山房¶
　　房築假山上而逺納西山秀色所謂全賔全主¶
近低微逺見遥髙峯側嶺横翠莫韜此即泰山一指喻¶
重華眀目為(去/聲)斯勞¶
　　　染霞樓¶
　　名曰染霞而實近水每来常愛坐此¶
<pb:KR4f0005_WYG_202-9b>¶
池上層樓敞紫甍水中樓影亦含清自知不是餐霞侣¶
孤負横楣浪與名¶
　　　綠帷舫¶
　　曲廊宛轉搆水上偶一憑檻煙水在襟袖間何必¶
　　真舫¶
臨水何妨即舫之成隂樹是綠油帷了無逐浪為行止¶
那有随風作轉移¶
　　　飛睇亭¶
<pb:KR4f0005_WYG_202-10a>¶
　　一峯秀㧞亭據其上每當縱望園外稻塍千頃皆¶
　　在目中直與農夫田父共較雨量晴矣¶
低俯鱗塍迥據山犁雲鋤雨繪民艱問應飛睇扵何處¶
只在隅園咫尺間¶
　　　煙月清真樓¶
　　四宜書屋之後延樓髙敞不施厨障為納煙月契¶
　　神處又似在陳氏竹堂月閣間¶
一輪古月真無匹㡬縷空煙清莫加朗照輕籠寥廓表¶
<pb:KR4f0005_WYG_202-10b>¶
便成句亦謝雕華¶
　　　采芳洲¶
　　是芳皆可采不必學椘騷注意蘭荃¶
澄波之上敞軒臨䔩䔩芊芊滿碧潯是藥文殊胥命采¶
此芳寜向椘騷尋¶
　　阿克蘇桑椹熟因成八韻詠事¶
嫩條阿克蘇(讀如/素音)初移結實仍當夏五時食黮殊方還¶
獻黮曰梔爾雅詎為梔祗傳烏白原恒有訝見丹紅實¶
<pb:KR4f0005_WYG_202-11a>¶
出竒詭異寜同尺以計(神異經東方有桑/椹長三尺五寸)碩魁真比寸¶
猶欺迎眸磊落誠軒意可口甘芳孰朶頥鮮進¶
鳯闈欣逺奠熟頒鷺序沐恩滋銜殘漫擬櫻桃誚觧熱¶
奚勞甘蔗随分賜莫將容易㸔洸洸曽用濟王師(我師/平回)¶
(部時所過桑椹豐穟甘美逺踰腹地營中恒佐軍食/士卒采摘風戾兼足資糗糒之儲至今傳為盛事)¶
　　直𨽻總督方觀承奏報保陽得雨(四月廿/九日)¶
自春徂首夏今嵗雨誠時邇来將半月未雨騰炎曦情¶
知可延待不無企澤私前朝生油雲西南勢更彌入夕¶
<pb:KR4f0005_WYG_202-11b>¶
纔微灑曽未二指滋翼日接奏章霑膏三寸垂一慰一¶
轉望怦然心弗怡¶
　　夜雨(五月初/三日)¶
傍晚雲容倐聚散中宵雨響間(去/聲)喧停雖非渴望心常¶
企那得酣眠耳切聴入夏禾苗正鋪隴將秋麥穂已抽¶
町朝来土潤仍無寸乍覺殷懐為不寜¶
　　端陽日奉¶
皇太后觀龍舟¶
<pb:KR4f0005_WYG_202-12a>¶
麥臨芒種蔚禾田應莭亶宜侍¶
糉筵沅浦寜須問芳芷湯泉恰已貢新蓮欣陪¶
鳯扇如恒月訝指龍舟忽隔年蓬島瑶䑓(在福海中為/圓明園四十)¶
(景之一嵗嵗扵此奉/    皇太后觀龍舟)仙樂奏董雙成至按氷絃¶
　　漫題三首¶
午日承¶
歡寜可闕西宫新戚祗宜忘(時有忻貴妃仙逝事/甫過輟朝五日之期)無悰¶
未免猶些子懶㸔椒塗進艾囊¶
<pb:KR4f0005_WYG_202-12b>¶
作隊龍舟銀浦邊欣来攬景轉忶然八人妒莭臨期罷¶
(去嵗五月初四日園中有回祿/事未得奉    皇太后賞莭)廻憶堂堂閲一年¶
成敗憂欣底是真藉無緣者有誰因了當諸慮都捐棄¶
一意祈年福萬民¶
　　題王䝉少白雲松圖¶
太華巃嵸少白連蒼松盤自赫胥年後生笑視金城栁¶
契友恒依玉井蓮&KR1372;㙷有根皆倒壁搪撐無樹不㕘天¶
山樵那擬試剛斧鎮坐茅菴聴謖然¶
<pb:KR4f0005_WYG_202-13a>¶
　　循環曲¶
鼓以雷霆潤風雨日月運行迭寒暑髙岸為谷深谷陵¶
無往不復陂不平邱陵為牡川谷牝積徳積形經緯引¶
往者屈也来者信乾坤闔闢成鬼神物損於彼盈於此¶
一消一息無停理峻髙者隤茂葉摧(叶/)新糓既熟舊糓¶
虧帝䧏而王王降覇昊嵗不及羲年化傾者覆之栽者¶
培苞桑保泰其難哉十目所視十手指千里應違亶速¶
矣¶
<pb:KR4f0005_WYG_202-13b>¶
　　湯泉荷花¶
翻盡花䟽曽未見湯泉仲夏芰荷榮每當五日臨風綻¶
早有中人應莭呈葉亦擎圓那識暑朶雖嫌小却饒清¶
孔門設擬多君子欲速還同闕黨成¶
　　陣雨(五月初/八日)¶
午熱忽増劇飛空陣雨来落湖原噴沫隔嶺已聞雷將¶
謂優霑矣其如旋止哉晚舂雲復聚佇望獨徘徊¶
　　夜雨¶
<pb:KR4f0005_WYG_202-14a>¶
午雨旋止已孤望晚雲重聚望復縈自春徂夏真時矣¶
惟時益深冀蜀情破旬邇未霑優澤每纔小霔風随行¶
麥當芒種粒欲實其餘秋種皆始萌繼前利後正此際¶
人曰無妨我早怦傍夕霏微乍絲纚入夜霶霈因㿽傾¶
簷泉亂落砌水積衾寒陡切忩鐙眀情知大田歌既渥¶
髙枕方得一夢成夢醒&KR1268;雭猶未巳宵衣颯景披軒楹¶
小愁意外輙大慰(今嵗春雨甚渥首夏麥苖長發方需/滋溉四月十二日即得甘澍優霑小)¶
(滿以来又當含漿結實之候而秋種亦正在抽萌比日/雖間得陣雨猶未深透今月八日入夜時霖暢沛叨)¶
<pb:KR4f0005_WYG_202-14b>¶
(曷貺逾涯/  勝感荷)惟深敬畏戒滿盈¶
　　覺生寺¶
侵晨奠静安(荘/名)返蹕禮栴檀結習鎮如此覺生良已難¶
聊因甘雨足稍為(去/聲)悵懐寛調御無憂喜金剛四句觀¶
　　復雨¶
夜雨朝晴晴復隂西南雲旋(去/聲)送嘉霖綢繆愷澤有如¶
此怵惕慰懐轉不禁新種樹皆濯綠色斜抽蕉自響繁¶
音那因喜近遺遥想山左其霑更企心¶
<pb:KR4f0005_WYG_202-15a>¶
　　曉晴泛舟¶
曉晴真惬意既雨弗攖情蘭舫聊堪放紗衣乃怯輕爽¶
宜熟麥候茂愛看禾行栁岸權教泊新蟬乍試聲¶
　　昆眀湖上¶
今年湖水未曾消雨後偏宜盪畫橈翻覺漲㾗増鴈齒¶
却教緩緩過虹橋¶
西山屏展玉芙蓉倒影波心翠越濃的是聖湖真面目¶
欠惟南北兩髙峯¶
<pb:KR4f0005_WYG_202-15b>¶
種齊夏稻閒眠牸繅得新絲罷績蠶桑苧橋邊鳴桂棹¶
溪村何異過江南¶
一片湖光接霽光風来水面送微涼怡情都為雨暘若¶
陡慮登秋日正長¶
　　戱題聴鸝館¶
石岸艤煙舲山齋偶憩停雨餘風送爽夏仲樹連青何¶
必尋音調端宜冺色形黄鸝都囀罷笑我始来聴¶
　　嘉䕃軒¶
<pb:KR4f0005_WYG_202-16a>¶
山北復溪南倚巖屋架三蔚前兩古樹嘉䕃一庭含秀¶
潤叢承露空濛影落潭問誰知至樂元亮雅稱諳¶
　　雲松巢¶
新松欣與舊松齊卧棟巢雲靄靄低箇裏問誰宜偃仰¶
曰非齧缺合王倪¶
　　題無盡意軒¶
意静屈而寂意動信(平/聲)以引屈信互相感是謂意無盡¶
扵軒則何有落落名象泯面水鏡光遥背山屏翠近寜¶
<pb:KR4f0005_WYG_202-16b>¶
渠不可概底識其中藴曰予所取方盖在廑民隠¶
　　瑩心堂口號¶
位置軒堂儘可觀那曽據座久盤桓便宜特是供詩料¶
每過輙吟數首安¶
　　題金廷標羣嬰鬭草圖¶
垂楊竒石草芊萋紅綠傾籃鬭賈低赤子之心愛生意¶
名言那識有濂溪¶
　　泛月¶
<pb:KR4f0005_WYG_202-17a>¶
泛月雅宜湖御園湖實廣泛月又宜夏夏夕兼乗爽晴¶
雨邇来時適可蘭舟盪弦後輪就盈望前魄早上載此¶
光徘徊泛彼波漭瀁虚眀澄澈間廓然涵萬象此景隔¶
去年去年不堪想¶
　　反韋應物采玉行即用其韻二首(有序/)¶
　　應物言徴丁采谿玉以致獨婦餉糧而哭盖刺時¶
　　也然藍谿夲不出玉何由而采詩人徒欲其言之¶
　　行而不論事之虚實率如此故反其作得二章前¶
<pb:KR4f0005_WYG_202-17b>¶
　　章反古後章詠今¶
今古此藍谿不聞出良玉采者向絶嶺求之草莽宿(玉/生)¶
(扵河亦非絶/嶺所宜有也)蒼頡制字後故應鬼夜哭¶
和闐供嵗貢玉河每撈玉計役賦之糧飽餐而晏宿瑾¶
瑜自特逹那待秦庭哭(玉出扵河五色皆偹夲不待剖/璞而後知則卞和三刖之説想)¶
(亦出於附㑹不實不然今之貢玉多/矣何無一在璞待剖此近而可徴者)¶
　　周之冕松隂雙鸛¶
求魚緣木在松隂報徳無端説負金風雨中如蓑笠立¶
<pb:KR4f0005_WYG_202-18a>¶
却疑皮與陸相尋¶
　　夏日逰玉泉山¶
仲春一過太怱怱夏五重来景不同夹路麥禾足甘雨¶
繞階花木暢薫風虚軒紗牖山遥對别浦蘭舟水曲通¶
塔影定光無去住仰瞻猶矗翠雲叢¶
　　内朗室¶
置鐙扵籠間外朗由内朗虚室中生白廓然涵萬象偶¶
来憑几席便與搴帷幌有照都歸静無容不以廣借問¶
<pb:KR4f0005_WYG_202-18b>¶
扵何知是想非非想¶
　　剏得齋¶
得剏今非剏山間復水間浸来澄影静映去曉嵐閒名¶
象合胥泯筦倪定不慳源頭即景句視此瀉潺湲¶
　　登麗矚軒放歌¶
雨後曉凉宜陟山輕輿縁磴聊躋攀十歩一憩何不可¶
念勞每扵自逸間麗矚髙軒亦已到題詩四壁從吾好¶
就中祈年之意多逰目暢情寜敢傲石間種柏已成科¶
<pb:KR4f0005_WYG_202-19a>¶
拱把綠意殊婆娑㑹似嵩陽益宜撫(嵩陽書院有漢/柏廵豫時見之)失¶
笑非癡之謂何¶
　　弄珠室¶
石洞臨碧溪盤膝坐調御溪泉亂噴沫弄珠不計數詎¶
是鮫人呈盖自龍女賦印心皆摩尼濟物胥甘露夜深¶
聴説法似欲求濟度度自在汝邊於何置思慮¶
　　静益書屋口號¶
幽清書屋憩逰宜欲詠常欣硯匣随設擬循名還致問¶
<pb:KR4f0005_WYG_202-19b>¶
既云静矣益奚為¶
　　題練影堂¶
玉泉趵突自湖中飛瀑山西落碧空雖是人為半因事¶
藉他地利倍成功(碧雲寺香山諸泉出山便伏流不見/其地夲高命築隄引至玉泉山西湱)¶
(然出峡自/成飛瀑)訛傳似證春眀誤(舊傳玉泉垂虹為燕山八/景之一夫趵突焉得有垂)¶
(虹態向曽/有詩證之)豪詠那同太白䧺不識溪堂將練影由来心¶
與境相融¶
　　泛舟至影湖樓襍詠四絶句¶
<pb:KR4f0005_WYG_202-20a>¶
石築園墻即水闗進船放牐片時間影湖樓又經年别¶
攬勝端因雨後閒¶
墻内水髙墻外低建瓴舟勢迅飛蹄玉峯塔一廻頭望¶
綠錦雲端星漢齊¶
鳴榔片刻到湖心拾級登樓具四臨一例捜吟異今昨¶
山還圍繞水還深¶
来往無舟路不通蓬莱樓閣海當中求仙即此非難事¶
吹去那愁舶趠風¶
<pb:KR4f0005_WYG_202-20b>¶
　　界湖樓¶
西水源為東水委影湖㠶至界湖樓乍登曲岸疑入畫¶
欲返長河更換舟几席雖清曽㡬坐湖山信美詎淹留¶
澷言孤彼春光度猶覺慙斯半日逰¶
　　詠蜩¶
蜩與蟬同類憑人浪與名或因莭所限(詩五月/鳴蜩)一任地¶
相争(爾雅注方/語不同)雙翼不勝薄渾身都是清寜無知汝者¶
聒耳鎮旁鳴¶
<pb:KR4f0005_WYG_202-21a>¶
　　討源書屋對雨(五月十/六日)¶
渥雨剛欣數日晴朝来觧作應時行詢¶
安退憩資捜詠視事疇咨慰利耕乍見庭凹起泡影更¶
聞牐口落泉聲片時西北旋開朗宜麥宜禾總惬情(是/時)¶
(麥將收宜晴禾初苖宜/雨雨而即晴實惬農望)¶
　　喬仲常煮茶圖¶
儒服黄冠緇者流蕉隂石側共清逰何須蹊徑分同異¶
濾滌惟消茗一甌¶
<pb:KR4f0005_WYG_202-21b>¶
　　黄鴨¶
黄鴨夲水鳥或曰鴛鴦族白頂身披金黒足翅染緑從¶
不分匹配寜須訾背腹於何獲其一獻以雕籠獨垂頭¶
啄稻粱故知非所欲觧籠命放之御湖任飛宿無何其¶
匹来雙雙合比目飛亦不逺去宿亦仍相逐戢翼戒前¶
離盟心期後篤願告畢羅人還應懐並育¶
　　西直門外¶
澤祀將臨又進宫輕輿蘭埓拂微風麥登秋際黍苖美¶
<pb:KR4f0005_WYG_202-22a>¶
憑覽於斯一慰衷¶
翠穎珠流曉露瀼菜畦𤓰架靄烟光為欣時下民情豫¶
却慮秋成日正長¶
　　齋居¶
仲夏晝正長日出東北天披衣起問政敢耽曉凉眠視¶
事既早矣先午亦畢旃得暇以為愧朶殿披書篇書篇¶
豈易披穆然對聖賢設為華藻資匪益乃害焉¶
　　碧玉盤謡疊舊作韻(有序/)¶
<pb:KR4f0005_WYG_202-22b>¶
　　癸未嵗伊犁守臣驛致墾田所獲碧玉盤一惜其¶
　　缺損因就材琢以葵形賦詩誌事今就和闐貢玉¶
　　中復成此盤尺度色澤與前盤宛然無别然彼㡬¶
　　阸於兵燹之餘此久隠於山澤之畔夷險殊塗同¶
　　登清燕仍用前韻成篇以誌有美必合云爾¶
玉不自言艱致尺衛拉所有守世澤磕損改作中(去/聲)規¶
則形肖葵花非椘石惜其獨置於筍席和闐六城久休¶
息産玉嵗貢春秋易更畨驛逓盛以革相材琢磨工豈¶
<pb:KR4f0005_WYG_202-23a>¶
惜閲時成盤等垂棘舊器既免播越阸新器更慶良朋¶
獲物必有偶如鳥翼連珎萃羙昭良式承惟檀几不欹¶
側疊韻載詠誌合徳匪誇我武揚䟽勒¶
　　夏至¶
方澤禮成述事¶
權輿四序運灰筩北至南訛日永中應候脩¶
禋期敢後¶
父天¶
<pb:KR4f0005_WYG_202-23b>¶
母地敬宜同六升進退禮惟秩(是祭凡六次/升    壇)八奏悠揚¶
樂正融無事必躬欽¶
奠玉詎因嵗久懈吾衷¶
　　適性居¶
假山翠邏復青環曲徑深通緑栁關剛擬散懐得佳處¶
却看適性額其間孔門相近誠堪味程氏受中不我慳¶
安逸設將徇已欲毫釐千里大應閑¶
　　觧愠書屋¶
<pb:KR4f0005_WYG_202-24a>¶
書屋樾涼多偏宜夏莭過問名惟觧愠撫序正南訛匪¶
悦一躬適所期萬姓和儀型在心法詎曰五絃歌¶
　　咀華室¶
十笏居然容膝寛古香日夕共盤桓咀華設問循名義¶
吾亦因之欲識韓¶
　　曠然閣¶
室裏那知更有樓拾梯登喜俯滄洲春秋風月因心㑹¶
上下水天與目謀籟爽每從窓處度波光常向座間浮¶
<pb:KR4f0005_WYG_202-24b>¶
曠然設問相宜句順應惟茲任物酬¶
　　静香館¶
廻廊多曲折閒館致幽深藥蕊飄清馥桐柯布翠隂魚¶
飛常入鏡蟬韻自調琴嗅復翳根静云香何處尋¶
　　賦得翠影紅隂¶
繁紅深翠候放影佈隂時香每因風散色惟沐雨滋燕¶
將穿處喜蝶欲夢還疑淡蕩渾無定沖融别有宜開如¶
承葉態覆似䕶花姿要叔難為畫飛卿始合詩入神誰¶
<pb:KR4f0005_WYG_202-25a>¶
可捉契妙那容思真幻幻真際羣芳説偈奇¶
　　觀皮日休集因作¶
襄陽間氣自標擬隠居鹿門期不仕天随子與相倡和¶
二十八巻詞誠美居然進士登咸通幕府朝衙已委靡¶
何至學士署黄巢為(去/聲)作䜟詞翻害已進退無據羞斯¶
文然似斯者不少矣吁嗟末路其誠難適百里半九十¶
里¶
　　再題髙克恭夜山圖¶
<pb:KR4f0005_WYG_202-25b>¶
昧茫那辨峯千疊空曠惟懸月一輪正是尚書傳别法¶
不分眀處有精神¶
　　白海青歌(有序/)¶
　　霍罕汗額爾得尼嚮風欵塞獻白海青一重數譯¶
　　而逹京師所謂積雪全暎飛花碎㸃信鷙鳥之竒¶
　　特者也金元以来賦海青者率目為海東之産故¶
　　有扶餘東溟之詠今林丞所掌金眸玉爪迥異凡¶
　　材者盖習見習聞茲霍罕地在玉門萬里外扵古¶
<pb:KR4f0005_WYG_202-26a>¶
　　為大荒以西順秋氣而應瑤光其精眀俊竦為金¶
　　方之英固宜既命郎世寜繪圖状其神貌更賦七¶
　　言長句以紀其實匪若天馬興歌極鋪張誇詡之¶
　　為亦如旅&KR0729;底貢深持盈慎徳之思耳¶
海東翻飛下海西(海青夲名/海東青)變青為白斯更竒東木西¶
金五行配各從其色非人為霍罕部在天山右其汗名¶
額爾得尼攄誠通貢致方物韝来鷙鳥随譯鞮黄睛玉¶
爪氣雋逸素翹皓羽光陸離籠育林監昭逺服為之造¶
<pb:KR4f0005_WYG_202-26b>¶
屋誠無稽(見元/史)豪騰䧺擊都弗藉純精朗潔覃宜題瑞¶
圖越裳漫比擬寫形傳實寜可遺寫形傳實寜可遺久¶
安永奠殷吾思¶
　　荷浦謡¶
薫風入池池水暖新荷一夜開宛宛錦颸漾漾噴紅妆¶
珠露離離擎綠繖迴首湯泉芳欲䦨小遲消得長鮮妍¶
十分春始三分矣勸君漫放採蓮船採蓮聞説江南好¶
吴孃越娃鬬窈窕誰知霞影翠隂中人花都向秋光老¶
<pb:KR4f0005_WYG_202-27a>¶
晚来寳月琳塘披清葩嫩朶羣收姿(荷見月而收見日/而放故梵經目荷)¶
(為向/日)藕腸纎縷何分别物性可知不可知蓮葉東西魚¶
㝡樂此景隔年却如昨¶
　　漢玉糓璧¶
好中規於内肉倍好於外故是子所執何人更何代庇¶
䕃贊農功威儀輯王㑹渾無剛刻迹粟粒自擁薈睪想¶
千年上鼓鐘斯紹介致顯或因幽以樸得不壊糓寳那¶
厭多物玩亦宜戒¶
<pb:KR4f0005_WYG_202-27b>¶
　　麥熟再疊杜甫送髙三十五書記詩韻¶
二麥復連熟(去嵗二麥大熟今/嵗較去嵗尤佳)¶
天恩恵嘉師屢豐接青黄此豈人力為山右及河南亦¶
頻封奏飛均稱八九分大悦農家兒所厪惟齊東頗有¶
望雨辭收麥固無礙禾苖槁炎威宣命問近况霑澤願¶
早知霑澤尚未知徒聞祈雨儀(東省霑澤未周降㫖詢/問撫臣尚未據報普徧)¶
(所奏摺内惟稱率/屬設壇䖍誠祈禱)幕府有司官歩禱馳莭麾似此勤民¶
瘼亦足慰我思君臣詎殊道同希暘雨時然予所希廣¶
<pb:KR4f0005_WYG_202-28a>¶
寰海無邉涯一飽胥為慶一飢胥為悲即今伊犁疆墾¶
畬畚鍤随携眷如居家書記應忘歸觸緒識文視信筆¶
賡杜詩¶
　¶
　¶
　¶
　¶
　¶
<pb:KR4f0005_WYG_202-28b>¶
　¶
　¶
　¶
　¶
　¶
　¶
　¶
御製詩三集巻三十九¶
