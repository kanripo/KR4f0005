# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:13.874253
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷七十五
<pb:KR4f0005_WYG_238-1a>¶
欽定四庫全書¶
御製詩三集卷七十五¶
　古今體一百三十九首(戊子七/)¶
　　河南廵撫阿思哈奏報得雨誌喜¶
邇日西南雲氣重庶㡬豫省被優霖披章果報均霑澤¶
(阿思哈奏五月下旬及六月初一二等日各屬節次得/雨尚未普遍霑渥迨初七日自午迄亥甘霖暢霈入土)¶
(至五寸餘早禾晚稼並冀有秋越初/八日繕摺時彌望濃隂勢猶未已)批諾方稱略慰心¶
早種(去/聲)生機廻黍稷新耕緑野出蒼黔設無此雨将成¶
<pb:KR4f0005_WYG_238-1b>¶
歉慶後還因惕不禁¶
　　題方琮山水¶
溪堂賢主復佳賔相對無言會以神野彴尺餘支谷口¶
不教容易過蒲輪¶
　　雨中泛舟(六月十/四日)¶
午熱尋凉聊泛舟東南天末起雲頭須臾䃱磹催飛雨¶
澒洞鴻濛卒未休¶
豎灑横排快且雄千軍斫陣勢相同撐篙撥棹舟人窘¶
<pb:KR4f0005_WYG_238-2a>¶
却喜詩成片刻中¶
咫尺樓臺忽若蔵水天上下合蒼茫向來炎暑敺何䖏¶
披得生衣㡬許涼¶
碕岸環隄總瀑流荷花荷葉濕垂頭平湖不覺增新水¶
祇覺歸舟迅且浮¶
　　暎清齋¶
驟雨打池荷荷珠紛落水荷清水亦清暎心澄且泚入¶
畫宛欲活得句渾忘綺澹懐合洞明静觀徹表裏何須¶
<pb:KR4f0005_WYG_238-2b>¶
逺求仙蓬壺祇尺咫¶
　　晴望樓¶
快雨還欣遇快晴登樓騁望惬遥情黍髙稻下都芃緑¶
蕎麥初看趁伏耕¶
　　抱樸草堂¶
溪環山復圍於中搆草屋矮墻砌塊石曲徑植脩竹為¶
屋亦弗多其名曰抱樸既覺悦素心更以暢遥目常携¶
淵明詩小坐便把讀¶
<pb:KR4f0005_WYG_238-3a>¶
　　虚眀室¶
虚則有容眀不蔽於凡為切切為君書忩小坐試返已¶
未信斯之古所云¶
　　澹然書屋口號¶
小齋臨小池偶来輙暫住亦有天水光豈無滄洲趣畫¶
家咫尺論萬里告彼應憑此間悟¶
　　松簧館¶
夾徑有喬松年深翠色濃辨音孰師曠應律自林鍾詎¶
<pb:KR4f0005_WYG_238-3b>¶
惟清耳目實足冷心胷飛雲挟雨過墜露尚重重¶
　　池上居¶
夏日愛居池上居水風含爽度紗疏展圖恰對景清候¶
得句多於神謐餘隔院閒常聞唳鶴憑欄坐可數(上/聲)逰¶
魚芸編翻不因博古無逸數(去/聲)言足起予¶
　　題觀疇樓¶
小樓非齊雲亦自髙出樹開忩眄平疇良苗蔚布濩春¶
末夏初際迭逢膏雨雨夏仲略覺暵旋即霑優澍邇来¶
<pb:KR4f0005_WYG_238-4a>¶
晴雨時勃長緑雲互如是祝逮秋庶可屢綏賦憑觀生¶
敬惕此景豈易遇¶
　　竹浄室¶
新筍已齊林依依布緑隂捎簷如却俗護徑致延深月¶
入成三友風来奏八琳虚中與清影真足浄塵心¶
　　觀雲榭¶
一片雲来霔快雨一片雲去成快晴快雨沃霑禾黍潤¶
快晴朗暴禾黍榮憑榭觀雲幸若此不似望雨望晴之¶
<pb:KR4f0005_WYG_238-4b>¶
際觀雲都覺愁無比何脩而遇益恭已¶
　　夜雨(六月十/六日)¶
中宵清夢醒夜雨落簷鳴作勢方酣暢為聲若合幷定¶
知湖水長且幸數朝晴無寐心馳䖏惟殷望嵗情¶
　　讀前漢書汲黯傳¶
踞厠視侍中如孟說各殊劉云當從孟吾亦云然乎(漢/書)¶
(注如淳以厠為溷孟康以厠為牀邊側孟說似屬近理/可從不則常人登溷尚知避人况人主乎即令宴見何)¶
(難少須乃有聴其就溷入視之事曲解相沿蓋/特泥沛公如厠之文亦由馬遷誣記為作俑耳)丞相𢎞¶
<pb:KR4f0005_WYG_238-5a>¶
宴覲時或不冠夫均應為輕之亦失禮貌無不冠不見¶
黯遥望避帷趨其敬有如此何不重用渠然吾有疑焉¶
治身禮樂須弗冠以臨下豈為恭已模蘭臺語過夸馬¶
遷之同途讀史貴眀理乃鮮失於誣¶
　　即事¶
時暘時雨占農協曰旰曰宵惬意寛便恐一心稍或肆¶
益勤庶政有多端龍堆早是削平易雞肋翻成進退難¶
月過望旁生魄矣盈虚消息黙憑看¶
<pb:KR4f0005_WYG_238-5b>¶
　　月夜聞蛩¶
過望月上遅團輪已微欠清光則依然輕舟耐可泛沿¶
縁沙岸邊唧唧聞再三聞聲不覩形岸草凄迷暗而我¶
非歐陽五字亦吟掞¶
　　題方琮山水冊¶
　　　松簧水樂¶
擘峡飛泉撐盖枝山中交作衆音奇喬松仿彿語流水¶
勝䖏子倡予和之¶
<pb:KR4f0005_WYG_238-6a>¶
　　　春江帆影¶
天外輕帆一片飛紅桃緑栁雨霏霏依稀記得春江景¶
甓社菱絲是也非¶
　　　雲關飛棧¶
劒閣横雲天半看棧支絶壁曲盤盤分明天闢神竒境¶
太白何云蜀道難¶
　　　溪閣歸航¶
韜伏眀姿甘堙曖卜居仿彿子雲亭歸航一任樵青棹¶
<pb:KR4f0005_WYG_238-6b>¶
更不&KR0008;叢取晚汀¶
　　　峡泉疊雪¶
陡峡淙泉落澗鳴噴流濺石似飛霙寒山千尺吾曾對¶
聴去猶聞淅颯聲(寒山千尺雪有聴雪/閣南巡時賜名也)¶
　　　水亭来雨¶
天邊一片黒雲垂其雨原堪立待之颯沓水亭風欲滿¶
精神恰入許渾詩¶
　　　渡口秋深¶
<pb:KR4f0005_WYG_238-7a>¶
野水寒灘颯景殊渡舟空待渡人無弼風苦葉傳神韻¶
卬否應知有所須¶
　　　潮平風正¶
潮退江平細波斂順帆髙挂樂徜徉陸龜䝉語還堪憶¶
風浪莫誇好不妨¶
　　　錦林繡壁¶
剰緑柔紅簇錦枝雲巗相暎迥稱竒誰知繡壁成圖日¶
恰是杜陵得句時¶
<pb:KR4f0005_WYG_238-7b>¶
　　　梧庭步月¶
長吟月下石欄依影入髙梧翠䕃肥獨步伊人應有憶¶
定知遥憶謝元暉¶
　　　林鴉晩照¶
夕照離離爓晚林歸鴉争自故巢尋無端意改翻飛起¶
帯得煇煇數㸃金¶
　　　雪溪訪友¶
千林積素白皚皚訪友何人響屐来不著扁舟凍溪口¶
<pb:KR4f0005_WYG_238-8a>¶
恐防人認子猷迴¶
　　移竹¶
伏雨既優渥心因農務怡餘事涉園林趁潤緑筠移宻¶
者去其繁疎者補種為矮者植諸岡髙者蒔於坻須臾¶
稍指示位置皆得宜矍然有所念於竹誠得之量材而¶
授官可能或方斯¶
　　季夏討源書屋¶
書屋碧溪邊煌煌¶
<pb:KR4f0005_WYG_238-8b>¶
聖藻懸詢¶
安常憩此撫景每思¶
前鹿卧閒庭草魚逰曲沼蓮¶
心傳将治法仰望總瞠然¶
　　出¶
　暢春園觀稻遂至泉宗廟¶
清曉問¶
安詣暢春溪堂退食净無塵疇咨勑政還餘暇觀稻因¶
<pb:KR4f0005_WYG_238-9a>¶
之步輦廵¶
鱗塍䖏䖏緑苗芃踰月農功迥不同所願雨暘時此後¶
西成未到敢言豐¶
長隄五里夹溪町欲穂秧苗過雨青大似攝山山下路¶
栁圍花繞向江寧¶
廟潔¶
神靈信有之邇来泉盛雨還時都縁稼穡闗民命吾禱¶
寧因或有私¶
<pb:KR4f0005_WYG_238-9b>¶
　　題主善堂¶
書堂祠側畔據勝敞櫺扉峙背嶤峯疊瀉前活水圍風¶
来紅蘤舞雨足緑隂肥試看昌昌者孰非善者機¶
　　向緑軒¶
髙者樹葉緑低者稻苗緑為緑雖云同所向意有屬稻¶
結實供食樹佈隂玩目有用與無用其殊無待卜雨後¶
對芃芃蓄眼慰以穆¶
　　湛虚樓¶
<pb:KR4f0005_WYG_238-10a>¶
築樓於墻内開忩見墻外墻外景如何近湖逺溝澮一¶
碧湛虚明慰志生清會蓄水縁灌田亦藉甘膏霈捨此¶
無他喜所喜民天賴¶
　　輝淵榭¶
活水鋪石如雲流落下深激成淵湫其清見底梳荇藻¶
中有㡬箇魚兒逰輝暎林巒入蔥翠憑忩聊寄觀瀾意¶
觀瀾之意正無窮何必懐珠詡川媚¶
　　秀舉樓口號¶
<pb:KR4f0005_WYG_238-10b>¶
逺山近水朗快晴登樓逰目真怡情掞藻摛毫意軒舉¶
那論秀色難為名¶
　　樂清館¶
雨足真稱樂泉多故致清惬心契理趣觸目絶塵情蝸¶
篆縁墻寫蟬琴選樹鳴輕雲已歸岫一縷白仍横¶
　　依緑軒¶
軒外有嘉樹緑意若依人凉風樹杪来墜露尚繽紛合¶
翠扶峭蒨蘸碧含漣淪色暎几席清芸編良具陳不忘¶
<pb:KR4f0005_WYG_238-11a>¶
角弓詩杜老言如新¶
　　循隄遂至聖化寺南溪堂有作¶
快霽一天無暑氣良田百頃有新苗泉宗小駐應廻蹕¶
且喜溪堂近不遥¶
風拂鱗塍爽且凉肩輿迤邐賞煙光緑苗簇簇将成穂¶
已覺流匙玉粒香¶
古寺南頭别業開遂因路便一徘徊光隂迅矣更無暇¶
兩月餘曾未到来¶
<pb:KR4f0005_WYG_238-11b>¶
　　題含淳堂¶
堂戺碧溪臨渫然清暎心爽風来水面霽景落庭隂有¶
攬皆歸静無私不入深含淳該治理¶
聖訓緬貽今¶
　　敷嘉室¶
宜詩宜畫景無盡時雨時暘慰莫加不啻適来觀好稻¶
林光草色總敷嘉¶
　　湛凝齋¶
<pb:KR4f0005_WYG_238-12a>¶
波態澄而湛山容翠欲凝閒齋看合撰搦管得相應影¶
倒一泓底光含㝡上層憑觀意自足不必更言登¶
　　襟嵐書屋¶
假山雨足長莓苔翠色迎眸絶㸃埃影入澄波何所似¶
青蓮向佛手中開¶
峯姿波態鬭清怡一雨物情無不宜擬笑柴桑猶著相¶
寄情獨在夕佳時¶
翠邏青遮罨檻楹蟬聲羣喜噪新晴難為名䖏意為永¶
<pb:KR4f0005_WYG_238-12b>¶
襟袖之間秀色盈¶
　　夜雨(六月十/九日)¶
終朝昨日隂間(去/聲)灑未成霖忽落四更雨如聴萬瀑斟¶
暑炎避紗幌凉爽襲羅衾信可清諸慮仍成五字吟¶
　　喜晴¶
夜雨連綿遂達晨雲徂卓午霽光新籌農久略知農候¶
經事多成畏事人祇此先憂憂不了欲圖後樂樂無因¶
眼前雖幸逢時若未至秋收信未真¶
<pb:KR4f0005_WYG_238-13a>¶
　　竹風¶
沃雨滋脩埭&KR2911;猭枝放齊勁葉與介莭隨意為(平/聲)髙低¶
清風為(去/聲)徐来伯塤而仲箎颯纚影如翻茗邈望欲迷¶
對之暑全消秋意露端倪¶
　　荷露¶
膏&KR1204;既優霑曉晴露華重荷葉䏻承之有似金盤捧旭¶
彩光蕩摇風珠活流動那惜碎離披旋看聚合攏何必¶
求丹砂即此是真汞¶
<pb:KR4f0005_WYG_238-13b>¶
　　左都御史張泰開在内廷授諸皇子書醇謹老成¶
　　　茲以八旬年老且病告歸特晉禮卿並加宫傅¶
　　　詩以賜餞¶
年過懸車又一旬南旋嘉與錫恩綸飄蕭白髮三千丈¶
唘廸青官二十春安得蘇仙授枚橘真成疏傳理歸輪¶
梁溪水是還鄉水愈疾應知速倍神¶
　　題文嘉蓮藕浄因圖即用其韻¶
不是人間種疑生功徳泉藕長還葉直實結復花鮮(圖/中)¶
<pb:KR4f0005_WYG_238-14a>¶
(花葉藕蓮/蓬各畫一)四大或如是一空屬偶然性當何䖏覔聊示¶
浄因縁¶
　　雨(六月廿/四日)¶
半夜作霖遂達晨終朝斷續逮於申既霑便恐致乎過¶
稍慰依然愁是真盡美因之期盡善宜人總不外宜民¶
快晴三日知無礙究願時暘利隰畇¶
　　沈周溪午納凉圖即用其韻¶
松聲似與泉音答爽籟相於静意偕散步溪邊日隂午¶
<pb:KR4f0005_WYG_238-14b>¶
崇情直欲傲無懐¶
　　立秋(六月廿/五日)¶
火帝勢将退金官令始行風庭覺氣爽天宇看雲輕蛩¶
急莎間語蟬髙樹杪聲農占真是好又值雨而晴(去嵗/立秋)¶
(日雨即晴占為有年昨夜/雨今恰逢霽實為農慶云)¶
　　題文伯仁仿王䝉山水¶
棐几閒憑古巻陳過溪喜復至嘉賔相商不過桑麻話¶
自詡堪稱黄綺身橋下流泉激磐石屋傍爽籟拂髙筠¶
<pb:KR4f0005_WYG_238-15a>¶
叔明略已得神韻豈在䏻工荷葉皴¶
　　泛昆明湖觀荷四首¶
快霽輕風暑欲消昆明湖水漲浮橈隄西那畔荷尤盛¶
遂與沿縁過鏡橋¶
雨艱夏仲致開遲季月優霖酣放姿可識水華猶待澤¶
競呈浄植照朝曦¶
髙下霞衣襯緑裳微風香氣滿銀塘不同凡卉於何見¶
態自飄姚性自莊¶
<pb:KR4f0005_WYG_238-15b>¶
太華峰頭十分(去/聲)一(荷有髙近一丈者則/太華十丈想或有之)非從想像實¶
觀斯西南岸近睇佳榭便涉山軒俯覽竒¶
　　睇佳榭¶
山榭俯昆明溪風拂袖輕平消九夏暑低看萬霞赬香¶
氣来几席波光蕩梠楹長隄界湖水厯厯六槗横¶
　　暢觀堂¶
今日暢觀真暢觀時暘時雨致心寛平鋪北沼銀光漾¶
一帯西山翠色攢自有微風襲細葛無須小扇動輕紈¶
<pb:KR4f0005_WYG_238-16a>¶
玉泉塔影波中落認作兩髙峰様看¶
　　懐新書屋¶
西忩糊玻璃稻塍在眼底憑看樂無盡勝於看山水芃¶
芃髙出塍翠剡将穂矣過雨香欲生望秋近堪指陶句¶
趣實佳吾懐正如彼¶
　　藻鑑堂¶
栁岸繫輕舫步登山徑邃山堂前有池鏡匳呈可譬惜¶
哉信美䖏一嵗率一至設如恣逰奕罔念為狂類藻鑑¶
<pb:KR4f0005_WYG_238-16b>¶
乏知人其談豈容易¶
　　春風啜茗臺口號¶
今嵗今朝始偶来茶鑪綴景設山臺春風過久秋風至¶
究亦何曾試茗廻¶
　　水村居¶
陟降拏舟過水村水村佳趣略堪論秋翻桐葉青蔵屋¶
波漲玉河緑到門籬外漸看老桑苧塒邊還許育雞豚¶
分明一段江鄉景比户如斯未易言¶
<pb:KR4f0005_WYG_238-17a>¶
　　借秋樓¶
霽景恰相宜金風復助之砌花形欲動忩樹影深移髙¶
望心隨逺偶来目覺竒秋光不須借滿眼已如斯¶
　　宿雲簷¶
英英淰淰寫簷深山下應知望作隂分付秋雲權此宿¶
莫教飛去便為霖¶
　　澹寧堂有會¶
澹泊斯志明寧静斯逺致相資亦相成由来非二事然¶
<pb:KR4f0005_WYG_238-17b>¶
吾請進焉殊覺有深義凡欲求寧者舍澹無所自烈士¶
勞徇名貪夫勞徇利所以不獲寧皆因無澹意¶
　　霽清軒¶
殢雨既云霽新秋氣更清曦臨碧宇朗雲向逺山横桐¶
葉初成落蕎秧已遍榮披襟㝡欣䖏爽籟面前迎¶
　　夕佳樓口號¶
西山當户畫屏排想像斜陽悅可懐都大廻輿不過午¶
㡬曾夕景玩真佳¶
<pb:KR4f0005_WYG_238-18a>¶
　　李士達坐聴松風圖¶
謖籟枝頭清耐聴科頭箕踞欲忘形長松定已千年閲¶
自課青童斸茯苓¶
　　晚晴遣興(六月廿/七日)¶
立秋(六月廿/五日)夜復雨所幸不致大廿六隂弗雨細霔宵¶
間(去/聲)作今朝乃廿七宻雲散以破獨是炎歊劇恐致蒸¶
霖播屈指三日間愁慰兩無那傍晚覩快晴嘹亮蟬聲¶
和碧天浄纎翳髙樹夕陽磨(叶/)今夜晴始定一枕得宴¶
<pb:KR4f0005_WYG_238-18b>¶
卧¶
　　題和闐玉達摩葦渡圗¶
江渡都稱一葦航抑神通也抑荒唐應真袖手囅然笑¶
譽實不虞毁不妨¶
　　即目¶
水面浮天鵞水中逰錦魚投饝置諸水魚鵞皆来趨噞¶
喁與鵮唼相忘於一湖鵞無殘啑意魚絶深蔵圖海上¶
狎鷗人視此定何如¶
<pb:KR4f0005_WYG_238-19a>¶
　　方琮松巖飛瀑¶
擘峡峥嶸勢赴溪汨㶁流有聲皆作冷無色不含秋喬¶
樹雲為脚逺山空出頭到斯寂萬慮宋玉也忘愁¶
　　清溪書屋¶
　暢春園中是䖏為¶
皇祖宴寝之所我¶
皇考改建恩佑寺以奉¶
御容乾隆癸亥奉移於¶
<pb:KR4f0005_WYG_238-19b>¶
安佑宫逮今四十餘年有司以修葺告成敬詣瞻仰並¶
　　紀是什¶
書齋樸斵碧溪邊玉几¶
親憑宛目前¶
旰食何由希烈駿¶
含飴惟是憶恩駢猶仍堂構秋風日迅速光隂卌六年¶
况此¶
軒皇成鼎䖏雲天仰望益愀然¶
<pb:KR4f0005_WYG_238-20a>¶
　　承露軒¶
古柯背籠屋碧水面圍門撫蹟常思¶
祖肯堂敢忘(去/聲)孫繼繩雖有志¶
巍蕩那䏻論樂利至今者猶承¶
雨露恩¶
　　就松室¶
老松不可移新屋實易築因欲近老松就築兩間屋忩¶
裏攬盖盤耳邊聴濤謖如對古大夫令人愉以穆子輿¶
<pb:KR4f0005_WYG_238-20b>¶
答景丑其言足三復¶
　　漫興¶
十朝弗雨率愁旱三日連隂已慮霪似此先憂恒往復¶
那辭霜鬢不駸駸¶
　　題趙孟頫浴馬圖¶
浴罷青溪繫緑楊輕爬細刷圉人忙昂頭嘶䖏秋風颯¶
寫出名駒意氣揚¶
　　早桂¶
<pb:KR4f0005_WYG_238-21a>¶
玉華轝致亞忩斜(香山玉華寺為育桂之所今嵗候/早雨時故有放葩者園吏以獻)垂¶
粟纍纍色已嘉今嵗特殊往嵗景新秋早見仲秋花豈¶
其欲速同凡卉盖以標竒異衆葩似傲窖梅與盆蕙火¶
攻下䇿孰䏻加(常謂梅蘭可薰而桂菊則不可盖因秋/氣肅也此桂亦偶因候早而放非花師)¶
(之能/事云)¶
　　新秋玉泉山¶
最喜金&KR1195;爽氣流曉雲無力向山收玉泉勝䖏宜必到¶
秋令方新恰相(入/聲)投松下度輿含籟峭荷邊進舫襲香¶
<pb:KR4f0005_WYG_238-21b>¶
浮旬餘晴晦縈心所幸是今朝一解愁¶
　　創得齋¶
松有清音泉有冷天無㸃翳地無埃始看秋景新如許¶
也是今朝創得来¶
　　近青閣¶
髙閣近青霄登臨意豁超兼之值晴霽真是叶秋朝風¶
爽堪蠲扇山清宜入寮黍禾彌緑野憑望與同遥¶
　　飛雲㟪¶
<pb:KR4f0005_WYG_238-22a>¶
樸斵崇㟪㡬架宜朝嵐夕靄棟間披天中片片雲飛去¶
即景欣看正是時¶
　　題麗曯軒¶
陟攬肩輿趂曉凉崇椒數息莅書堂一天雲霧消何所¶
每嵗新秋到以常穉柏放枝隂張王(二字皆/去聲)疎花承露¶
氣芬芳暢予麗矚非山水農景看欣時若暘¶
　　練影堂¶
登髙必降下背山即臨水山秀而水清玉泉佳以此是¶
<pb:KR4f0005_WYG_238-22b>¶
時西北風水面漪瀾起氣霽暴秋陽西成将逝矣練虚¶
詎供服倉實庶可指¶
　　倚晴樓¶
今日晴真好登樓意惬然雲閒去以盡心惄脫如蠲林¶
影摇髙岫黍華遍大田葩經能背讀七月合豳篇¶
　　泛舟出水門遂至影湖樓¶
沼園四面有圍墻提閘水門可放航順水航如建瓴勢¶
阪馳駿馬足相方¶
<pb:KR4f0005_WYG_238-23a>¶
目難容瞬意難思倐過水門半里移記得前畨翔鳳艇¶
(南廵所/御舟名)臨清閘更迅於斯¶
延樓庨豁水中央至止石欄且繫航拾級據牀成小憩¶
風来八牖曉秋凉¶
果然天淡雲閒候幸值神清氣爽時把筆句從何䖏得¶
宜人景在鏡中披¶
　　題唐寅溪閣閒憑巻¶
水繞山圍依絶區石墻茅屋足清娱髙人溪閣閒憑坐¶
<pb:KR4f0005_WYG_238-23b>¶
羡彼心中一事無¶
　　西北風¶
連朝西北風天髙晴已定碧宇無片雲皜皜晶陽映不¶
惟利郵程實喜資農政銅雀逮鳴時華黍阡陌亘綏屢¶
近可期益慰益増敬¶
　　泛月¶
新月濶於鈎雅宜載以舟可孤七月景又是一年秋淡¶
影林端照寒光空際流行将駐塞館筞騎更山逰¶
<pb:KR4f0005_WYG_238-24a>¶
　　孟秋恭奉¶
皇太后幸避暑山荘唘蹕之作¶
嵗嵗行秋奉¶
大安¶
康强欣侍¶
萬年歡一天霽景人心爽七日吉程馬足盤(自京至熱/河吉行七)¶
(日/程)圖逸不教(平/聲)進輕輦習勞常是控雕鞍村民趨覲無¶
呵止十分(去/聲)三供例與寛(凡所經過州縣正/供例免十分之三)¶
<pb:KR4f0005_WYG_238-24b>¶
　　過清河橋¶
御苑曾無十里程髙撐兩岸石梁横東流水細全歸壑¶
都為(去/聲)快逢七日晴¶
清河橋南與橋北一例芃芃寳稼攢七日行程今日始¶
前途更願勝斯看¶
　　午熱¶
午熱今逾昨行宫早駐旌不妨唘北户却喜廹西成黍¶
野敺禽噪栁隂牧馬鳴傳宣地方吏前席訊民情¶
<pb:KR4f0005_WYG_238-25a>¶
　　早凉¶
早行趁早凉曙色昒東方馬上添衣合栁邊按轡長曉¶
風猶覺峭昨熱忽全忘稌阪露華重纍纍穂漸黄¶
　　過白河¶
浮橋緩渡白遂河潦水已盡流微波出邊入邊凡㡬折¶
赤城遥源觴濫多漲来成槗實難事漲退成槗亦甚易¶
有鎡基不如待時世間萬理皆一致¶
　　過九松山放歌¶
<pb:KR4f0005_WYG_238-25b>¶
九松之松數百十祇今惟識九松名拏巖老榦不可見¶
其可見者率乃百年以後之所生蘢蔥過雨如滴翠颯¶
沓臨風自在鳴寺僧箇箇粥飯罐既難述古亦復不知¶
菀枯存亡均一夢幻乾闥城因思攝山九老今猶在(攝/山)¶
(有九株松相傳為六朝/時物山僧珎為古蹟)信哉名實俱收是惟南國之風¶
情¶
　　要亭行宫晚坐¶
白檀尋古路緑樹入行館沿途寳稼看慶慰誠不淺近¶
<pb:KR4f0005_WYG_238-26a>¶
山風益爽片雲亦驅遣納凉復清暇適可芸編展覲揚¶
緬周書休助遵夏典¶
　　南天門攬勝軒作¶
昧爽乗凉陟嶺逵行行曙日萬山披青芙蓉表尋詩趣¶
銀世界中閱畫姿到寺傳餐如昨日(每嵗秋廵率於/此停蹕傳餐)憑¶
軒攬勝又斯時九關虎豹騷人賦寓意吾猶懼在兹¶
　　出古北口¶
塞關嵗嵗此途遵闤闠歡欣接駕民祇有殷勤籌富教¶
<pb:KR4f0005_WYG_238-26b>¶
那更(平/聲)往事説嬴秦¶
将謂秋風出塞凉日中婪熱拂征裳金官酌劑人知否¶
火迫良田穂染黄¶
水抱山環盤曲蹊兩行緑栁布隂齊今来幸似去年景¶
禾黍鄉中度䡶輗¶
　　熱¶
塞外宜爽凉翻覺熱如許其中有權衡明朝當䖏暑炎¶
官設孤注婪尾力一努固知屆秋後長此安容覩獨是¶
<pb:KR4f0005_WYG_238-27a>¶
蒸山雲夜来慮作雨¶
　　雨中過青石梁¶
夜雨連纎曉未收製衣(六書正譌/雨衣謂製)亦復發行騶途中霶¶
霈乃愈甚馬上逍遥那可留荔阪都成千瀑落蘭蹊忽¶
作一川流石梁過不逾十里别館常山稱(去/聲)憩休(下青/石梁)¶
(復過一黄土坎即常/山峪行宫計里甚近)¶
　　晴¶
過午天中浄斂雲晶陽髙暴散濃雰白含沙岸魚鱗影¶
<pb:KR4f0005_WYG_238-27b>¶
翠現石峯螺黛紋晴值孟秋真叶序風来西北果超羣¶
宜農仍復利行旅即景拈吟慰以欣¶
　　駐喀喇河屯¶
建置伊誰此黑城(䝉古語喀喇謂黒河屯謂城喀/喇河屯黑城也又訓為舊城云)興桓¶
舊蹟究難眀即今埤堄無從覔便是岡巒已遍耕緑蔚¶
良苗滋沃雨黄蒸實栗喜新晴山荘近矣眀朝到行館¶
依然且駐旌¶
　　灤陽别墅有會¶
<pb:KR4f0005_WYG_238-28a>¶
山南謂之陽山北謂之隂水隂則南岸水陽則北潯山¶
水似相迕其故在日臨不同之大同理趣宜玩斟拘墟¶
苟循名刻舟惟褊心¶
　　翠雲堂¶
别墅築灤陽依巖復搆堂有雲都是翠無樹不含蒼逰¶
目屬空廓研精寓縹緗雨過風益峭納得八忩凉¶
　　虬盖亭¶
四面横拖嵐翠半空平捲秋聲眺聴今朝大惬都為宜¶
<pb:KR4f0005_WYG_238-28b>¶
時快晴¶
　　小金山¶
有樹則槎枒有峰則岨峿一拳肖浮玉勝之以小許放¶
眼鴻濛外彼金亦粒黍¶
　　至避暑山莊作¶
灤陽計里不由旬(自喀喇河屯至山荘祇三十/餘里梵經一由旬謂四十里)按轡清¶
晨度廣仁(嶺名在/山莊西)闤闠至今踰萬户(萬家煙火隨民便/    皇祖詩句也)¶
蒼黔自昔仰¶
<pb:KR4f0005_WYG_238-29a>¶
時廵撫兹敢懈繼繩志睠彼依然樂利民更有予衷深¶
幸者山田欣閱屢綏頻¶
　　詣永佑寺瞻禮¶
神御¶
神御欽如在山荘况¶
所欣萬年¶
家法示永衣(去/聲)¶
徳言聞過雨山容浄拂風花氣芬樓前呈色相依舊似¶
<pb:KR4f0005_WYG_238-29b>¶
歌薰¶
　　碧峯寺¶
山寺寥寥不著僧青松蒼鹿自相應何須更藉金繩度¶
已是諸天㝡上層¶
　　味甘書屋¶
寺後有隙地可構房三間竹鑪置其中乃復學恵山石¶
泉甘且潔就近聊烹煎中人熟伺候到即呈茶盤我本¶
無閒人亦不容我閒¶
<pb:KR4f0005_WYG_238-30a>¶
　　叢碧樓口號¶
底事逰眸不覺寛四圍山樹碧雲攢拈吟聊復酬風景¶
欲去陳言戛戛難¶
　　秀起堂¶
秀起衆山頭到茲必憩留舊年如昨日今嵗又新秋萬¶
樹鳴相答千峰翠互流適来清蹕路一髪見西溝(坐堂/中廣)¶
(仁嶺及西溝/皆可望見)¶
　　振藻樓¶
<pb:KR4f0005_WYG_238-30b>¶
山樓萬景固常披皓日清風又一時占却仙荘七十二¶
(避暑山荘前三十六景後三/十六景凡七十二皆有詩)行将振藻始於斯¶
　　經畬書屋¶
峰巒岞崿一忩虚到即言旋那久於書屋似應頋予笑¶
㡬曾經訓此菑畬¶
　　題宜照齋¶
擇向尤宜随地勢築齋忩户正開西千峰夕照呈當面¶
一室虚眀雅入題翻葉林間閃金碧過雲堦下幻髙低¶
<pb:KR4f0005_WYG_238-31a>¶
此情此境本太古静者於斯自取携¶
　　就松室¶
百嵗之松不可移三間之室實易築邇来解會箇中趣¶
毎就喬松葺樸屋嘉隂却暑張童童静籟翻凉吹謖謖¶
致我片時坐掞箋猶覺長言之不足¶
　　却炎榭¶
秋田都喜暴時暘婪熱雖騰正不妨敞榭雅宜古松下¶
却炎千里祇饒凉¶
<pb:KR4f0005_WYG_238-31b>¶
　　泛月四首¶
山荘初到月㡬望更值晚炎稱(去/聲)泛舟似是纎阿有神¶
解不教此獨擅山逰(山荘過望月遲丄毎䇿騎逰山故/昨於御園泛月有行将駐塞館䇿)¶
(騎更山/逰之句)¶
清到塞天無更清眀當秋夕是真眀碧琉璃界虚無表¶
著箇扁舟汗漫行¶
四圍山色入蒼茫一片湖光生峭凉貪看空澄接寥朗¶
不妨添著夹衣裳¶
<pb:KR4f0005_WYG_238-32a>¶
清風徐不水興波赤壁之逰想若何所惜髯仙斯未到¶
到斯竒句定應多¶
　¶
　¶
　¶
　¶
　¶
　¶
<pb:KR4f0005_WYG_238-32b>¶
　¶
　¶
　¶
　¶
　¶
　¶
　¶
御製詩三集巻七十五¶
