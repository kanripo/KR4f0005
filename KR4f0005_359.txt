# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:18.034287
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷八十
<pb:KR4f0005_WYG_358-1a>¶
欽定四庫全書¶
御製詩四集巻八十¶
　古今體九十三首(辛丑四/)¶
　　古希¶
古希希聖未從心負扆遑云久莅臨惟是惕乾勵朝夕¶
戒其玩愒度光隂龍乗不息法一徤象譯由來通六音¶
(國語自㓜習之六嵗習漢書乾隆八年始習䝉古語二/十五年平回部遂習回語四十一年平兩金川方習畨)¶
(語昨四十五年因班禪来謁兼習唐古忒語今䝉古及/回語已精通其畨語唐古忒語亦能觧名物器數而尚)¶
<pb:KR4f0005_WYG_358-1b>¶
(弗純熟未能言達事之始末然並國語及漢文則已通/六處語音矣使自八年弗習此四處語則至今尚藉人)¶
(通譯不能盡悉其情而亦無過虛度此數/十年可見諸凡不可自畫而弗勤學也)愛樂紛哉向¶
何託積成三萬首餘吟¶
　　益壽菴¶
辛巳此經過菴名喜益壽(辛巳詩有最喜菴名稱益壽/此行本為祝    釐來之句)¶
兹來非昔况憶昔眉先皺華祝堯所辭况已古稀覯明¶
皇非哲君願為天下痩徒以路之便聊喜境之秀拙速¶
成五字命駕前途就¶
<pb:KR4f0005_WYG_358-2a>¶
　　夜雨(三月初/六日)¶
啓程度三輔猶見積秋潦歴歴騐田功頗覺弗雨好正¶
定臨山縣沙阪塵騰攪為之稍畏旱吏云麥潤飽且麥¶
種亦稀木棉時尚早(途次所見種麥頗稀問之袁守侗/稱此地種木棉者大率在四月初)¶
(間現在尚/弗盻雨)今朝近晉省山雲羃峯杪傍晚遂霏絲入夜¶
霈浩浩一慰起春耕一慮濘行道忽思東坡詩事艱兩¶
全保¶
　　三箭山¶
<pb:KR4f0005_WYG_358-2b>¶
弧矢傳¶
家法殷勤敢不遵山傳三箭¶
蹟詩隔廿年春集鳳穿鵠屢木蘭射鹿甡(丁丑九月於/大西門外親)¶
(御弧矢集侍臣較射連發二十矢中十有九泐詩集鳳/軒中猶憶壬寅年侍    皇祖於永安莽喀行圍有承)¶
(皇子命射熊事至御極後嵗至木蘭秋獮射鹿並命/    皇孫及曽孫等隨團習勞以示無忘    家法)今¶
均不如昔慙愧祗増頻¶
　　招提寺¶
招提寺通名此寺乃獨占對以山嵯峨帶之水瀲灔固¶
<pb:KR4f0005_WYG_358-3a>¶
宜斯享帚樂飢可無厭而僧望施檀猶有者箇念小坐¶
便去之彼此免塵玷¶
　　龍泉闗四依¶
皇祖元韻¶
嶻嶭巖闗度六花飛舞空雖云兩省判原是一家同陌¶
桞風舒緑村桃寒勒紅四畨賡¶
祖韻承顯自慙中¶
　　雪中過長城嶺三首¶
<pb:KR4f0005_WYG_358-3b>¶
於原為雨於嶺雪高下寒暄理實該六見山靈顯神異¶
廿年清蹕五台來¶
巘腹出雲如劃界樹頭戴雪訝藏根阿誰借得并州剪¶
琢水裁氷花様繁¶
容容雲挾漫漫雪空雪峯雲兩莫分寧為(去/聲)憑輿得竒¶
句頗廑僕役特勞勤¶
　　湧泉寺二首一韻¶
精藍臺麓更東隅湧出神泉䕶佛都却是誌乗偏紀異¶
<pb:KR4f0005_WYG_358-4a>¶
云曽盥掌奉文殊(誌傳湧泉為文殊盥/掌地辛巳詩曽辨之)¶
滮滮不復計邊隅桞亦籠之雪亦都欲問當年紀異者¶
靈泉大士定同殊¶
　　射虎川¶
射虎傳¶
堯蹟當年此御弧久哉闢田野逺矣避於菟李廣誠卑¶
耳劉昆或誕乎(後漢書載劉昆守𢎞農虎負子渡河事/語殊荒誕盖人聚則地闢地闢則獸逺)¶
(此不易之理豈為守土之賢/而避去向曽作文以辨其譌)詰戎兼問政此意實殷吾¶
<pb:KR4f0005_WYG_358-4b>¶
　　臺麓寺¶
蜿蜒臺之麓祗園特地排聞鐘遥識路入户遂循階北¶
望鬰蔥處中多相好皆如云嘗鼎味此是一臠佳¶
　　題静寄齋(在䑓麓寺/傍行館中)¶
左廂有樸宇往嵗駐於斯地古樹多䕃春寒花未蕤騁¶
懐足佳矣容膝且安之設曰寄乎静静當寄向誰¶
　　雪妍堂¶
每來必對雪妍山(丙寅庚午辛巳三至臺/麓皆遇雪有詩紀事)寧喻梅姿梨¶
<pb:KR4f0005_WYG_358-5a>¶
態顔仍舊貫毋新搆築(昨嵗將幸五臺先期降㫖直𨽻/山西督撫除舊有行館賞銀修)¶
(葺外毋許/再行増置)值幾暇喜特幽閒不殊昔日是今日却愧三¶
間作五間(臺麓寺傍精舎向題曰静寄齋並有麓寺旁/精舎三間無取寛之句此次改作五間殊増)¶
(煩費/也)壁有前巡一再詠都因紀實未宜删¶
　　戲題雨花堂¶
此非問疾維摩處安得雨花忽有堂却笑拘墟於道逺¶
西天震旦豈殊方¶
　　春晴¶
<pb:KR4f0005_WYG_358-5b>¶
春雪既已足春晴斯正當法雲千嶂歛慧日一川祥顯¶
示天花喜(梵語以雨/雪為天花)明標佛宇光最宜行旅者跋渉為¶
全忘¶
　　白雲寺¶
無寺不依山無山不出雲雲山寺三一倩誰與疏分臺¶
中寺多矣獨占惟斯云其他皆非乎非即是之因是非¶
究何定擬議徒紛紜滿天欣霽景笑莫副名勤¶
　　題鎮海寺¶
<pb:KR4f0005_WYG_358-6a>¶
依巖梵宇鬱岧嶤題額分明鎮海標設以武林擬靈隱¶
祗疑門對浙江潮¶
向來三度都逄雪兹復千峯積六花自是招提示白業¶
極無塵處演三車¶
海印生光聞佛語鎮之無語此蓮區雲生足底容容者¶
比似滄瀛亦底殊¶
寺傍精舎本無多憑牖雲山四面羅原我每來㑹心處¶
可教虚擲此迴過¶
<pb:KR4f0005_WYG_358-6b>¶
　　明月池¶
與山為出與池為入輾輪皓魄初不知一任名安及字¶
立即今在池合言池我來白日非宵時如是當前詠明¶
月魚兎莫得何筌蹄¶
　　祗林¶
到處祗林倚翠㣲半居白足半黄衣可知像教聨中外¶
何必其間辨是非¶
　　戲題棲賢寺¶
<pb:KR4f0005_WYG_358-7a>¶
賢固讀書家者稱程朱於此尚思膺何湏反面學韓語¶
墨行儒名是孰曽¶
　　娑羅樹再依¶
皇祖元韻¶
即空即色兩無得此理該飛潜動植而何居然見娑羅¶
西天震旦名俱識育根臺嶽傳其形金幢玉節恒青青¶
朝螺夕梵相問答春風秋籟含清泠盤盤庭際張蓋偃¶
毘舎浮佛跡已逺(昨嵗冩娑羅樹並為讃有/樹下得道心境示参之語)前境若無¶
<pb:KR4f0005_WYG_358-7b>¶
心亦無(即毘舍浮/佛偈語)何有益部及晉巘¶
奎章留詠歌攢圞¶
觀民寧渠(去/聲)縁遊盤率殷繩¶
武勵無逸毋忘角弓同此看¶
　　自長城嶺至臺懐三依¶
皇祖原韻¶
三依¶
原韻同四來新况殊三均奉¶
<pb:KR4f0005_WYG_358-8a>¶
翟輿四獨歴巖衢以此心悵怳無已遵前途昨度長城¶
嶺晉民迎笑呼兹辰至臺懐梵僧聲鐘竽依然向巡景¶
而我意鮮娱精藍夙所識逕庭路不紆瞻禮師利尊憇¶
館别一區於斯駐信宿軒齋嫌已都曼殊示靈處遥見¶
祥雲圖言念昔祝¶
釐未語淚已濡勉抑撫時慽且勵勤民模傳宣覲大吏¶
民隱咨有無¶
　　殊像寺三依¶
<pb:KR4f0005_WYG_358-8b>¶
皇祖元韻¶
廿載别真域重来謁浄筵黙標戒定慧總括律經禪(佛/家)¶
(以持律講經/叅禪分三宗)面面日和月三三後即前繪圖成廟貌(向/瞻)¶
(禮五臺殊像寺時見文殊相好因摹圖歸于香山南建/寳相寺命工依像装塑詳見寳相寺落成詩并像贊)¶
不二那疑然¶
　　靈鷲峯文殊寺三依¶
皇祖元韻¶
一念原無隔廿年夫豈遥重兹禮浄域仍爾憇禪寮春¶
<pb:KR4f0005_WYG_358-9a>¶
草半枯菀風旛任寂飄¶
奎章輝日月翹首盼雲椒¶
　　文殊寺静舍作¶
静舍花宫側春朝憩偶然三間仍斗室(二字乃題額皇/祖御書    也)¶
廿載閲流年(未至此者/二十年矣)花色真如示禽音妙偈宣¶
奎文重仰煥到處勉繩¶
前¶
　　梵唄¶
<pb:KR4f0005_WYG_358-9b>¶
梵唄原於漢乗(去/聲)同無過文語異西東解其義者原非¶
二(梵唄從天竺語譯成烏思蔵語即唐古忒字也盖中/國與衛蔵諸經俱来自天竺唐元奘所取經係由雲)¶
(南前往即鳩摩羅什及達摩等亦由彼取道並不經歴/衛蔵故自唐以前諸經皆從天竺語譯成漢字今唐古)¶
(忒字之蔵經則亦由衛蔵前往天竺譯成者/是蔵經與漢字經文字雖殊經義則一也)問以行斯¶
鮮得中即此黄衣偏袒誦(文殊頂皆喇/嘛僧誦梵唄)㡬曽白教秘傳¶
窮吟成不覺笑予執鵲噪鴉鳴豈不通¶
　　題真容院¶
真容此院紀文殊相好云從示現圖設謂斯真餘屬假¶
<pb:KR4f0005_WYG_358-10a>¶
其然師利豈然乎¶
色見聲求都未可如何此院有真容曼殊是處傳親切¶
流者為川峙者峯¶
　　題恒春堂(臺懐行宫/内正殿也)¶
臺懐毎幸必於春恒駐斯堂有宿因六字真言聽梵唄¶
(文殊本咒曰阿喇巴咱那底亦六/字與南無阿彌陀佛亦無異也)　一天皎日照嶙峋前¶
堂召對非無事大吏咨諏總為民嵗羙風淳率完賦祗¶
蠲少許沛恩綸(晉省逋賦甚少惟五臺縣有四十五年/未完常平倉榖三千六百餘石因䧏㫖)¶
<pb:KR4f0005_WYG_358-10b>¶
(悉行/蠲免)¶
　　清凝齋六韻¶
寢室曰清凝舊齋居以仍無過停信宿已覺未相應信¶
弗民勞力㣲嫌吏逞能(昨嵗預行勑諭毋許増添座落/而地方之承辧各員仍不免欲)¶
(藉辦差見長亦/外吏積習也)精藍雅可望後苑底須増(行宫率依舊/制於後略増)¶
(池榭為之憮然/但成事不説耳)凝碧亦曲沼清寒自迥陵五言聊誌愧¶
未豫戒之曽¶
　　題董邦逹雪山兼命董誥别圖雪山得詩二首用¶
<pb:KR4f0005_WYG_358-11a>¶
　　　一韻¶
辛巳西巡擕侍臣雪山即景冩嶙峋今来積玉仍千嶂¶
圖上之人作古人¶
扈蹕侍臣即世臣最欣快霽雪存峋命圖真景相輝暎¶
亦識斯人有後人¶
　　題董誥雪山圖¶
枚氏臯隨蹕雪山因命圖霽情宛可挹家法未全殊有¶
樹皆橋梓無峯不瑾瑜廿年彈指迅視昔若斯乎¶
<pb:KR4f0005_WYG_358-11b>¶
　　汪承霈古柏水仙¶
古柏於斯千萬年一開生面頓教鮮似嫌山景隣寒儉¶
文石邉傍厠水仙¶
　　胡桂長城嶺¶
清凝齋壁偶題詩補空(去/聲)應教畫間(去/聲)之寫得長城嶺¶
雪景恰真前日過輿時¶
　　清涼山四依¶
皇祖元韻¶
<pb:KR4f0005_WYG_358-12a>¶
廿載重来尋昔蹤嶺巔仍蔚後凋松依然古佛瞻相好¶
夥有畨僧聲鼓鐘誰謂祝¶
釐竟孤負(辛巳詩有一念祝句/    釐算期永之)那堪資¶
愛意深重曼殊如是無些子莫莫春雲罩五峯¶
　　甘露寺¶
五臺刹若林一刹一名字是處有山泉即號甘露寺泉¶
出於地露降天是一是二猶疑焉天生地成胥為水則¶
其同也理固然露無不甘此獨占羶薌實以依金仙應¶
<pb:KR4f0005_WYG_358-12b>¶
真五百皆離垢既稱離垢身何有乃曰居然浴於斯此¶
可質諸師利否¶
　　寳塔院¶
寳塔崔巍倚昊穹云藏師利髪於中&KR0146;黎謹守天龍䕶¶
可識内空與外空¶
　　顯通寺再依¶
皇祖元韻¶
精藍瞻禮重靈鷲倚巍峯漢代興初地歴朝振舊蹤天¶
<pb:KR4f0005_WYG_358-13a>¶
花霏座郁慧樹佈庭濃馴鴿紛来集應聞聲講鐘¶
　　羅㬋寺¶
羅㬋明示寺名嘉(羅㬋佛十弟/子之一也)弟子親承佛訓加密行¶
(去/聲)由来稱第一(見名/義集)峯峯樹樹總無遮¶
　　望海峯再依¶
皇祖元韻¶
峯據東臺迥岧嶤俯下方㡬畨閱火刼一瞬視空桑古¶
寺業標白西僧衣袒黄滄溟祗杯水眼底逺茫茫¶
<pb:KR4f0005_WYG_358-13b>¶
　　夀寧寺¶
虛空萬古静為夀峯色四隣恒與寧底事弗欣於此慽¶
前巡曽奉¶
翟輿停¶
　　玉華池¶
靈山必有泉泉實山之脉然而一就平入地率無迹兹¶
池號玉華方塘半畝積經冬不結氷遇旱弗竭澤松為¶
(去/聲)幕隂濃藻因漾波碧是謂玉之華英而不離白¶
<pb:KR4f0005_WYG_358-14a>¶
　　戲題羅漢坪¶
五百應真缺其一相傳其一到来遲是誠執相而求者¶
吾謂曼殊或哂之¶
　　五臺山天花詩三依¶
皇祖元韻¶
老絳由来始嫩青(天花生於古樹嫩則色青為菌/可食老則色絳為芝可作屏)憶曾¶
作賦製為屏昔年摩詰飯覆釡藉草深知此味寧¶
　　寄題北臺再疊北臺眺望㳟依¶
<pb:KR4f0005_WYG_358-14b>¶
皇祖元韻¶
依例罷攀陟(五臺惟北臺最高自丙寅有攀梯九天半/駐䍐五雲中之句庚午辛巳俱罷登陟)¶
雲端眺梵宫遊神越空色想像泯邊中也覺諸人豫因¶
之五藴融東溟眼界裏奚必問瀛蓬¶
既怯鳴鞭上(丙寅登北臺䇿馬而上今/既不能遂並肩輿亦罷之)兼休歩輦躋寄¶
懐徒向迥成詠且從低人子彼當惜高年未罷題惟斯¶
賡¶
聖藻瞠後那能齊¶
<pb:KR4f0005_WYG_358-15a>¶
　　戲題清涼石¶
石不動為恒動則反厥常僧神其説者曰誠斯能扛試¶
之乃弗然笑問誠何藏彼其寂弗移是謂真清涼¶
　　迴鑾至白雲寺駐蹕作¶
前往臺懐過此時初霽白雲猶戀嶺今日臺懐駕言旋¶
霽久白雲無片影大士顯佑示真詮雲之有無胥平等¶
然而愁濘實輿情及其喜晴亦因境我固憂樂同衆者¶
那能忘物真空省慧貺禪機兩黙叅以手加額心自領¶
<pb:KR4f0005_WYG_358-15b>¶
白雲出没豈其知巖寺蕭閒鎮清永名之副乎雲弗知¶
實實循兮寺兹肯何來寺側搆行館一宿之居過華整¶
未能忘言言則慙題壁恒斯對山静¶
　　題引懐堂¶
白雲寺側搆行館創也非仍舊腆顔迴蹕聊因駐一宿¶
虚忩訝許納千山底湏名實於雲責(是日/晴)耐可推敲消¶
晝閒問我引懐信何所寸心恒在萬民間¶
　　静宜書屋¶
<pb:KR4f0005_WYG_358-16a>¶
雲散山猶在名標實自如可知萬縁静遂與一宵居¶
　　陜西巡撫畢沅奏報得雨詩以誌慰¶
仲春上澣頻逢雪却是秦中得雨時(二月初旬京中屢/得雪澤兹據畢沅)¶
(奏報西安省城於二月初九及二十五六等日連獲嘉/澍入土深透附属州縣同日均霑其同州鳯翔漢中延)¶
(安榆林等府邠乾商鄜與安綏徳等州屬亦於初九䓁/日同獲春膏自二三寸至深透不䓁土脉優滋麥苖菜)¶
(豆一律榮茂夏禾豐稔/可期四野歡騰䓁語)近北凝寒雪斯當(去/聲)迤西融暖¶
雨其宜不徐不疾稱深透屬府屬州已遍滋春麥夏禾¶
可期獲戒之言滿莫輕為¶
<pb:KR4f0005_WYG_358-16b>¶
　　度長城嶺¶
五日晴光曬㡬盤山路寛全殊䟦泥濘頓覺衆娱歡可¶
識情何定多因境以安滿川繪桃桞一嶺隔暄寒畫意¶
如開幀詩材得據鞍廻看西北迥尚有玉峯攢¶
　　望水竇巖疊辛巳二絶句韻¶
水聲二十年無休山色一彈指尚浮試覔東坡兩題字¶
何曽石壁傳風流¶
將曰欲休早未休玉局雙文仍渉浮我偶望其水竇耳¶
<pb:KR4f0005_WYG_358-17a>¶
竇乎水乎誰住流¶
　　山東巡撫國泰奏報得雨詩以誌慰¶
入晉逄雪霈於齊獲雨霶(昨三月初七日雪中度長城/嶺今國泰奏報山東省城於)¶
(初六七日竟夜達旦得雨四寸餘麥田榮茂高粱榖豆/䓁項乗時出土農民欣慶且雲氣濃厚各屬均應普被)¶
(云云實/堪欣慰)同朝若合契四寸允稱祥苗潤資麰麥甲孚利¶
黍粱京畿晴適好不雨審無妨(是日京南保定等處得/有微雨而順天府屬均)¶
(未㨿奏報問之袁守伺㨿稱近京州縣冬雪深透/入春雨雪頻仍土膏過潤現尚有望晴待耕之處)¶
　　王陵城¶
<pb:KR4f0005_WYG_358-17b>¶
荒城猶自號王陵陵母知興卓識稱髙祖却還惜少戅¶
馬遷躗語未堪憑¶
　按漢高帝本紀吕后問誰可代蕭何曰曹參可又問¶
　其次曰王陵可然陵少戇陳平可以助之云云此事¶
　膾炙人口率以為吕后之禍高帝若先知者帝於蕭¶
　曹軰五人知之悉而論之當宜也若夫吕氏之禍則¶
　高帝所不期好竒而不概之以理史遷實不能辭其¶
　責向曽為文論之因經王陵城題句復識如右¶
<pb:KR4f0005_WYG_358-18a>¶
　　賦得王良登車(得心字八韻/會試題)¶
御駟在馴心論衡取喻深物無不可教世有足同箴執¶
靶子淵頌登車仲任吟百家通以後一乗譬垂今相得¶
泯駑馬詭隨耻獲禽轡柔如組執都過逐風駸祗謂精¶
神貫匪從牝牡尋勲華順民意緬治愧難任¶
　　䕶理河南巡撫布政使李承鄴奏報得雨詩以誌¶
　　　慰¶
撫軍來覲謁印合䕶藩司(巡撫富勒渾來行在陛/見例將印交藩司䕶理)欣報¶
<pb:KR4f0005_WYG_358-18b>¶
春霖日恰同山左時(李承鄴奏豫省自二月連得雨澤/兹三月初六日自未至亥省城復)¶
(得雨四寸各属稟報相同現在二麥暢茂雜糧園蔬/皆及時播種與國㤗所奏得雨日期分寸大率相䓁)麥¶
苖榖芽潤傍縣各州滋奏牘關民務行營隨處披¶
　　靈濟祠再疊舊作韻¶
小别廿年矣依然水釃渠為功利耕作此計匪迂舒暫¶
可憑軒覧㡬曽煖席居壁題仍好在和韻適㡬餘¶
　　題愜適齋¶
靈濟祠邊愜適齋便途小憩昔今皆雖然樸素無多費¶
<pb:KR4f0005_WYG_358-19a>¶
究覺&KR0832;予未惬懐¶
　　秀木軒口號¶
前巡秀木已佳隂廿載蘢蔥隂益深設作故人刮目待¶
我猶昔也愧成吟¶
　　廣利渠¶
乙丑疏渠靈濟邊(祠名渠在其側髙斌為/直𨽻總督所奏開者)至今猶憶昔¶
臣賢墾田灌溉資千里似此興功何礙焉¶
　　烹雨前茶作¶
<pb:KR4f0005_WYG_358-19b>¶
榖雨猶賒十日期貢來雀舌速無遲寓規興化進茶表¶
絜矩田家賣榖詩文蟹武魚總依候今春昨嵗偶闗思¶
一彈指頃三千里龍井山中看摘時¶
　　栢巖山¶
古栢籠巖翠幹拏山南洞緬浪仙賒雖然入僻詩稱痩¶
要自錚錚成一家¶
　　農况¶
農况東来逐日増香期餅餌入吟憑大麰小麥芃一律¶
<pb:KR4f0005_WYG_358-20a>¶
近壠遥阡蔚㡬層飲露得滋如助長擺風去滯實相應¶
(麥喜風否則鬱滯弗/結實故謂之麥浪也)雖然宜細弗宜甚(謂/風)塵土殃之亦¶
可憎¶
　　木蘭祠¶
成勲歸里弗受賞脫却戎衣換女衣莫謂丈夫輸巾幗¶
不輸巾幗者誠稀¶
　　迴蹕駐保定臨漪亭行館¶
行館招提側迴鑾駐似初菜花黄引徑渝水白圍居風¶
<pb:KR4f0005_WYG_358-20b>¶
定閒開牖晝長宜展書如云容膝好即景每慙予¶
　　再詠蓮池書院十二景¶
　　　春午坡¶
直省都勤書院規保陽獨此號蓮池風開首善為倡率¶
文運方當春午時¶
　　　萬巻樓¶
朅然辛巳憶前巡曽向書樓拾級頻試問箇中破巻者¶
是誰下茟解如神¶
<pb:KR4f0005_WYG_358-21a>¶
　　　花南研北草堂¶
花南背日圖觀麗研北當春欲詠妍自是詩人㑹心處¶
以云經義豈其然¶
　　　髙芬閣¶
三朝文治繼繩脩方伯歴年¶
錫字留六藝高芬千古永陳家那數御書樓(海寧陳氏/安瀾園有)¶
(御書樓以蔵/    賜書)¶
　　　宛虹亭¶
<pb:KR4f0005_WYG_358-21b>¶
曲橋跨水宛如虹却架小亭介路中設向武夷擬其幔¶
更無勞客躡雲空¶
　　　鶴柴¶
胎雲曽是著仙經禽也而非凡鳥形但以格高宜綴景¶
惜他毎被剪雙翎¶
　　　蕊幢精舎¶
精舎原非儒者居蕊幢取義緬其初韓文應是曽經讀¶
喻送浮屠文暢書¶
<pb:KR4f0005_WYG_358-22a>¶
　　　藻詠樓¶
髙閣臨溪俯上層春時氷解尚疑氷緑蒲白芷斯猶未¶
藻漾波心致可憑¶
　　　繹堂¶
蓬矢桑弧識舉男一身六藝備應諳今人何不如古也¶
臂病當兹倍覺慙¶
　　　寒緑軒¶
因令人逺致軒深歩入原来君子林咨爾箇中樂羣者¶
<pb:KR4f0005_WYG_358-22b>¶
毋忘有斐自修心¶
　　　篇留洞¶
徑循石洞有篇酬偶爾無過佳興投却顧隨行方伯語¶
還應嘉政為民留¶
　　　含滄亭¶
十二景都㸃綴工圖呈曽肖御園中(辛巳過此命繪圖/於圓明園秀清村)¶
(肖此/結搆)廿年事蹟一彈指拈句因之思不窮¶
　　雨(三月二/十日)¶
<pb:KR4f0005_WYG_358-23a>¶
啓程逾半月度嶺雪非阻(謂雪中過長/城嶺有詩)及至迴畿甸問¶
惟霑寸許長途或低濕亦或歴髙阜(叶/)低處尚㣲濘髙¶
則揚塵土頋低慮増潦經髙為(去/聲)望雨前朝東北風昨¶
夜飄細霔(叶/)靈寺果循名(昨十九日停駐保定之臨漪/亭其傍為靈雨寺是夜即㣲)¶
(雨飄/灑)春膏誠錫祜今日駐行營急陣霈卓午蘇詩向所¶
悉豈不念行旅權其輕重間我自依農父獨因繾低田¶
或致遲耕務(叶/)况聞津瀛間澇水消未普(昨秋霖潦總/督袁守侗稱)¶
(天津河間等屬低窪村莊間有/未盡涸出之地此時實不望雨)慰(謂高/田)愁(謂低/田)兩縈心¶
<pb:KR4f0005_WYG_358-23b>¶
不知何所措(叶/)然以是為恒弗以是為苦¶
　　喜晴¶
春澤今年美春朝乃喜晴菜町黄潤透麥隴緑鮮生信¶
矣増農况幸哉惬旅情東坡句堪傲視此兩全并¶
　　潭柘寺¶
近京古刹乆名題白足僧人守羼提(秦言忍辱也見名/義集忍辱為六波)¶
(羅密之一此寺僧人習持律而不叅禪雖/属有為法然不落苦空反入文字禪也)雖事莊嚴属¶
有象弗叅棒喝渉無稽㡬間精舎搆其左一日駐鑾旋¶
<pb:KR4f0005_WYG_358-24a>¶
自西戊嵗已年詩在壁不堪重讀祗悽兮¶
　　延清閣口號¶
閣號延清延片時我来虛牖刹那披豈如閣與清恒永¶
不較無知及有知¶
　　戒臺¶
嶺度羅㬋峻寺臻授戒臺密乗弟子謹(羅㬋為佛十大/弟子之一密行)¶
(甚/高)毘奈(毘奈戒律也/見名義集)世尊開徑自西東問律惟空色該¶
四山過法雨滿目絶塵埃¶
<pb:KR4f0005_WYG_358-24b>¶
　　西巡迴鑾駐蹕香山静宜園¶
正定五臺清蹕還便途一帶取西山遂教兩日静宜駐¶
未可七言春暮删歴覽麥塍欣緑野依然林壁對孱顔¶
黄綾詩本百篇滿擬閣吟情消以閒¶
　　昭廟¶
建兹昭廟駐班禪(見去/嵗詩)黄教圖恒震旦宣誰謂十旬暫¶
東土遂教寂滅返西天(經云生滅㓕/已寂滅為樂)知其無去惜為去¶
示此有遷原不遷馥郁梵香升寳鼎篆成卍字掲真詮¶
<pb:KR4f0005_WYG_358-25a>¶
　　三月晦日作¶
西巡演迆返園寮徼幸青郊暘雨調體物惟殷謙以受¶
勑㡬所戒滿而招林扉鳥喜緑將暗花埭蜂稀紅已消¶
九十春光無少欠(春三月或值小建則不足九十今嵗/正二三月皆大建是九十不欠一日)¶
(也/)那辭夏孟逮明朝¶
　¶
　¶
　¶
<pb:KR4f0005_WYG_358-25b>¶
　¶
　¶
　¶
　¶
　¶
　¶
　¶
御製詩四集巻八十¶
