# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:12.646738
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷三十五
<pb:KR4f0005_WYG_198-1a>¶
欽定四庫全書¶
御製詩三集巻三十五¶
　古今體一百首(甲申一/)¶
　　甲申元旦¶
嵗首從新紀蔀章甲申舒氣輳青陽欽哉德始乘春令¶
奉以仁行與物昌一意勤民宵復旰四時協序雨和暘¶
綵屏吉語多占瑞豈似淵衷敬畏長¶
　　元旦試筆¶
<pb:KR4f0005_WYG_198-1b>¶
仙蓂十二度旉榮今嵗初開葉一莖甲在震方宣木紀¶
申居坤位兆西成陽官入律欣舒疊星徳維時逮喜贏¶
江硯松箋重試筆千祥萬福萃元正¶
曙色闓披淑氣宣太和玉帛萬方駢宅中上繼卅三氏¶
建極今開百廿年最久昇平軼唐漢益深兢業凛氷淵¶
凛氷淵詎虚言可要在勤民與敬¶
天¶
　　元旦¶
<pb:KR4f0005_WYG_198-2a>¶
慈寜宫行禮畢御殿受賀¶
奉朔西瀛及北壖共知元日早春前¶
慈寧進賀千官率皇極來庭九譯連丹陛樂鳴叶韶律¶
御鑪香靄引祥煙發生功信東皇普億萬人増億萬年¶
　　竹如意¶
木根太樸玉金奢斟酌穠纎伴浄嘉貞素渾然存地榦¶
指揮那擬落天花籜冠賜共齊梁代麈尾製同王謝家¶
首曲中鉤身合度求信尺蠖義何差¶
<pb:KR4f0005_WYG_198-2b>¶
　　新正同豫軒¶
玉斗運鴻龍椒罇陳白獸聨情瓊宴張待偹霞軒留駢¶
羅綵勝輝消息春光漏芸霏翰墨筵情怡禮樂囿豫願¶
萬民同臺登普在宥¶
　　賔竹室口號¶
衆木待新春依然祇綠筠即看貞節度亦得號嘉賔¶
　　紫翠房¶
綈几氷疏翰墨香等閒休坐足徜徉紫圍翠邏雖遼待¶
<pb:KR4f0005_WYG_198-3a>¶
其意恒如具一房¶
　　嵌巖室¶
不是巖居人却愛巖居趣瓊島故假山嵗久天然足丈¶
室棲嵌巖㠎嶫間得路萬樹待春榮蒼松無改度偶到¶
便怡情小坐旋移歩分付十笏虚雲煙與朝暮¶
　　雲繪樓¶
駢羅仙木瑞氤氲初歳登臨與物欣却是西山供静賞¶
遥看留白以為雲¶
<pb:KR4f0005_WYG_198-3b>¶
　　元正二日紫光閣賜䝉古王公及回部宴即席得¶
　　　句¶
元正纔過綺筵排節賜先期為值齋(上元前例宴外藩/並行賜賚兹以值)¶
(齋故先期於初/二日即頒宴賞)遂試氷嬉千隊出(是日並令/觀氷嬉)旋歌露湛¶
八音諧舊藩已似世臣藎新部胥嫻國禮佳紫閣猶然¶
戰圖繪旌功益切奠遐懐¶
　　氷嬉聨句(有序/)¶
　　東郊候仗行頒三始之春西苑旉茵早展九賔之¶
<pb:KR4f0005_WYG_198-4a>¶
　　讌序過趯陂餞臘清餘六出璚葩班添蒲澥朝正¶
　　勝引四圍水鏡爰舉¶
國初令制用徵嵗首隆儀於時列楯諸郎傳呼小隊期¶
　　門上士排疊周阹扱鞵則芒刃發硎詎等䟦河示¶
　　趫轟礮而徼㳺從律寧誇躤栁蜚英方正正堂堂¶
　　百變陋魚龍曼衍倐行行止止一成兼鵞鸛彌縫¶
　　㧞幟尚徐麾蹴部誰攖壁壘捉襟俄㨗趂登陴共¶
　　羡神仙風外聼䲭鳴不盡抽房碧砮雲間看蝨貫¶
<pb:KR4f0005_WYG_198-4b>¶
　　無遺壓架元珠緬十年賦豈徒研辭歸數¶
典期寸晷詩皆就範頌戒㤀箴矧夫殿啟武成講事知¶
　　非嬉日軒鄰同豫聨情信洽氷天在蕃封黄斚胥¶
　　霑已承筐而誌渥俾冊府縹囊迭探還扣鉢以摛¶
　　芬庻幾思紹¶
前聞例¶
蘿圖之入詠抑且題留後勁須珤甕以&KR0679;珎撫兹篇藍¶
　　尾六廵適協環循六甲占翌旦遨頭一路端宜韻¶
<pb:KR4f0005_WYG_198-5a>¶
　　押一先¶
(御/製)開宴紫光元朔後氷涵太液早春前鴻嬉俾閲縁宣¶
武¶
　　鷺序分賡競騁妍陣擬頡䀪循古法歌徵糺縵¶
授新編納凌應莭儀常肄(臣傳/恒)吹琯迎韶典更駢三素¶
　　雲中凝皎皛六花臘裏積芊緜岸容琢玉龍池䕶¶
　　(臣來/保)山立輘瓊虎旅騫職貢來伻馳博洛朝正屬¶
　　國㑹和闐律師久讋洸兮潰(臣劉/統勲)繩伎徒矜美且¶
<pb:KR4f0005_WYG_198-5b>¶
　　鬈䠑踽齊班同㫮裂顤顟夾侍半頭纒聨情詎以¶
　　幽遐阻(臣兆/惠)¶
(御/製)佈惠兼令聼睹鮮有戒文恬誇豫大無非國俗致精¶
堅西瀛北漠胥來賀¶
　　縣圃環洲儼列仙潔映島陂仍綽約皚鋪鼇蝀自¶
　　連蜷引來¶
畫鷁舷殊扣(臣劉/綸)望去飛鳬履並躚朱芾生輝全蔽膝¶
　　緹衣待號各張拳雷霆出奮轟三㨗(臣阿/里衮)鵞鸛分¶
<pb:KR4f0005_WYG_198-6a>¶
　　行勒兩甄令肅但聞聲轣轆技嫺或作走盤旋廣¶
　　場㬅衍翻軍戲(臣舒/赫徳)萬頃玻璃當舞筵暗渡奚妨¶
　　璚作室頻犂欲藉海為田掣驚犀影波臣懾(臣阿/桂)¶
(御/製)砑訝綃紋鮫客搴魚負節過猶沍爾蟲疑時篤尚遥¶
旃配藜不礙趍千隊¶
　　轇轕重教蹴一川趫足髙驤時絶迹剽材繼至或¶
　　摩肩追風影籋奔踶馬(臣陳/悳華)曵電身投側翅鸇離¶
　　衆孤軒欣自試乘人鬥㨗怵他先凌虚遠逐追夸¶
<pb:KR4f0005_WYG_198-6b>¶
　　父(臣彭/啟豐)徑意飛行邁偓佺布武祗依馳道直呼名¶
　　惟聼唱聲連横庚絇齒瑩精鍇(臣董/邦逹)露夘韋條束¶
　　逹楄拓蹠利於超距迅竦軀稳似注坡便熊羆緁¶
　　獵臚雙引(臣張/泰開)¶
(御/製)荼火鮮扁領四員掄出鷹揚軼羣疾旁舒雁翼接行¶
翩天毬連中皆飛衛(古之善/射人也)¶
　　地軸通衡倘吕涓澤腹砥容九走坂和門孑比褐¶
　　纒旜捎雲浮奄剛移䍐(臣觀/保)偃月寒規早控弮屈¶
<pb:KR4f0005_WYG_198-7a>¶
　　曲長蛇縈首尾廽環大象運璣璇鵬搏倐挾扶摇¶
　　迥(臣于/敏中)觝角徐看蹴踘圓抛向獅鉤隨錦攫探從¶
　　驪頷抱珠眠撇擎掌上神逾勃(臣錢/汝誠)突過竿頭態¶
　　亦嬛趙幟㧞餘應避舍楚弓得處竟忘筌俯趨若¶
　　箇登先也(臣王/際華)¶
(御/製)髙舉於兹獲雋焉梡鞠騰空争上搏綵旗分界示中¶
權雕離靃繹光呈鏡¶
　　踸踔翹遥勢著鞭歡洽嘉平¶
<pb:KR4f0005_WYG_198-7b>¶
金母奉藝陳小部侲童沿要因摝鐸于畋習(臣蔣/檙)重以¶
　　投醪¶
大賚懸内外旗區均四百東西伍合逮三千坡翁故事¶
　　嗤秧馬(臣竇/光鼐)墨子新機陋木鳶彳亍幾曾泥滑滑¶
　　票姚一任履平平㧞河漫躍三春歩(臣金/甡)競渡寧¶
　　操五日船在藻恰逢羔未獻承筐還喜荔初傳九¶
　　賔紒辮森礝磩(臣陳/兆崙)¶
(御/製)八伯衣冠麗斗躔月窟飲騰豪士志玉壺詠屬翰林¶
<pb:KR4f0005_WYG_198-8a>¶
篇芸帷試重(去/聲)披長賦瞥眼東風十九年¶
　　陸治雪忩見易圖¶
兩峯髙並玉崔嵬忩下韋編破冷開借問天心何處見¶
一枝春報塢旁梅¶
　　降㫖加賑山東甘肅去嵗偏灾州縣¶
十行寛大詎虚談實政應教惠澤覃東厪低田沴齊魯¶
西憂瘠土旱凉甘貧分極次為賙賑令飭撫藩慎再三¶
恩戒侵漁須遍逮春來胥俾力農蠶¶
<pb:KR4f0005_WYG_198-8b>¶
　　甲申春帖子¶
愼微欽出甲敬始肇申堅瑞律元正後祥花臈日前¶
月竁天方接朝正並賀春布徳須教浹寧惟九域民¶
今嵗甲申乙夘日大清一百廿年春敬¶
天法¶
祖政由舊較雨量晴律轉新¶
　　集張照春聨字為春朝吉語得詩十七首(有序/)¶
　　向愛張照書凡屏扆殿壁間長幀巨幅多其奉勑¶
<pb:KR4f0005_WYG_198-9a>¶
　　書者每見輙裒為巻冊收弆其所書宫庭楣牖春¶
　　聨因嵗久更易新者所司以其舊版呈閲請毁之¶
　　余曰不可縑素雖剥蝕而筆墨精神故完好設以¶
　　蠧朽棄其誚與焚琴煮鶴等若仍其儷句輯藏又¶
　　與五都市賈斂售舊物不知鍳别者何異爰次其¶
　　大小行楷差爲七等得字四百有竒并於幾暇仿¶
　　春帖子體集成五七言詩十七首装池作巨巻並命¶
　　董邦逹繪嵗朝圖巻首以誌履端佳興夫集字法¶
<pb:KR4f0005_WYG_198-9b>¶
　　雖剏自古人若懐仁之聖教序趙模之千字文並¶
　　集右軍書鐫之然皆出自鈎摹且以散字牽就成¶
　　文缺者或假借補緝其於本來面目去之遠矣兹¶
　　既化無用爲有用而篇什聨屬墨跡宛然不異其¶
　　揮毫結搆自成全璧洵可珍也若夫釀花作蜜綴¶
　　腋成裘人皆知之而甜徹中邊縫無襞積則别有¶
　　㑹心焉而以春聨作春帖殆亦化機之自然流露¶
　　韶華花卉適叶文章者乎¶
<pb:KR4f0005_WYG_198-10a>¶
璿璣調化雨嘉節法青陽温樹深移影華開燭寶光¶
花麗明光殿春多晝靄縈鑪香昇靉靆¶
仁夀祝華苹¶
太平開萬象草為帶氤氲御景書蓂莢三花作曉雲¶
参三奉光大植萬美寧清六位符中正歡同百福成¶
政成豐屢泰近日物皆新雨露天方永騰歡遍兆人¶
惬心看寶字解愠以薫絃萬物咸時若風開美景天¶
亭映三霄瑞林飄四面香春圖揮一氣大地與風光¶
<pb:KR4f0005_WYG_198-10b>¶
鑰扶五雲鶴畫鏤四楣銀泉曲鳶魚想悠然濠濮春¶
松雲清棟牖書契藻嫏嬛四政和於燭祥風鳷鵲閑¶
爲圖煥龍馬齊七合璣璇甘玉時風雨遥看珠璧連¶
珠扉春洞逹青瑣日和嘉煙暖風徐動梅舒玉檻花¶
恩與仁風拂心當麗日明洪長凝寶位巍煥萬方清¶
三階清宴在平章華日和風帶景光文煥天成無不服¶
玉芝圃長鳳銜翔¶
九天圖畫太靈爲桐乳成林草細垂鋪戸巍然盛金璧¶
<pb:KR4f0005_WYG_198-11a>¶
寄心静賞物情怡¶
滴壺玉漏永¶
瑶池紫界雲天晝日遲鸞鳥交和輝寶樹恒春喜共協¶
仁慈¶
九衢絲柳乍摇風城雪輕寒旦日融綵燕轉簾頻語久¶
祥英照地見枝紅¶
碧枝瓊蕊麗天閶日近金鋪靄瑞光仗外祝山仍五玉¶
殿頭諧祉鬯三陽¶
<pb:KR4f0005_WYG_198-11b>¶
　　貨郎行題蘇漢臣畫¶
貨郎擔(平/聲)貨人休笑深宅曲院無不到借問此法創由¶
誰乃自宣和蘇待詔待詔尤復善嬰孩森森玉筍戲庭¶
階忽然軒渠舞且咭羣喜街頭貨郎來貨郎擔(去/聲)上無¶
不有文具武偹箱笥甊傀儡格五及樂器幣帛襍組筐¶
籮帚都無實用象形為推車拽以褦襶兒轉東鄰更過¶
西舍佁儗左右常相隨紛呼争貰或力奪貨郎欲行行¶
不脱本以鞭賈眩他人繫徽反致他嘈聒待詔此畫非¶
<pb:KR4f0005_WYG_198-12a>¶
誇竒極閙塲中合静思金剛六如猶費説斯以一圖而¶
轉之¶
　　詠周螭鈕鐘¶
銅始榮猿鑄歌傳咸黒章尚文允周代作樂繼前王舞¶
銑形完好篆枚製審詳虞鏞不可得於此緬中郎¶
　　新正重華宫侍¶
皇太后宴¶
東郊昨日始迎春北闕今朝迓¶
<pb:KR4f0005_WYG_198-12b>¶
鳳輪寶榼珠盤酬節令紅芽翠莢總鮮新¶
宫中堯舜鴻禧甲¶
膝下陽和燕語申詎為¶
慈遊事華衍天經欲示萬方人¶
　　漢玉蟠螭榖璧¶
漢代風猶見春官典可論中規成肉好襍器勝瑶琨似¶
有真人氣曾無剛刻痕每因兆多糓珍重未忘言¶
　　重脩¶
<pb:KR4f0005_WYG_198-13a>¶
　都城隍廟成因詣瞻禮¶
福民育物受禋長豈在追封侯與王八蜡水庸垂義古¶
六爻消息溯名詳¶
崇祠歳久加丹雘清蹕辰良致瓣香功著保甿同¶
社稷訛傳得氏或於楊允維萬姓安耕賈惟冀三時協¶
雨暘¶
盛徳承¶
天施厚貺大清奕葉鞏金湯¶
<pb:KR4f0005_WYG_198-13b>¶
　　石芝¶
　　説文珊瑚生於海本草又稱生海中磐石上白如¶
　　菌一嵗變黄二歳變赤此石芝似之豈火樹所未¶
　　變成者耶盖錢陳羣所進而非蘇東坡折食之物¶
　　也率爾題句並驛令和之¶
還鄉未下海中羅(陳羣故里嘉興有/還鄉河假借用之)石菌居然致則那¶
蒸出歎非如子厚夢遊幻亦異東坡芳甘漫擬雞蘇味¶
斐郁宛同鳳尾娑何必賤珉鎮珎玉他山原待琢兮磨¶
<pb:KR4f0005_WYG_198-14a>¶
　　名畫薈珎¶
儒服黄冠對奕盤緇流袖手坐旁觀鍊師自擅還丹術¶
開士賁來覆釡餐(二句櫽括/摩詰詩意)平路嶮巇此了了幻途名¶
象任般般藝林牛耳誰當執早有人登詩畫壇¶
　　　右王維圍棋圖¶
抑為長信抑昭陽黙坐誰能識寸腸聊得性蓮欄外伴¶
忍教恨扇篋中藏無心去理驚鴻舞有髮羞為墮馬妝¶
便與世間留面目猶勝賂畫誤王嬙¶
<pb:KR4f0005_WYG_198-14b>¶
　　　右周昉宫人紈扇圖¶
誰云花事有窮時孤注請㸔設女夷黄白謾論入譜朶¶
髙低總是傲霜枝冷香宜自風前度瘦影偏於月下披¶
畫院宣和此津逮試從勾渲認丰姿¶
　　　右黄筌叢菊圖¶
倜儻千秋自不磨偶然遊藝興婆娑四株檜有髙低境¶
一例巖無分别科全是㳺龍圖夭矯那須退鷁恨蹉跎¶
此翁磊磈多竒想知復胸中意寓何¶
<pb:KR4f0005_WYG_198-15a>¶
　　　右蘇試巖檜圖¶
曲欄干側老松陰知已相於惬静尋倚石不妨竒似貌¶
剥蕉畢竟覔無心忘形何必輕簮組閲世依然論古今¶
却笑阮嵇鄰放蕩一時沉醉竹林深¶
　　　右李公麟文㑹圖¶
朔風吹雪滿千山縱有交逰絶徃還消得此時親翰簡¶
愛他古道照容顔開忩坐處渾忘冷入夜映來好是閒¶
欲笑引光鑿壁者箇中三昧未容攀¶
<pb:KR4f0005_WYG_198-15b>¶
　　　右李唐雪忩讀書圖¶
萬玉蕭森翠影韜間(去/聲)間(平/聲)鬬局見方袍六波羅蜜無¶
争義八不還中有死鏖此勝彼輸齊放下怡情適性且¶
相遨依稀蓮社為清㑹背立之人定姓陶¶
　　　右馬逺竹林僧奕圖¶
兩兩鴛鴦戢翼棲秋塘風定月華西已欣對立波爲鏡¶
何必低飛浪作梯籠檻有時仍聚首釡鬵不入免調醯¶
鷗波亭上拈毫際意寓南華與物齊¶
<pb:KR4f0005_WYG_198-16a>¶
　　　右趙孟頫沙渚雙鴛圖¶
争利分明傳范蠡扁舟長徃又從斯吴顛越躓胥夢幻¶
月白風清無改移斷岸春波刺蒲際歸雲逺浦落帆時¶
羶薌箇裏人多矣知復持竿釣者誰¶
　　　右趙雍五湖風月圖¶
買舟將欲赴吴淞甫里勾留謾寄蹤(見瓚自/識語)幾曲逺山¶
行且止一時南渚興偏濃主爲菊徑陶元亮客是竹林¶
阮仲容稍事經營易簡淡只縁屬念在髙峰¶
<pb:KR4f0005_WYG_198-16b>¶
　　　右倪瓚南渚泊舟圖¶
霜染秋林深淺紅書堂疑在絳雲中依然不改惟獨樹¶
似者爲誰立兩翁商酌吟情元與白檢参畫格浩兮全¶
平頭奴子須頻掃軟火煎茶勝㸑桐¶
　　　右盛懋紅葉書堂圖¶
一笠孤亭對渺茫幾株髙樹倍尋常依稀清閟出塵格¶
伯仲香光選佛塲(董其昌名畫大觀同藏/内府自題爲選佛塲云)且喜聨珎同¶
閲古更饒成珏兩存唐(董冊惟一王維雪溪此冊首列/王維圍棋圖次即周昉宫人紈)¶
<pb:KR4f0005_WYG_198-17a>¶
(扇圖較董猶/多一唐蹟云)不脛羅致誠猶易蒿目賢才愧莫當¶
　　　右曹知白喬樹草亭圖¶
　　降㫖緩徵直𨽻去嵗勘不成灾州縣應徵賦税詩¶
　　　以誌事¶
畿輔昨洊饑賑貸屢熟籌賑則既與民貸應逢稔酬¶
皇天慈萬民去嵗幸有秋即厪償無力緩許登來牟而¶
何秋出蝗亟命勤捕搜雖稱不爲灾蹂躙寧免不新正¶
當佈恩此正所宜賙一十三州縣皆曾螟螣投舊貸及¶
<pb:KR4f0005_WYG_198-17b>¶
新供概令遲呼求庶幾事春耕閭閻餘力留一以愧幕¶
調一以懐井收¶
　　赤玉韘¶
大榦衍崇崑玉河産瑞璠貢庭裒燦匣成器稱(去/聲)開弴¶
小雅曾吟決諸書亦紀璊本來五色備血浸祇虚言(説/文)¶
(玉有五色今和闐貢玉誠五色皆偹所謂蒸栗雞冠土/華璘㻞者不一而足問之則稱河中嵗久受天地精華)¶
(之氣而然乃知入土出土土/浸血浸之語未必盡實也)¶
　　新正重華宫¶
<pb:KR4f0005_WYG_198-18a>¶
紀嵗維閼逢建月欣奏達行時夏正佳言治虞書括重¶
華予青宫舊學時省察望道猶未見克已寧盡脱綵勝¶
亦銀楣仙木亦繡闥崇儉以身先概屏(上/聲)難戛戛所願¶
兆農祥敬奉璇璣斡¶
　　劉松年東山絲竹圖¶
邱壑陶情豈浪逰何妨浮議任悠悠新亭流汗沾衣後¶
始信平生有劣優¶
觴詠東山絲竹隨四郊多壘諷羲之若非肥水以竒勝¶
<pb:KR4f0005_WYG_198-18b>¶
鎮物風流亦底為¶
千秋賭墅作名談安石寧徒聲色耽北埭已聞方召伯¶
西州還復慟羊曇¶
雍和宫瞻禮¶
龍池慶邸鹿王筵¶
福佑三千與大千新嵗自天霏玉葉延禧特地禮金田¶
無遷便是法雲住每至常瞻¶
聖日懸綵勝華鐙依舊綴黯然為(去/聲)憶卌年前¶
<pb:KR4f0005_WYG_198-19a>¶
　　如意室述懐¶
此室㓜居曽偶來感弗勝無端朝夕裏不覺嵗年增¶
墻見真徒語¶
庭趨那再能踟蹰緬如¶
意可未負丕承¶
　　顯佑宫三首¶
百年琳觀勝朝遺丹雘重新煥柍楣有舉何妨遵不廢¶
瓣香慶落迓春祺¶
<pb:KR4f0005_WYG_198-19b>¶
崇構枚枚豁且庨迎門古月在梅梢(墀中砌石上有文/象梅梢古月舊物)¶
(也/)清霄香雪雲間泛入藉依稀林與茅¶
武當送豈效前明壬癸龜蛇語或誠但使佑民即宜敬¶
禋宗奚必致深評¶
　　新春悦心殿¶
謁廟有餘暇陟山亦偶然春陰又覺好細雪已徐翩底¶
藉椒花頌待吟瓊葉篇悦心端在此可以荅韶年¶
　　漪瀾堂¶
<pb:KR4f0005_WYG_198-20a>¶
書堂瓊島陰北臨太液池氷光尚未融漪瀾聊待之以¶
其肖浮玉壁寫南廵詩一以騐今昔一以増忸怩忸怩¶
所為何侯度吾誰欺¶
　　碧照樓¶
一例氷光呈碧照所饒風度靖波瀾恰如月鏡懸清朗¶
何必微雲㸃綴看¶
　　畫舫齋口號¶
畫固鏡花溪月舫寓水流風行合坐普門大士静演不¶
<pb:KR4f0005_WYG_198-20b>¶
滅不生¶
　　小玲瓏室¶
剥蕉心境玉壺中宛轉迴廊水面通忩外扶疎種幽竹¶
因風亦戛珮玲瓏¶
　　雪(正月初/五日)¶
立春越二日六出佈祥花鵞毳宵仍落鴛樓瓦遍遮潤¶
資莩甲始澤接宿年賖望外叨¶
天貺欣餘敬倍加¶
<pb:KR4f0005_WYG_198-21a>¶
　　題王紱詩畫巻¶
佳處可遊亦可居擬將蹤跡混樵漁溪光不讓琉璃也¶
峰色翻看圗畫如洋泌樂飢誠切彼小山招隱雅殷予¶
陪逰駙馬更何事欲起九龍一問諸(圖後紱自書入蜀/還京逰覧諸作稱)¶
(駙馬公奉使入蜀因命侍行舟中云云姓名事/蹟既不可得而詳然可知紱亦非真遯世者矣)¶
　　詠古玉斧珮¶
製以廉貞寓珍惟温潤資性真禪者性肌是道人肌撫¶
處不留手對之有永思若論年近逺劈正共殷時¶
<pb:KR4f0005_WYG_198-21b>¶
　　齋居夕景¶
雪後釀輕寒望前吐新月簾旌下氍毺盆卉噴馡馞華¶
檠蘭燄輝繡戸綺錢掲席懐漢帝問政凛周王忽誰曰¶
此幾閒最難窮理窟¶
　　題馬麟花卉小幀¶
　　　蛱蝶尋芳(木香錦葵/)¶
别開生面馬蹄香玉蘤瓊葩各鬭芳㸃染椒塗供睿賞¶
(幀中題坤寧睿筆盖/彼時后宫中物也)那更五國憶凄凉¶
<pb:KR4f0005_WYG_198-22a>¶
　　　上苑韶光(紫丁香/)¶
半臂江山猶可撐韶光上苑正怡情了知衣紫勝衣白¶
不見山人覿面迎¶
　　　御園嘉卉(玉芙蓉/)¶
非春艷(牡丹一名/玉芙蓉)復非秋朶(拒霜一名/木芙蓉)掌上仙人金殿¶
旁别有鍾陵寄遐思(平泉草木記鍾/陵有同心芙蓉)可須畫史恨王嬙¶
　　　清和池沼(蓮/)¶
新蓮出水鳥相呼御沼清和儼入圖泛索如將縱遥目¶
<pb:KR4f0005_WYG_198-22b>¶
定須小駕出西湖¶
　　　瑞露凝香(象牙紅鹿䓗/)¶
瀛海珊瑚堪作筯崑崙瓊琇乍為盃九天沆瀣擎来滿¶
漢武金盤底藉哉¶
　　　瓊葩玉暎(鵞毛玉鳳花/)¶
鼔翼翩&KR1473;儼欲飛九苞未覩徳為輝鳳兮奚被鵞毛號¶
難解丹青寓意微¶
　　　秋塘曉艷(芙蓉/)¶
<pb:KR4f0005_WYG_198-23a>¶
祗候(麟/)能傳待詔(逺/)風徒觀䟽渲極精工碧江未見舒¶
霞脚幻出霜前一帶紅¶
　　　桂林霜氣(桂/)¶
爽入金&KR1195;月有光碧瓊枝上粟霏黄皋塗自是臨安美¶
使我遐心憶鷲香(鷲香庭為西湖行宫八景之一庭中/古桂森蔚南廵詩有何當秋宇下滿)¶
(意領天/香之句)¶
　　詣齋宫作¶
玉葉棲鴛瓦金根出鳳闈¶
<pb:KR4f0005_WYG_198-23b>¶
祈年瞻寶殿糓日喜晴暉退憩齋宫肅坐消香篆馡敢¶
云逢豫泰惟是慎幾㣲¶
祈糓禮成述事¶
年紀甲申昭木徳日臨辛酉籲金穰惟欽稼穡民爲本¶
敢懈躬親嵗以常一意屏營蒼璧薦六英叶律紫烟翔¶
璘㻞積素輝田燭¶
乾澤承餘敬益蘉¶
　　趙雍臨李公麟人馬圖¶
<pb:KR4f0005_WYG_198-24a>¶
性是龍媒形鳳姿于思左立控鞿羈貢呈哈薩尋常事¶
乃信王孫非炫竒¶
　　新正奉¶
皇太后幸圓明園即景成什¶
誾誾景報園林美穆穆歡承¶
福履康初嵗行時将慶莭開韶有喜祝¶
無疆日長蓮漏三階正春到梅盆合殿香更向西山㸔¶
積雪¶
<pb:KR4f0005_WYG_198-24b>¶
天教鐙夕萃千祥¶
　　盎春書屋有㑹¶
何處貞元見徃還情欣理趣静開顔盎看物物含韶際¶
春在人人方寸間小閣又懸金作勝逺山聊借玉為鬟¶
鐙宵屈指遲三日得展芸編好是閒¶
　　竹宻山齋¶
千林踈際竹依然詰屈山坡得逕穿髙下偏宜皴積雪¶
白珩響應緑瓊懸¶
<pb:KR4f0005_WYG_198-25a>¶
　　琴趣軒口號¶
無絃亦不壁間懸琴趣居然在目前小矣髙山流水志¶
企之解愠阜財篇¶
　　開鑑堂¶
書堂臨滄池因以名開鑑鑑意常有言㑹心兹别騐元¶
氷尚爾凝緑波曾未泛平鋪雪迷離掃拭資長鑱忽然¶
光愈皛有似旃摩䀡寄語彼鏡瀾一著應斯欠¶
　　題和闐玉榕隂髙士圖¶
<pb:KR4f0005_WYG_198-25b>¶
人與侍中同披襟榕荔風平生磊落志騁望付長空¶
　　題金廷標仿蘇漢臣貨郎擔圖¶
兒童䦨買笑還嗔維谷徒誇百貨新不向圖生分别見¶
悟殊此者更何人¶
　　掃雪¶
臘前及春後屢霑六出瑞滋麥兼去螣原田有頼積庭¶
除乃作泥不無掃蕩事棄之良可惜因縁得佳計俾壅¶
樹之本潤比膏雨漬新植根深舒舊林枝長遂集役不¶
<pb:KR4f0005_WYG_198-26a>¶
徒然視勞賞次第既以資栽培復不孤¶
天賜頒惠洽衆歡一舉三善偹¶
　　新正萬夀山¶
鐙宵未到日猶寛萬夀山光隔嵗㸔嫩緑纔抽向陽地¶
凍銀逺結識冬寒且遲瀛海浮青雀何必雲和叶紫鸞¶
片刻肩輿歸御苑由來佳處戒盤桓¶
　　樂夀堂¶
背山面水有書堂責實循名趣毎長知者樂兼仁者夀¶
<pb:KR4f0005_WYG_198-26b>¶
月真慶值雪真祥無妨蓄眼芳菲待耐可娛情翰墨香¶
節事未臨幾務簡沖融佳處小徜徉¶
　　雲松巢¶
雲出松根松覆雲濃青淡白互氤氲畫家艱致求神肖¶
粉本虚從直榦分¶
　　道存齋¶
春色二分未春音萬物知爆如雷啟蟄雪與月為期静¶
契端倪表動先韞藉宜閒齋偶目擊真覺道存斯¶
<pb:KR4f0005_WYG_198-27a>¶
　　石舫¶
常年棠枻艤湖隈湖上行春隔嵗来却笑黄龍與青雀¶
浮波還有待氷開¶
　　清可軒¶
山隂最佳處側倚芙蓉朶因迥復就深位置殊帖妥虚¶
從忩底憑壁在屋中裹綺綴例不施愛此真清可㿽梅¶
未放榮縁弗攻以火¶
　　賅春園得句¶
<pb:KR4f0005_WYG_198-27b>¶
小園春稚閲春賅豈是無端虚此來試看苞含甲莩處¶
千紅萬紫箇胚胎¶
　　周臣春泉小隱圖¶
蘚壁柴扉任掩開虚堂隱几有書陪越童擁帚松花落¶
不爲無端待客來¶
　　微雪(正月十/四日)¶
積雪滿園林遥空又作隂細霏霙莅颯寒逼氣深沉韜¶
月定何礙宜田喜不禁庭除漸團聚逕向玉中尋¶
<pb:KR4f0005_WYG_198-28a>¶
　¶
　¶
　¶
　¶
　¶
　¶
　¶
　¶
<pb:KR4f0005_WYG_198-28b>¶
　¶
　¶
　¶
　¶
　¶
　¶
　¶
御製詩三集巻三十五¶
