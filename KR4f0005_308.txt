# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:16.249207
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷二十九
<pb:KR4f0005_WYG_308-1a>¶
欽定四庫全書¶
御製詩四集巻二十九¶
　古今體一百二十八首(乙未五/)¶
　　西直門外¶
節臨龍見舉¶
常雩清曉還宫齋宿吾半月園居踈命駕今來農况閱¶
沿途¶
麥芃五寸&KR0927;盈寸都為優霑春雨饒蓄目青蔥同一色¶
<pb:KR4f0005_WYG_308-1b>¶
輕輿緩度不知遥¶
髙低苖碩緑如油三月難逢兩雨優(三月初九初十得/雨四寸廿四日復)¶
(得雨五寸且逺近均/霑實北方所䍐覯也)陡憶去年五月景一為慰復一為¶
憂(昨嵗三月之雨雖不及今嵗霑足亦屢經微潤乃至/芒種節仍覺望澤致麥收稍減兹春霖雖幸渥優然)¶
(距麥秋尚逺劭農之/心正未能全慰耳)¶
　　宿齋宫即事¶
星惟辰見月惟陽宫漏聲遲日正長仍似昨年斯望㨗¶
(昨嵗盼㨗雩祭齋居時阿桂正當罙入擬派兵六路分/攻急    音之至齋居詩曽及之今嵗宿齋宫阿桂奏)¶
<pb:KR4f0005_WYG_308-2a>¶
(至現與明亮訂期㑹勦三四日内即可進兵冀速集事/阿桂距賊巢咫尺轉瞬𢷬穴擒渠且與明亮夹攻尤為)¶
(事半功倍兹以集勲/在邇盼望㨗奏更切)敢云春雨已占祥每因閒暇廑無¶
逸曰奉居諸運有常孰謂值齋方事簡書呈四庫勘猶¶
忙¶
　　題敬齋古今黈(有序/)¶
　　永樂大典聚書雖多而依韻雜排割裂凌亂以有¶
　　用之書散置無用誠可惜已兹命詞臣重加校録¶
　　裒輯於零斷之餘率多善本古今黈其一也此書¶
<pb:KR4f0005_WYG_308-2b>¶
　　目見扵元史者凡四十巻今所收雖僅五之一而¶
　　四庫臚編具有條理仍不失為完書且辨晰疑義¶
　　折衷釐正尤極精審洵散篇中之最佳者至李治¶
　　以黈名書惟取義於不外聴予則以黈纊塞聰有¶
　　合扵君臨之道因題什而序之¶
韻分書割太無端不學從來致浩歎裒散排全資翰苑¶
連珠集腋得神完覃研喜見仁卿(冶/字)著典核應同觀國¶
(王/)㸔方朔剏言藴古衍(雖黈纊塞耳而聴於無/聲張藴古大寶箴語)繹文永¶
<pb:KR4f0005_WYG_308-3a>¶
惕作君難¶
　　詠四靈¶
　　　麟¶
聞説仁斯藪可致虚傳鬭則日無光十三年内五十見¶
何乃多乎笑漢章¶
　　　鳯¶
儀簫舞磬瑞稱久六象九苞徳以彰宣聖猶然歎不至¶
國安誰曰好文翔(見帝王/世紀)¶
<pb:KR4f0005_WYG_308-3b>¶
　　　龜¶
兆筞無遺七十鑽却何能避豫且患漆園見此羡曵尾¶
不顧王招持釣竿¶
　　　龍¶
鱗屬之中神莫如雲從雨施利耰鋤未臻作則心天地¶
為畜安能不淰魚¶
　　題董誥江寧名勝圗十幀¶
金陵東道館扵斯憶昔南巡每駐之却恨建文無決斷¶
<pb:KR4f0005_WYG_308-4a>¶
燕兵一夕過髙資(明建文優柔寡斷燕王既叛猶懼負/殺叔之名致其屢脫扵難及燕兵次)¶
(髙資港尚從迂儒之策割地求和迨童俊迎降金川失守遂至/不救爾時君若臣庸懦無能實為可歎髙資地近龍潭因及之)¶
　　　右龍潭¶
繡峯圍處畫屏如昔日隆昌今慧居(寺舊名聖化隆昌/    皇祖南巡改)¶
(名慧居并/    賜額)毎至金田㕘月相一瞻¶
奎額一欽予¶
　　　右寶華山¶
江中插入聳危磯燕子翩&KR1473;是也非萬古千秋不飛去¶
<pb:KR4f0005_WYG_308-4b>¶
似嗤王紀詡烏衣¶
　　　右燕子磯¶
披圖復見蔣陵湖曽是澄波泛舳艫十載熾然異今昔¶
六朝風月總無殊¶
　　　右後湖¶
長干古寺至今存永樂攘之曰報恩(寺本晉長干之舊/明永樂間重建改)¶
(今/名)&KR1000;蔓連誅滋罪業借兹修福實無門¶
　　　右報恩寺¶
<pb:KR4f0005_WYG_308-5a>¶
據阜髙臺俯井閭講經因以得名諸維摩已是為糟粕¶
梁武真成拾唾餘¶
　　　右雨花臺¶
聳翠層巒接碧空清涼襟袖拂天風石頭城一西臨望¶
千古興亡慨歎中¶
　　　右清涼山¶
眀初十廟奬功臣南渡誰當繼後塵嗤彼𢎞光寵馬阮¶
聞雞起舞更何人¶
<pb:KR4f0005_WYG_308-5b>¶
　　　右雞鳴山¶
鼓琴乾闥梵經宣平石何妨響四絃(寺左側有琵琶街/人鼓掌其間則街)¶
(石作彈絲/聲應之)庭古千年聴法樹遷因鐘阜豈其然(相傳寺/本在鍾)¶
(山因卜孝陵移之今所然庭松似近千年定/非當時所徙植者則移寺之説或出傳訛)¶
　　　右靈谷寺¶
天闕雙撑翠萬層陸倕銘早豔佳稱侍臣典試圗真面¶
逸興重因到秣陵(此冊乃董誥典試江/寜回程所圗以獻者)¶
　　　右牛首山¶
<pb:KR4f0005_WYG_308-6a>¶
　　題九章算術(有序/)¶
　　是書雖為晉劉徽注而其名則始見扵唐書盖自¶
　　李淳風注釋義遂大顯北宋時人䍐習者漸以湮¶
　　晦南宋慶元中鮑澣得其本寫入秘閣世亦莫得¶
　　而見眀初編列永樂大典然依韻分排閱者鮮能¶
　　究其端委則雖存猶亡也兹以校勘四庫全書詞¶
　　臣扵斷簡零篇中裒輯得九篇悉符鮑澣之舊顧¶
　　鮑本無圗今諸臣按注意補為之雖未能必其盡¶
<pb:KR4f0005_WYG_308-6b>¶
　　合皆可因注推演而知則亦未嘗或紊視澣所傳¶
　　殆有過之無不及矣算法自¶
皇祖表章以來可謂大備是書至今始出或亦顯晦有¶
　　時固有莫知其然而然者乎夫九章昉扵周官六¶
　　藝教於洙泗余雖未習其事要不得謂非學者所¶
　　當肄業及之者也系詩題識如左¶
算術由來非所學不知難強以為知大成廣集欽¶
皇祖(儀象皇祖講眀算法為萬欽定數理精藴/    考成等書實足    世算學標準)六藝曽¶
<pb:KR4f0005_WYG_308-7a>¶
論愧¶
仲尼分韻笑他割裂者補圗欣此稡完之時為顯晦晦¶
今顯是用摛毫作弁辭¶
　　孟夏¶
常雩禮成述事是日雨¶
例舉¶
雩禋適值雨心因慶益切心寅沐¶
恩幸繼三春澤修祀剛逢立夏辰(是日/立夏)時若籲和協箕¶
<pb:KR4f0005_WYG_308-7b>¶
畢欽哉執禮率臣鄰王師罙入賊巢近翹冀¶
鴻禧㨗報臻¶
雩祭畢雨中迥鑾之作¶
祭畢猶然雨細零禮輿返蹕出櫺星屏營誠慶誠欽畏¶
得此何修仰¶
昊靈¶
兩年一例適逢雨陪祀臣工慶幸同稍暵憶捐端午節¶
(昨嵗宴賞雩祭值雨及至芒種節後仍不免覺旱因罷/端午    今年祭時又沐甘膏固深慶幸然距夏五為)¶
<pb:KR4f0005_WYG_308-8a>¶
(期尚逺懼復似昨年/之望澤未敢即慰云)祇期懼未敢期豐¶
夏節祥膏霑繼春濕衣因命賜諸臣(在祀人壇執事及/陪    貟朝衣霑)¶
(濕命行賞以均例也/天貺亦循上年)非闗施惠聊遵例¶
天澤受應與衆均¶
　　憩承光殿六韻¶
逺宇輕雲歛層城曉旭輝扵斯稅鸞輅遂此換龍衣牕¶
景異春夏松隂齊瘦肥小停清漏聴速駕御園歸閱稼¶
厯郊野詢¶
<pb:KR4f0005_WYG_308-8b>¶
安謁寢闈有行莫非事無逸以為依¶
　　郊北¶
郊北異城南雨澤似稍遜麥固含風佳&KR0927;亦帶露潤問¶
以地所霑則稱餘一寸騎(去/聲)行仍起塵斯之未能信慰¶
弗抵惜多再霈吾企願¶
　　御園首夏¶
通閏因敎節令遲御園首夏似春時紅輕緑重雖恒例¶
午暖朝凉不定期楊栁絮稀經雨減牡丹花放待風吹¶
<pb:KR4f0005_WYG_308-9a>¶
如斯佳景厭歡賞為盼軍營馳㨗旗¶
　　題李若水忠愍集¶
主和誤國罪奚辭即使弗和禍亦随(或謂若水初亦頗/主和議卒能慷慨)¶
(殉節足以自贖此以和議為非自属正論第彼時宋勢/日弱金勢日強求和固適以自趣其亡即不請和亦未)¶
(必能禦敵而幸免於禍非/有識者未易見及此耳)慷慨捐軀誠可尚詩文成集¶
合敎垂浩然之氣塞天際不幸而生革命時全彼忠還¶
申已義事非得已慘何為¶
　若水厲志不屈捐軀以成其忠克全臣節亦其生辰¶
<pb:KR4f0005_WYG_308-9b>¶
　之不幸然大金當革命之時自非若水之所得而抗¶
　殺之以全其名亦即以申已之義其事本非得已苐¶
　解頤斷舌處之太慘金將尼瑪哈實不免過當夫金¶
　宋在當時猶敵國也若明永樂簒逆於不附已者横¶
　加誅戮則皆其本朝臣子且洪武所留貽者乃俱戕¶
　賊不顧其扵天理澌滅殆盡甚且投鐡鉉扵鑊剥景¶
　清之皮則殘忍慘毒尤非人類所為向每為之不平¶
　兹論李若水事因併及之¶
<pb:KR4f0005_WYG_308-10a>¶
　　奕局謡詠劉璟事¶
奕局縱横十九路有直無曲平如砥燕王對奕夫何人¶
其人谷府之長史不可讓終不敢讓稜稜氣早難折矣¶
獄中徽髪竟自經節概伯温真有子正言弗屑學魏徴¶
遺直魏徴應愧死¶
　　題錢維城藤蘿牡丹¶
髙覆傍擎致各都寫花寫韻若斯夫姚黄具體而㣲矣¶
(淡黄/色)魏紫不言乃善乎(紫色丹二/種牡)何必施松方上逹試¶
<pb:KR4f0005_WYG_308-10b>¶
㸔垂蔓亦低鋪(藤/蘿)金鈴愛惜誠無藉步障紫絲遮䕶殊¶
　　詠官窰小方缾¶
官下柴一等希珍致亦艱撫無薜暴類置合硯甌間穿¶
耳便攜帶澄心伴晏閒方難圎易治(瓷器圎者鏇之立/就獨方物即至小)¶
(亦須手捻而成最難/完整見窺天外乗)可以悟身閑¶
　　題和闐玉鏤髙人筞杖圗¶
玉溪産玉富和闐厥貢春秋驛路傳呈質弗需荆客獻¶
寫圗遂命齅人鐫(五音集韻治玉之工作/玉音齅齅人即玉人也)杖扶却頋僮¶
<pb:KR4f0005_WYG_308-11a>¶
随影茶罷𨚗愁鶴避煙大夏早知蜀卭竹斯人應遇漢¶
張騫¶
　　初夏討源書屋¶
夏朝問¶
寢恒退憩昔嵗侍¶
飴此緬思¶
康健仰瞻増一喜¶
燠休追憶復餘悲人情因識難扵静世理要當措以宜¶
<pb:KR4f0005_WYG_308-11b>¶
結念香山逰趂暇往還四日駐為期¶
　　鑑逺堂¶
昆明欲亂流且止慢登舟耐可石橋過聊因水閣逰憑¶
忩惟一碧寓意在三秋設曰人倫鑒艱哉任兩眸¶
　　昆眀湖泛舟由玉河至静明園沿途雜詠¶
隔嵗香山例一逰平湖横渡木蘭舟波寛鑑逺臨西望¶
上下巒光早漾浮¶
開拓湖池縁底事利農習武兩殷吾畫圗四面今多景¶
<pb:KR4f0005_WYG_308-12a>¶
自問還慙有是乎¶
橋垂玉帶卧横波内則昆湖外玉河過此雙隄例引䌫¶
黄頭省力笑顔多(湖寛盪槳黄頭未免費力過橋則有/堤岸可引縴而行拏舟者乃喜人情)¶
(怯勞好逸/率如此)¶
似罫溪塍始插秧茅檐簾下值蠺忙今朝耕織圗名副¶
為爾廑懷正未央¶
兩畨春雨潤鱗田種稻今年早向年夏長秋收時尚逺¶
心雖小慰更茫然¶
<pb:KR4f0005_WYG_308-12b>¶
節節牐河有蓄宣櫓摇還藉䌫絲牽賞花笑彼遇石者¶
(宋仁宗與侍臣賞花釣魚宴賦詩適永興軍進山水石/因命賦之詩多荒惡者中坐優人入戲作執筆吟咏状)¶
(一人忽仆於石上曰數日來作賞花釣魚詩凖備應制/却被這石頭擦倒明日命中書鈐定其詩鄙惡者與外)¶
(任見東/齋遺事)恰似今兹上水船(摭言載唐裴廷裕在内廷文/書敏㨗號為下水船梁太祖)¶
(受禪姚洎為學士問及廷裕行止洎舉下水船事/以對太祖謂洎曰卿便是上水船也洎有慙色云)¶
玉泉原是水源頭量水髙低事蓄收物理由來貴節制¶
寧當一往聴其流¶
漾過髙水界湖樓園至静眀畫舫收今日此間慢留憩¶
<pb:KR4f0005_WYG_308-13a>¶
且需歸便有詩酬¶
　　初夏香山静宜園駐蹕¶
山墅曽無廿里遥輕輿尋勝趂良朝今年憂樂何其屢¶
(近據阿桂奏報現與明亮訂期㑹勦兩三日後雪泥漸/乾即可相機罙入正殷縈盼乃昨奏参賛大臣固倫額)¶
(駙色布騰巴爾珠爾舊疾忽發勢殊委頓亟命其子鄂/爾哲特穆爾額爾克巴拜挈御醫馳往診視以冀速痊)¶
(翊日奏至則色布騰巴爾珠爾業於前月廿八日奄逝/昨已復其王爵兹並賜帑治䘮且命沿途護其歸櫬以)¶
(昭軫/恤)數日棲遲藉以消傍砌紅留花放朶連林緑重葉¶
封條閏前首夏如春暮觸緒都闗燮與調¶
<pb:KR4f0005_WYG_308-13b>¶
近處山園果不羣(靜寄山莊避暑山莊景俱較此為勝/而距京各數日兹則附近郊坰亦足)¶
(供登/眺云)峯姿泉韻静宜欣氣含生動有形畫格寄古初大¶
塊文螺翠欲飛昨過雨筍青半隠曉留雲如斯佳豈吾¶
誠樂猶自軍書問夜分¶
　　棲雲樓¶
書樓倚巘號棲雲此日晴峯靄霽氛過雨數朝雖弗惜¶
為霖應候實尤欣期惟名副疑難副舍却農勤無所勤¶
瞻禮金仙慶新鼎(香山寺嵗乆就頽為重/葺鼎新之因來瞻禮)鐘聲上界已¶
<pb:KR4f0005_WYG_308-14a>¶
遥聞¶
　　香山寺瞻禮作¶
廢頽寧彼聴輪奐又兹逢原是有為法何闗最上宗五¶
言屬糟粕四面列芙蓉一種無新舊階前聴法松(庭前/有松)¶
(盖數百年物向稱聴法松定為/香山二十八景之一曽有詠)¶
　　題歡喜園¶
精舍築之佛殿傍在寺言寺近宗㫖因取人天大恱意¶
是則名園乃所以世出世間究或殊我惟先憂而已耳¶
<pb:KR4f0005_WYG_308-14b>¶
每臨斯處輙赧顔然弗以此而易彼今朝乃實有僥倖¶
下視芃芃麥田美嗟我農夫爾我同爾如歡喜我歡喜¶
　　來青軒¶
軒號來青舊蹟標多年題額已沈消(春明夢餘録稱來/青軒為明神宗所)¶
(書額其蹟今/已無存矣)何如四字¶
奎章煥¶
普照乾坤萬古昭(普照乾坤四字四字皇祖御書康熙/十六年所題額    函盖宇宙洵足)¶
(昭示萬/年也)¶
<pb:KR4f0005_WYG_308-15a>¶
　　𢎞光寺¶
九曲松窮見耆窟入門屏息禮金身去年此日有何異¶
色相空如底是真慧草階前亦生意徳山户外自佳鄰¶
穹窿圎殿圗金碧創製猶傳髙麗人(見春明/夢餘録)¶
　　香巖室¶
香巖傍靜域精室遂名之息慮任諸品開牕納萬竒林¶
姿供摘句泉意與澄思去嵗如昨日來今又底為¶
　　超然堂¶
<pb:KR4f0005_WYG_308-15b>¶
歩輦已慣經率是年來路而耳目之供却又不同趣夏¶
首樹隂張(去/聲)雨過瀑聲怒數息到山堂超然欣所遇暢¶
觀恣廓豁稱懐愜閒裕獨喜麥蔥菁餅餌香流露復雨¶
當益佳因以望甘&KR1204;¶
　　曠覽臺作歌¶
曠覽千古治亂紛其曠覽四海民隠難知曠覽書史文¶
海無涯三事略舉其要皆瞠乎茫若而忸怩然則登斯¶
臺也詎惟曠覽夫景物之清和與山林之幽竒蒿目恧¶
<pb:KR4f0005_WYG_308-16a>¶
心徒為他人議論資是以小立而即去知我罪我則任¶
伊¶
　　碧峯館二首¶
香山多嶺鮮孤峯㧞地倚天只此逢人似神仙中獨立¶
却看碧氅易王恭¶
鎖枝縟葉名難辨往古來今實未移把筆陳言圗欲去¶
恰欣覿面逗新思¶
　　静室有㑹¶
<pb:KR4f0005_WYG_308-16b>¶
室在香山頂實為髙之最步輦已縱逸輿人勞汗沛是¶
皆動之属何有扵静泰然吾有解爾仁者山斯愛仁静¶
子所云此義𨚗可廢况一休息間孰不心神快而更有¶
進焉髙莫如天大益髙斯益静乾専羲彖誨可知名未¶
差摛詞識有㑹¶
　　逰碧雲寺¶
牆外招提别一溝肩輿咫尺試來逰翠屏列有髙峯護¶
玉帶䟽將曲水流曰迥而非致傷露既宏又復趣蔵幽¶
<pb:KR4f0005_WYG_308-17a>¶
故敎每到逗吟興然似行雲過不留¶
　　洗心亭¶
四面虚亭繞碧池洗心兩字乆名兹設云心在腔子裏¶
試問如何得洗之¶
萬事由心理不訛即云能洗亦非他心如洗矣寧須再¶
責實循名又作麽¶
　　試泉悦性山房¶
性因泉悦泉因試屢舉翻如自外求然更有言須聴取¶
<pb:KR4f0005_WYG_308-17b>¶
試泉無性可能不¶
去嵗今年縱畧同唘思悦性乃無窮彼如我匪我如彼¶
顛倒言之笑鄭崇¶
　　題張宗蒼畫¶
悦性山房粘壁畫此圗此地乃知音笑予未至忘言耳¶
一度來増一度吟¶
　　詠白玉如意¶
良玉今來夥公私胥取資(自定回部後和闐春秋貢玉/如納賦而私鬻蘇商者反多)¶
<pb:KR4f0005_WYG_308-18a>¶
(良材雖知之/亦不甚究也)量長已逾尺揣色乃如脂代語指揮便從¶
心左右宜求諸道非道尹誥更堪思¶
　　題董其昌倣巨然夏山欲雨巻¶
觸手潤嵐煙自稱倣巨然都無畫家習直掲佛門禪雲¶
出山如破天髙雨與連全書居易作其故又何焉¶
　其昌此巻筆墨蔫潤欵字亦佳固是畫禪真跡惟巻¶
　後書連山斷處大江流一律與畫意全不合且其詩¶
　為白居易行次夏口先寄李大夫作其昌即欲書此¶
<pb:KR4f0005_WYG_308-18b>¶
　篇亦當表為白詩何至止自書名竟若攘為已有之¶
　理字亦與董他書不類或香光未竟之巻為妄庸子¶
　續貂遂至真贋相混識者當能辨之¶
　　題劉宗周黄道周集(有序/)¶
　　比因彚輯四庫全書各省博訪遺編以進裒聚既¶
　　廣則甄别宜精而明末諸人文集内多有論列邉¶
　　防兵事詆觸本朝者館臣随時檢出請燬理固宜¶
　　然亦不可不有所決擇因於幾餘披覽衡定之夫¶
<pb:KR4f0005_WYG_308-19a>¶
　　為眀臣而指斥我朝所謂吠非其主本無可罪其¶
　　或人品無繫重輕言事又剽竊無據及已入本朝¶
　　苟活求生又謬託為明遺民如屈大均之流者燬¶
　　之誠不足惜若黄道周之博物典彚劉宗周之疏¶
　　稿則不可燬葢二人當明政不綱權移奄宦獨能¶
　　守正不阿多所彈劾至今想見其風節凛然而且心¶
　　殷救敗凡有指陳悉中時弊假令當日能用其言¶
　　覆亡未必如彼之速卒之致命遂志以身殉國允¶
<pb:KR4f0005_WYG_308-19b>¶
　　為一代完人若因字句干犯并其全書而棄之致¶
　　使忠臣正士其言論不能並傳不朽余豈忍為之¶
　　哉爰命廷臣就其應避之字畧為刪改書仍録而¶
　　存之使天下後世知余大公至正之心維持名敎¶
　　而不苛小節重其人因及其書且為千古之君若¶
　　臣垂戒示勸不徒味其文藝而已既以宣諭並題¶
　　詩各書其集端¶
搜羅四庫事磨研去取其間公道傳人各抒忠斯可録¶
<pb:KR4f0005_WYG_308-20a>¶
言雖觸諱忍從捐寧同仲逹吠堯日不愧觀文報宋年¶
平日犯顔急盡節如之二者實堪憐¶
　　詠哥窰葵花椀¶
純青雖覺遜官窰椀肖葵花意獨超義叶河圗宜貯水¶
愛他生一有名標(宋章生一生二兄弟皆主龍泉窰生/二所陶純青如官窰生一所陶淺白)¶
(斷紋名哥窰生一之名有合於天一生水而椀形/葵辦六出適符地六成之之義故後二句及之)¶
　　學古堂¶
寢興恒在此晝養復宵存逰必有時息静斯可忘(去/聲)言¶
<pb:KR4f0005_WYG_308-20b>¶
木喬隂自秀山閴夏無暄而我惕乾者惟思傅說論¶
　　曠真閣作歌¶
曠則廓然弗拘墟真乃一誠無贋鼎得之扵人斯實艱¶
而或可遇乎佳境此閣建扵最佳䖏惟曠惟真在人領¶
多年纔祗一經詠(於香山諸景或吟至十餘次/而此閣祗辛巳一題而已)對六經¶
士談宜省今朝邂逅難再黙况值清和之美景連林新¶
緑總含潤俯谷虚碧恰宜静户無長(去/聲)物俗已捐几有¶
芸編趣斯永梁昭明序陶靖節(論懐抱則曠而且真見/梁昭明太子陶淵明集)¶
<pb:KR4f0005_WYG_308-21a>¶
(序/)稱其人似聞欬謦¶
　　山陽一曲精廬¶
傍晚弗逺出山陽就近逰精廬搆一曲首夏似三秋水¶
木清華帶庭軒掩映浮澹然忘慮處祗擬是虚舟¶
　　琢情之閣¶
情乃性之發近逺自有殊封猶虞不足而况琢之乎雖¶
然琢有二其義可言夫琢磨止至善傳引詩弗誣巧琢¶
失天真則匪君子儒觸目可㑹心詎祗尋清娱¶
<pb:KR4f0005_WYG_308-21b>¶
　　得一書屋¶
一者二之對有此必有彼曰得何所得如水不洗水既¶
一斯一耳更無得之理裴楷遷就言未契色空旨¶
　　浄凉亭口號¶
石塘半畆貯清泠其上居然搆小亭凉已宜人浄宜意¶
惜無餘暇久延停¶
　　對瀑漫成四首¶
源自香山橋下放中人提牐應(去/聲)官差(平時蓄水企期/乃放盖此處泉)¶
<pb:KR4f0005_WYG_308-22a>¶
(弱一流則無餘不/似盤山千尺雪也)一時奔走喧呼急却笑香罏亦有乖¶
(今日伊等偶/誤故戲及之)¶
此從低訝落頭上向在髙知流脚根因悟世間雛嚇者¶
大都應畏識根源¶
亦垂振鷺亦雲端假藉為之當(去/聲)實觀却憶月前千尺¶
雪假斯實彼合齊看¶
乍聞訇若繼鏗如已自雄聲覺遜初四首促成因便去¶
恐妨一往落無餘¶
<pb:KR4f0005_WYG_308-22b>¶
　　題髙克眀廬山草堂圗¶
匡廬秀甲天下草堂圗自克眀境致有松有竹山色疑¶
雨疑晴何礙緇黄厠侣惟期山水怡情欲問同人㑹處¶
不知誰是君平¶
　　詠和闐玉鏤三笑圗¶
惠逺廬山遯跡時陸(静/修)陶(淵/眀)恰與契心期三人溪畔原¶
無意一虎山中似有知琢玉寫圗圗肖彼過橋傳笑笑¶
伊誰辯才坡老扵龍井一甚寧當復再之(宋僧辯才退/居龍井不復)¶
<pb:KR4f0005_WYG_308-23a>¶
(出入蘇軾往見常出至風篁嶺左右曰逺公復過虎溪/矣因作亭嶺上名曰過溪盖效廬山惠逺事以博佳話)¶
(也/)¶
　　文嘉髙山流水即用其韻¶
樹如摇籟嶺生煙千尺飛流落碧川趺坐幽人方黙㑹¶
不知客到草堂前¶
　　題檀鏤香山九老屏風九老以玉為之¶
曽巡崖口洛之陽經詠唐賢繪㑹昌(石渠寳笈有唐人/㑹昌九老圗向曽)¶
(題/詠)瀟灑衣冠稱圗畫優㳺賔主入詩章一屏風此㸔檀¶
<pb:KR4f0005_WYG_308-23b>¶
鏤九老人真宜玉相盛典香山亦再舉(乾隆辛巳恭遇/    聖母七十)¶
(萬夀集文武及致任大臣年七十以上者毎班各九共/二十七人為香山九老㑹即賜逰香山並繪圗賦詩以)¶
(紀其盛辛夘恭遇十年聖母八旬萬夀/仍倣行之嗣後每    一舉永以為例)其三其四祝無¶
央¶
　　致逺齋理事¶
駐蹕香山四日期肯縁逰豫濶疇咨因言觀行求其當¶
授職量材審所宜不恃已聰取公論惟殷民隠欲周知¶
副名設更云致逺正此望懸馳㨗旗¶
<pb:KR4f0005_WYG_308-24a>¶
　　玉乳泉三首¶
山半淙淙石髄渟三間騎(平/聲)路搆閒亭肩輿到此適堪¶
憩便坐蜃忩俯碧泠¶
巖溪詰屈不嫌髙處處窪樽天酒韜流出有聲成曲注¶
都縁春雨益靈膏¶
澄澈非闗&KR0008;&KR0008;披閒憑直可鑒鬚眉祗應付與逢萌輩¶
謝絶塵縁此樂飢¶
　　雨香館題句¶
<pb:KR4f0005_WYG_308-24b>¶
雨香何以香端在馨稷&KR0927;春膏今嵗佳夏澤滋少許雖¶
未至渇望再雨益佳佇邇日頗作雲雲作風隨鼓恐致¶
引而長似昨年夏五近得益患失是我惕之所¶
　　臯塗精舍作¶
理政猶餘暇登山取近便精藍育桂樹(凡京師桂樹皆/蓄養是䖏過冬)¶
(以寺有巖洞及山泉也/精舍在寺傍寺名玉華)靈乳發巖泉粟未黄金吐葉恒¶
緑玉鮮(桂葉經/冬弗落)天香在襟䄂静㑹有如然¶
　　題正凝堂¶
<pb:KR4f0005_WYG_308-25a>¶
隔岫書堂在而無半里遥題詩憶去嵗撫景又今朝形¶
正㸔松樹心凝俯綺寮偶然清興引不覺片時消¶
　　見心齋口號¶
山半拓池一畆寛見心因以額齋端思量此事誠為易¶
若曰人心見實難¶
　　融神精舍詠松¶
精舎就松築常披太古風耳根清謖謖眼界滿童童夀¶
閱百千嵗賔延十八公心凝形釋處與爾正相融¶
<pb:KR4f0005_WYG_308-25b>¶
　　來芬閣口號¶
琳池有閣俯其濆植藕原圗來浄芬來弗以時葉未出¶
憑欄祗作不聞聞¶
　　養源書屋¶
山半艱致水成池此一區亦堪受風月豈必憶江湖搆¶
屋臨其上乗閒憩以吾片時心適静或契養源乎¶
　　遲雲館¶
山容常静雲為動畫史故因此活之我所遲(去/聲)原不在¶
<pb:KR4f0005_WYG_308-26a>¶
此欲因釀作雨知時¶
　　山雲¶
山雲過午濃靄靄低四宇煙容迷薜蘿嵐氣蒸嶇峿是¶
皆膚寸徴應時庶其雨將秀者麥麰甫苗者禾&KR0927;胥資¶
膏澤濡我望同農父曦光時隠現隂晴無定所何心攬¶
景物殷意盼澤普¶
　　遣悶¶
遣悶惟以詩詩亦悶難遣近接軍中報夹攻賊巢剪惟¶
<pb:KR4f0005_WYG_308-26b>¶
是甫定期雨雪遇為舛(阿桂與明亮訂期兩路㑹勦初/定三月廿七繼定四月初二俱)¶
(因連日雨雪暫阻盖此次兩軍㑹攻所闗者鉅将軍等/之意亦慮泥深途滑兵難措足不得不籌其萬全擬俟)¶
(晴霽相機速進然功/逮垂成盼望益切矣)滑刺艱進步無奈待展轉三軍雖¶
奮愾諸將籌盡善以此弗嚴督閫外聴猷展惟是盼㨗¶
殷曉夜心纂纂彼望晴弗晴空勞王臣蹇此望雨弗雨¶
日引慮成暵以彼而易此兩得功皆蕆何時惠其寧吁¶
哉徒毫吮¶
　　陳祼林臯玩瀑¶
<pb:KR4f0005_WYG_308-27a>¶
㶑濈湍流落崿嵁隔川對坐縱髙談問前筞杖來訪者¶
自是箇中益友三¶
　　詠古玉素璧六韻¶
素璧非蒲榖古球突夏商戞䕫間(去/聲)琴瑟貢禹厠琳琅¶
穆穆含元氣輝輝暈葆光虚明通内外肉好協柔剛入¶
土還出土善蔵終弗蔵佳哉釋之語可以悟文皇¶
　　香山迥蹕至玉泉山静眀園小憩得句¶
四日香山駐已長從來好樂戒無荒往還此正東道主¶
<pb:KR4f0005_WYG_308-27b>¶
憩息兹猶别墅常入夏葉惟依緑重戀春花尚綴紅芳¶
前朝曽是怱怱過(初九日往香山泛舟至静明園而行/怱怱未入沿途雜詠曽有且需歸便)¶
(有詩酬之句兹逥蹕憩此傳餐/因得小暇成什且踐前詩約云)觸緒應敎詩債償¶
　　題清貯齋¶
静室花宫側夤縁曲徑披禪枝風韻浄忍草露華滋左¶
右逢源處色空兩寂時清和猶首夏此正貯來宜¶
　　静縁書屋口號¶
菁蔥峭蒨徑中穿樸斲三楹書屋便筆研精良供摘句¶
<pb:KR4f0005_WYG_308-28a>¶
自嗤斯豈静為縁¶
　　華滋館¶
春月雖兹過華滋未若兹(仲春臨此有古意本無/改春光乃覺遲之句)為(去/聲)¶
經兩膏澤更益萬芳㽔𨚗可形之畫弗相讓者時然宜¶
祛藻句如是引澄思¶
　　甄心齋口號¶
世間萬物從心矩試問甄心倩孰甄選字名齋還繹義¶
七籖雲笈語輸純¶
<pb:KR4f0005_WYG_308-28b>¶
　　寄題樂景閣¶
層閣水中央到須漾桂航輕輿無藉換綵畫有如張直¶
徑循北岸詢¶
安謁寢堂今朝聊寄興五字促成章¶
　　含暉堂¶
是處近東牆含暉因額堂恒兹理庶政(堂近静明園東/牆門進園每即)¶
(憩堂/理事)欣以受朝陽砌角森松竹架頭插縹緗出門便進¶
舫不必更相羊¶
<pb:KR4f0005_WYG_308-29a>¶
　　玉河泛舟由昆明湖往暢春園恭問¶
皇太后安¶
輕舸順流下片時平渡湖易輿行宛轉前苑到斯須(暢/春)¶
(園俗亦謂之前苑/以在圓明園南也)速進¶
興居唘歡承¶
恩顧殊愛同縱資事惟敬以將愉¶
　　直𨽻布政使單功擢奏報保定得雨詩以誌事¶
方伯閱兵出(總督周元理以閱兵外出故省城/得雨情形由藩司單功擢奏報)藩司報¶
<pb:KR4f0005_WYG_308-29b>¶
雨霑連朝此虚度三寸彼膏添(連日雲隂濃宻極似醸/雨至昨早尤甚今據奏)¶
(保定扵十五早得兩三寸/此問乃成虚望為之恧然)麥秀茂期實黍苗潤到尖¶
奏書披覽際慰與盼仍兼¶
　　題董誥畫棲霞十景冊¶
十載前逰想像同攝山好在付東風幽棲詎戀煙霞表¶
愛戴民情寤寐中¶
　　　右棲霞山¶
寺傍樸築有行宫箇裏髙山他鮮同一再捨輿而步陟¶
<pb:KR4f0005_WYG_308-30a>¶
愛其峯勢最玲瓏¶
　　　右玲峯池¶
一峯紫色矗芙蕖髙閣中曽坐對諸鑿石不知誰肖佛¶
至今佛石總如如¶
　　　右紫峯閣¶
山房知在萬松間入則蘢蔥自掩闗我每其中展書讀¶
愛他古色照人顔¶
　　　右萬松山房¶
<pb:KR4f0005_WYG_308-30b>¶
妙想天開借地靈横巖匼匝豎峯亭石橋自可通來往¶
𨚗更神功借五丁¶
　　　右天開巖¶
蒼松詭石䕶幽居憶我其間曽憩諸門外忽聞肅清蹕¶
却慙休烈笑難如¶
　　　右幽居菴¶
竒峯層疊浪花浮有水之容無水流悟是江乗具神解¶
示形扵此濟剛柔¶
<pb:KR4f0005_WYG_308-31a>¶
　　　右曡浪崖¶
迥廊宛轉俯清池不異憑欄數藻時設以玉盤相擬議¶
擎來大小白家詩¶
　　　右珍珠泉¶
虹非虹亦鏡非鏡假借名之遂謂之此是寺門初入路¶
(棲霞寺門/内即此處)全提第一示人時¶
　　　右彩虹眀鏡¶
竺菴應見徳山雲昔日今時遮莫分三老似聞相謦欬¶
<pb:KR4f0005_WYG_308-31b>¶
(尹繼善錢陳羣沈徳潛有/棲霞倡和詩曽曡其韻)披圗何必更疑黂¶
　　　右徳雲菴¶
　　詠太極硯¶
太極初無物兩儀有是生名詮著茂叔妙義寓陶泓髙¶
眼墨池表(見李之/彦硯譜)方城石理庚(見米芾/硯史)不愁真硯壞玉¶
局語尤精¶
　　題和闐玉松鶴聴泉圖¶
峭石長松境欲仙灑然髙士立聴泉祗宜白鶴結雙友¶
<pb:KR4f0005_WYG_308-32a>¶
更挈青童抱七絃喜有清音相問答絶無塵意與周旋¶
斯人始得稱為玉叔則奚當著祖鞭¶
　　詠官窰海棠式缾¶
生二精陶出處州近千年物擬琳球設云如式海棠插¶
花弗合春却合秋(缾口作秋/海棠式)¶
　　效仇逺十二辰體詠金川事解悶(有序/)¶
　　近扵永樂大典散篇中裒輯得仇逺金淵集有所¶
　　謂十二辰體者頗創見可喜惜一詩凡三易韻且¶
<pb:KR4f0005_WYG_308-32b>¶
　　䑕牛等字参差用於句中不若鮑明逺數詩之精¶
　　審余昔嘗效昭體論君道兹效仇逺此體詠金川¶
　　事所用十二支字並列句首從鮑法也日來大功¶
　　将成盼㨗益切寢食為之不安拈翰成此聊以自¶
　　遣而灌鼠屠豬藉以取譬扵施力之易易庶㡬吉¶
　　語是徴耳¶
鼠㓂猖金川扵唐吐畨種牛相却悉坦自昔惡蠢動虎¶
年即背盟(促浸扵乾隆戊辰年平定後至戊寅年其酋/郎卡即與革布什咱搆釁意圗吞併時督臣)¶
<pb:KR4f0005_WYG_308-33a>¶
(開泰提臣岳鍾璜檄令撤兵弗聴随調綽斯甲布土兵/㫁其糧路又令章谷儧拉各兵哭出㑹攻始退兵至丹)¶
(多焚燒寨/落而遁)搆釁鄰封冗(郎卡屢與九土司搆怨以畨人/互相仇殺蠻觸交争無足為異)¶
(且未敢犯干内地無庸聲罪致討止令九土司自行合力/攻禦九土司者綽斯甲布革布什咱巴旺儧拉丹壩與)¶
(促浸最近鄂克什從噶/克梭磨卓克采稍逺)兔穴營三窟蟻鬭相衝桐龍驤¶
未足勞方伯命戒董蛇蝎為其心遷延竟惽懵馬年増¶
築碉(壬午嵗郎卡自知為衆畨所惡佔據各山梁修築/堅碉十餘座欲圗出外滋擾尋侵奪綽斯甲布之)¶
(俄坡又攻殺丹壩畨衆又與三雜/谷革布什咱接仗又滋擾巴旺)吞併心益涌羊子效¶
父觸(郎卡既死其子索諾木益兇悖頑梗戕害革布什/咱土司擄其土婦佔據其地慫恿儧拉土舍僧格)¶
<pb:KR4f0005_WYG_308-33b>¶
(桑攻圍鄂克什經督臣阿爾泰提臣董天弼同往飭諭/僧格桑稱願退地釋兵辛夘夏儧拉違背前約復攻鄂)¶
(克什兩逆酋遂相聮合狼狽為奸且侵明正土司寨落/並添築碉卡負嵎抗拒其罪實難再逭不得不加以兵)¶
(力/矣)羸角曽弗恐猴譎不可赦王師發精勇雞肋非所圗¶
羣畨籌安鞏狗苟與蠅營壓卵山臨聳(阿桂駐兵空薩/爾距勒烏圍不)¶
(逺現擬同明亮訂期分路夾攻/尅日掃穴擒渠佇見膚功迅奏)豬鞾羌兒俘成功不旋¶
踵¶
　　用十二辰本字題四庫全書(有序/)¶
　　昨既效仇逺十二辰體詠金川事各以肖生字用於¶
<pb:KR4f0005_WYG_308-34a>¶
　　句首且通體一韻非好為其難盖参用明逺數詩例¶
　　也詩中如虎年馬年適符金川時事而牛相則又¶
　　以數典借用及之所謂因難見巧亦幸巧不傷雅¶
　　耳曽命内廷諸臣和韻率皆閣筆且云不可無一¶
　　不能有二其然豈其然乎兹以十二辰本字題四¶
　　庫全書非畏難亦非避熟取材固各有宜焉者惟¶
　　十二支字本不同韻今扵韻脚用之非可遷就因¶
　　倣逺體三易韻按古韻叶之自然恰合仍以咨内¶
<pb:KR4f0005_WYG_308-34b>¶
　　廷及四庫全書諸臣共效其體寧當如前詩之諛¶
　　為寡二少雙可耶¶
四庫捜經史集子絶勝書畫收張丑木天羣彦聚清寅¶
寧一青藜照金夘(叶醜依/詩經)名山蒐校及兹辰給扎授餐¶
嵗始已(叶地依元稹詩輯四庫/全書始扵癸巳嵗開館)詎以軍事廢旁午(年來/征勦)¶
(金川軍書籌筆㡬無暇晷然館臣每次進書遇善本輙/題詠及之且㡬餘披閲常為訂其譌誤仍與公務兩不)¶
(相妨/也)速成欲信斯之未玩愒有戒居申申繼晷焚膏窮¶
二酉(叶喜依/恭同契)乙覧秉燭金屈戍三豕子夏辨己亥(叶市/依易)¶
<pb:KR4f0005_WYG_308-35a>¶
(林/)¶
　　題宋版韓昌黎文集¶
載道惟文語不磨齊昌黎者更伊何唐家制度傳垂露¶
宋氏槧鉛存擘窠真是起衰空八代弗慙濟溺息千波¶
言宜長短因氣盛玩味多年受益多¶
　　詠七絃官窰瓶¶
秘製貽修内陶成自二生七絃存古式兩孔列横庚提¶
挈擷芳便汲斟戒器盈莫嫌艱動操捫扣有清聲¶
<pb:KR4f0005_WYG_308-35b>¶
　　題方從義山水用圗間滕逺題韻¶
峯恣林態明還暗雨勢雲容聚復開何事飄然塵外客¶
拏舟偏向畫中來¶
　　河南巡撫徐績奏報得雨¶
四月望之晨此隂保定雨藩司曽奏報一慰一為憮誰¶
知漸至南豫省亦霑許(此月十四五連日濃隂竟成虚/望而保定省城十五早得雨三)¶
(寸今徐績奏河南省城十五辰時至十六寅時得雨三寸/餘扵麥收甚為有益是逺地雨已均霑獨此間昐而未)¶
(得日來炎燥多風慮再愆數/日不免扵旱倍殷縈結耳)二麥揚花後結穗資綻飽¶
<pb:KR4f0005_WYG_308-36a>¶
(叶/)北固寒扵南麥秋遲豫土夏至以為期一月計堪數¶
而近鮮雨意時作終風怒恐遂致旱暵春膏仍孤負(叶/)¶
為豫慶而遥為此近而苦近苦何日釋遥慶其何補¶
　　詠四景¶
　　　耕¶
力農還頼雨暘時宵旰祈年首敬思繪景漫疑先(去/聲)扵¶
讀研田知亦重乎兹¶
　　　讀¶
<pb:KR4f0005_WYG_308-36b>¶
負郭三家亦號村老翁坐以課児孫不裘童子鞠躬對¶
可識由來古道存¶
　　　漁¶
集網雖傳杜詩矣不綱實異魯論夫齊民生計聴之耳¶
道徳安能概禁乎¶
　　　樵¶
荷擔猶憶響丁丁獨步寧闗求友聲一例斧斤入山者¶
縁何翁子特傳名¶
<pb:KR4f0005_WYG_308-37a>¶
　　西直門外作¶
掄元屬鴻儀平明入禁城旬餘未命輿(自香山還御園/逮今十餘日未)¶
(郊/行)田功騐郊行黍禾雖發苗而尚靳勃生麥有吐穂者¶
秀實待雨零邇日每作雲雲作風随鳴雨意覺猶遲為¶
之心怦怦季春憶霑膏心即戒滿盈踊懼如去嵗(今嵗/三月)¶
(初九初十得雨三四寸廿四日復得雨五寸因念昨嵗/三月亦屢霑微潤至芒種節仍覺望澤曽有陡憶去年)¶
(五月景一為慰/復以為憂之句)似欲符所評豈予戒滿心或者弗至誠¶
　¶
<pb:KR4f0005_WYG_308-37b>¶
　¶
　¶
　¶
　¶
　¶
　¶
　¶
御製詩四集巻二十九¶
