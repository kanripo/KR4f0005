# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:19.888232
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷十七
<pb:KR4f0005_WYG_409-1a>¶
欽定四庫全書¶
御製詩五集巻十七¶
　古今體一百二十二首(乙巳七/)¶
　　至避暑山莊即景¶
避暑年年¶
北郊後登程六日一朝臨麥黄黍緑厯怡攬細雨輕隂¶
颯啟吟莅止宵衣旰食處敢忘孫沐¶
祖恩深古稀底是相應者未失由来赤子心¶
<pb:KR4f0005_WYG_409-1b>¶
永佑寺瞻禮¶
宋史雖然古禮殊道宫禪院究殊乎(神御非古禮也葢/自趙宋始有之而)¶
(彼乃扵道觀佛寺中建别殿以奉之永佑寺雖數典雍/正年間之恩佑寺然此兩處不過前殿供奉佛像並無)¶
(緇士羽流居/之故不同也)¶
僾聞愾見瞻¶
神御夕惕朝乾奉¶
聖謨時若幸逢京以北旱臻深念豫之區¶
祖¶
<pb:KR4f0005_WYG_409-2a>¶
宗萬姓艱遺大忍不如傷視切吾¶
　　題鑑始齋¶
萬壑松風側三間别室居顔之曰鑑始意乃在箴予有¶
望皆如畫無閒可讀書紀年兹五十成者竟奚如¶
　　雨中雙松書屋有感¶
披松入逕垂露珠蒼顔不以晴雨殊濯枝潤葉胥&KR0877;潤¶
俯視花草同愉乎忽然清籟凌烟下耳聞目視浄與俱¶
擬之夷齊久矣夫人有兄弟我獨無¶
<pb:KR4f0005_WYG_409-2b>¶
　　煙雨樓對雨¶
塞垣湖閣寫南江無對佳區斯有雙曰雨曰煙名已副¶
孰賔孰主慮應降米家畫裏山四界列子御中風八牕¶
一洗塵心無不洗那知聲色與摐摐¶
　　青楊書屋¶
湖聳層樓煙雨傍傍餘隙地峙青楊塞垣開闢来有此¶
何論商周與漢唐¶
　　對山齋¶
<pb:KR4f0005_WYG_409-3a>¶
湖中艱得山假山何不可眀知曡石為古樹無彼我峭¶
蒨菁葱間有齋對之妥細雨潤蒼翠輕烟羃磊砢漫嫌¶
望逺艱返觀静好果¶
　　翼亭口號¶
翼然亭子冠崚嶒俯暢煙波亦絶勝設以歐陽記語擬¶
翁㢤却弗醉為稱¶
　　荷葉¶
荷葉出水多緑雲水靣布較比昨年勝格物知其故昨¶
<pb:KR4f0005_WYG_409-3b>¶
春畧艱雨山原草遲吐水芳故無礙夏首田田錯鹿飢¶
弗得草囓荷葉充腹(叶/)今嵗草早芊甫田翠毯具鹿舎¶
荷食苹呦呦喜饜飫所以塞湖中青盖擎無數陡思衛¶
輝民饑饉洊臻遇食草根樹皮與鹿同窘遽玉食豈能¶
安慙惶賦斯句¶
　　命扵淮北截留漕米十萬石以備賑貸詩以誌事¶
淮徐近豫省雨澤亦愆期念彼池魚殃馳諭屢問之(前/因)¶
(淮徐海各属與豫省相近雨澤亦未霑足誠恐有礙/大田因降㫖馳諭該督撫令其酌量調劑據實速奏)兹¶
<pb:KR4f0005_WYG_409-4a>¶
接大吏奏民艱厪齎咨難拘例報災(兹據薩載閔鶚元/奏夏月被災例於)¶
(秋穫時確勘分數辧理惟淮徐海三屬被旱較重秋收/尚逺請將被旱最重之銅山等十一州縣實在貧户酌)¶
(借兩月口糧次重之清河等五州縣貧户酌借一月口/糧朕以該處旱災較重應速行救濟豈得拘泥報灾成)¶
(例遲至秋收因即降㫖將災重之銅山豐縣沛縣蕭縣/碭山邳州睢寧宿遷安東阜寧桃源十一州縣貧民均)¶
(加恩借給三月口糧次重之清河鹽城海州沭陽贛榆/五州縣貧民均借給兩月口糧均扵原奏外加給一月)¶
(以資/接濟)救濟不容遲借口糧多寡視灾輕重為更請截漕¶
米以備賑貸資(該督撫又奏稱徐海二屬州縣倉儲頻/年賑貸所存無多糧價不無昻貴並請)¶
(截留漕米等語因即降㫖扵邳宿一帶水次截留漕米/十萬以八萬石分撥徐州各屬二萬石分撥海州各属)¶
<pb:KR4f0005_WYG_409-4b>¶
(以備賑/貸之用)批行不待議恤災急燃眉南望益増愁切籲甘¶
膏施¶
　　溥仁寺瞻禮¶
承徳最古寺溥仁不二門梵宗衆誠萃(康熙癸巳年衆/䝉古王公等為)¶
(至今皇祖六旬萬夀祝諸寺釐㳟建此寺/    七十餘年為承徳    中之最古者)¶
祖訓一心存敷政豈外是柔遐永共¶
尊勤劬勵無忝五十紀年孫¶
　　普樂寺¶
<pb:KR4f0005_WYG_409-5a>¶
伊犁耆定後黄教示遐方来覲都歡喜(兹寺以西陲大/功告成自丙戌)¶
(春經始丁亥秋蕆工嗣後每嵗各䝉古王公扎薩克及/衛拉特各部分班来覲者無不仰瞻歡喜如逰春臺化)¶
(宇詳見向所製/普樂寺碑記)成功久晏康實非先所料(自西陲平定/至今三十年)¶
(伊犁無兵戈来往新疆者夜行無滯仰䝉也/  眷佑中外晏康實非始用兵時所敢料)益凛後無¶
遑㒺不興稼穡惟祈若雨暘¶
　　文津閣作歌¶
四庫全書胥告成如種樹以十年計(自癸巳年輯四庫/全書及今閱十年)¶
(計薈要兩部全書/四部均次第告成)自淵而溯復至源兹乃扵津覩厥萃¶
<pb:KR4f0005_WYG_409-5b>¶
(辛丑年全書第一部成貯文淵閣壬寅第二部書成貯/盛京之文溯閣癸卯第三部書成貯御園之文源閣兹)¶
(第四部書扵甲辰嵗全完以今乙巳夏臨幸避暑山莊/之前庋貯文津閣兹事體大物博甫越十年次第觀成)¶
(用臻美備實/慰夙懐也)循名前後似不倫七字長歌闡其義淵海¶
資溯乃得源得源方可知津謂循環往復沃於心内聖¶
外王枕葄備浩如慮其迷五色挈領提綱分四季經誠¶
元矣標以青史則亨㢤赤之類子肖秋收白也宜集乃¶
冬蔵黑其位如乾四徳嵗四時各以方色標同異(全書/經史)¶
(子集浩如淵海撿閱非易因飭装册面頁分為四色經/部用青色絹史部用赤色絹子部用月白色絹集部用)¶
<pb:KR4f0005_WYG_409-6a>¶
(灰黑色絹提綱挈領俾各/按方色閲時一目了然)義如是耳貴躬行詎在侈談¶
誇博記¶
　　趣亭¶
曡石為山臨碧池山巔恰置小亭披文津四庫兹全庋¶
繹趣隨抽無不宜¶
　　月臺¶
高無尋尺寛三笏綴景何妨亦號臺相映錘峯勝扵古¶
望舒鏡不待奩開¶
<pb:KR4f0005_WYG_409-6b>¶
　　玉琴軒¶
玉琴軒搆久文津閣築新以閣在軒北却據上流真分¶
来曲注澄歩偶沿下循坐軒聴繞砌泠然宫商陳非桐¶
亦非絲對景歌南薰¶
　　寧静齋¶
山之體為寧水之性為静是齋山水間合相示平等性¶
静體寧恒體寧性静永内外交相養返真非藉境齋中¶
凭几吟灑然契清省¶
<pb:KR4f0005_WYG_409-7a>¶
　　千尺雪二首¶
武列引来源逺長前朝遇雨色微黄霙花漫議欠相似¶
一試薛昭絳豈妨(裴鉶傳竒載薛昭遇/仙女得絳雪丹度世)¶
冰窗復此雪花披聲既砰轟色陸離一再摛詞非騁藻¶
大都欲誌嵗和時¶
　　詠漢玉輞頭¶
逺當虞夏近稱周曰漢還應貶一籌出共圭璋為吉器¶
嫌同冥漠伴荒邱吟哦穆對神猶在摩撫欣看手不留¶
<pb:KR4f0005_WYG_409-7b>¶
形似枯松薄如紙俗工肯爾費雕鏤¶
　今之為偽古玉者色似油圬鐫紋不深且質體粗笨¶
　不過省其工而眩一時此輞頭雕㡬既古雖經數千¶
　載蠶紋隠然猶存知為古器無疑¶
　　題陳書畫扇¶
林宻復山崇結亭宜此中飛泉来落澗懸磴正臨空斯¶
韻聴宜寂其源望不窮漫嫌無應答謖謖有松風¶
　　　右幽壑聴泉¶
<pb:KR4f0005_WYG_409-8a>¶
箑靣纔盈尺何来千里觀能令近為逺豈計易和難插¶
水峯形曡連天江勢寛未言倣誰氏直作富春看(内府/所蔵)¶
(黄公望富春山居圖有咫尺千里之/勢此箑寫烟江曡嶂彷彿得其筆意)¶
　　　右烟江曡嶂¶
意寫右丞詩山中首夏時幽居無外事一舫有相知(畫/中)¶
(有客乗/船来訪)白鷺驚人去黄鸝選樹移復菴真作者豈獨畫¶
家師¶
　　　右水田飛鷺¶
<pb:KR4f0005_WYG_409-8b>¶
　　山西巡撫農起奏報續得透雨詩以誌慰¶
晉省雖霑澤猶嫌未渥優兹稱沐盈尺兼已遍羣州(前/農)¶
(起奏報各府州得雨均已深透惟平陽霍州解州絳州/等属雨澤較小兹據奏扵五月二十日平陽一帶大雨)¶
(如注入土至盈尺極為深透山西通/省均獲甘膏大田普種可冀秋收也)加賑堪接夏(平陽/蒲州)¶
(等屬麥收較歉農起請將該處貧民酌借口糧兩月時/即降㫖竟行賞給俾貧民夏月得資接濟兹農起奏即)¶
(降㫖之日得獲優渥甘/霖吏民胥額手稱慶)普耕可冀秋同時豫章至(同日/畢沅)¶
(奏通省現在情形除南陽汝寧光州三屬雨水調勻其/歸徳陳州河南陕許各處雖節次得雨終未能透足本)¶
(月十二日續得雨二三寸惟衛輝懐慶彰徳開封等/屬仍欠甘膏大田難施力作等語覽之仍増繾念)仍¶
<pb:KR4f0005_WYG_409-9a>¶
復為増愁¶
　　偶題¶
漫道非翁信已翁目猶眀幸耳猶聰便期百嵗以為度¶
四分(去/聲)之三度夢中¶
　　頥志堂書懐¶
舊時¶
頥志堂已為過去事此日頥志堂頥志實艱致頥之文¶
訓養又一訓如意養實貴心安宵旰勞難置至扵言如¶
<pb:KR4f0005_WYG_409-9b>¶
意先憂惟我萃即今雨暘若山莊佳景備豈不足怡神¶
念逺惟憂積豫齊胥望雨延及淮北地而豫更為甚無¶
計救民悴如意之謂何五字吟誌愧¶
　　學古堂口號¶
學古寧須虞與唐祇兹¶
祖訓效無遑新春重舉千叟宴慶典應垂¶
兩世芳(余臨御五十年来每事祇承稽/遑今嵗新春舉千叟宴亦敬)　(祖訓效法不/  皇祖壬寅)¶
(年慶典依/例遵行也)¶
<pb:KR4f0005_WYG_409-10a>¶
　　清舒山館¶
每来熟路不須尋山静日長悦可心舒以小年延玉漏¶
清如太古對瑶岑牕前松影眀張蓋階下泉聲暗滴琴¶
承慶兩言¶
羲畫煥(山館前殿㳟懸子黜皇祖御書承慶堂額盖以/    賜舊皇太    為理宻親王者向年題句)¶
(有伊人真薄福然扵承慶愧其儲之句/每来瞻仰益悚        提命之殷也)雖非訓我我應¶
欽¶
　　澄霽樓口號¶
<pb:KR4f0005_WYG_409-10b>¶
邇来暘雨幸時若拾級欣登澄霽樓遥憶畢沅方望澤¶
對兹朗景正増愁(河南正在望澤尚未據畢沅/報到對兹澄霽彌軫於懐)¶
　　暢逺臺¶
臨水迴廊月様標平臺上弗設牕寮騁懐逰目觀無礙¶
得意忘言神與超一片池荷紅暈朶千章岸桞緑申條¶
屋中線法西洋畫(壁間有西洋線法畫林巒屋宇人物/層層掩映睨視之幻近若逺較之六)¶
(法中咫尺千里/者更為真切)亦解幻將近作遥¶
　　題文園獅子林八曡前韻¶
<pb:KR4f0005_WYG_409-11a>¶
徐賁圖重弆石渠明徵有宋事堪書(甲辰南巡得徐賁/畫獅林景十二幀)¶
(後有姚廣孝䟦稱徐賁為如海作又陸深䟦稱元僧維/則好聚竒石類狻猊故取佛語名菴如海即維則三輩)¶
(弟子也獅林數/典實始扵此)底須分别幀合巻一例應忘彼與予却¶
識雲林非别業(得徐賁畫始知吴中獅子林乃維則僧/菴因倪瓚嘗㳺詠兹寺後人遂傳為雲)¶
(林别業其實/非瓚所居也)空傳廣孝返姑胥(陸深跋又載道衍還吴/夜深微服訪其師扵獅)¶
(子林一事詳見題/徐賁册詩並注)吟成八曡不禁笑笑我扵斯未淡如¶
　　再題文園獅子林十六景¶
　　　獅子林¶
<pb:KR4f0005_WYG_409-11b>¶
獅林將謂始倪瓚畫巻徒因弆石渠徐賁幀重述維則¶
(石渠寳笈舊蔵倪瓉畫獅子林通景長巻屢經題詠將/謂即雲林别業嗣復得徐賁所畫冊十二幀每景各分)¶
(署題乃知獅林舊為僧寺實創自元僧維則後人訛傳/率以獅林屬之倪迂誤也詳見今春題徐賁畫冊詩幷)¶
(注/)笑他數典太紛如¶
　　　虹橋¶
石橋湖口長虹肖(長虹飲練為避暑山莊三/十六景之一此橋肖之)来往都憑¶
鏡影中設使弗觀幼文畫那知合彼小飛虹(幼文徐賁/字所畫獅)¶
(子林十二景中有小飛/虹圖意與此虹橋景合)¶
<pb:KR4f0005_WYG_409-12a>¶
　　　假山¶
城中安得有嶔﨑(獅子林在蘓城中雖功因一簣而雄/峯卓犖㡬于巧奪天工文園假山實)¶
(肖彼/為之)堆石為山學彼為謾議吾今亦尚假倪迂當日已¶
如斯¶
　　　納景堂¶
山色溪聲總静便自来佳景不須延偶然㸃筆成七字¶
閲却光隂又四年(納景堂己亥庚子皆有詩自辛/丑至今未經題詠又閲四年矣)¶
　　　清閟閣¶
<pb:KR4f0005_WYG_409-12b>¶
指景新傳二八名閣惟清閟不教更(清閟閣為十六景/之一本因倪瓉畫)¶
(得名後見徐賁畫幀始知獅子林實數典扵維則或/曰維則得法扵本中峯本時住天目之獅子巖故名)雖¶
然維則非其朔無礙中郎擬歩兵¶
　　　藤架¶
每来率已謝花時緑葉徒看架上披踱歩曲橋還自笑¶
笑何須此種藤為¶
　　　磴道¶
園内塞山率平坦假山磴道却峥嶸平為正直假為險¶
<pb:KR4f0005_WYG_409-13a>¶
亦可扵斯驗世情¶
　　　占峯亭¶
亭子翼如據峯頂遥竒近秘占都全設非拾級延清賞¶
亭有何知祇漠然¶
　　　清淑齋¶
塞山自古稱雄壯好是山莊淑且清¶
聖意寄斯¶
天意合試看西苑早傳名(西苑淑清院額也/皇祖御筆題)¶
<pb:KR4f0005_WYG_409-13b>¶
　　　小香幢¶
當年維則稱禪窟懶瓚香幢乃肖之(禪窟亦獅林十二/景之一小香幢適)¶
(肖其/意)俗曰五祖傳六祖(禪和有五祖傳六祖六祖亂/傳道雖曰詼談然頗中之)扵¶
斯豈必辨然疑¶
　　　探真書屋¶
詎縁竒趣堪尋討端以芸編綈几陳千古欲詢讀書者¶
㡬人誠得探其真¶
　　　延景樓¶
<pb:KR4f0005_WYG_409-14a>¶
昔曽避暑奉¶
思齋恒以¶
怡情山水佳延景設云如愛日斯時祇益愴予懐¶
　　　畫舫¶
武列分来漾碧漪乗浮畫舫特相宜設如置却幼文幀¶
所泛應為玉鑑池(徐賁所畫獅林十/二幀内有玉鑑池)¶
　　　雲林石室¶
四圍峭蒨鎖嶔岑偶爾田盤寄逺心(盤山亦有/雲林石室)綴景雖¶
<pb:KR4f0005_WYG_409-14b>¶
然為石室稱名原不改雲林¶
　　　横碧軒¶
開牕西向爽来輕玉李坡陳一帶横(塞外所生烏喇奈/果者色赤味甘)¶
(羣皇祖賜名曰玉李此坡有之因以名見廣/  芳譜稱烏喇之地尤多此果故得名也)落照錘峯¶
相映處(錘峯落照一即皇祖錫名三/十六景之    在玉李坡上)愛山恒識¶
聖人情¶
　　　水門¶
弗閉水門喜鎮開源中一任往和来漁人迷不復得路¶
<pb:KR4f0005_WYG_409-15a>¶
拒客還嗤見小哉¶
　　書扇賜陕甘總督福康安¶
山莊風土好時若雨暘和以此起居適竟加飲膳多新¶
疆勞跋涉諸政藉規磨(前令福康安往關外玉門縣屬/恵回堡查勘地震偏灾優加撫)¶
(恤並修築土堡營房一律完整事畢後乂赴巴里坤㑹/同都統奎林查勘該處能否加兵屯田妥籌定議俾永)¶
(逺遵行復憶及去嵗福康安𠞰捕逆回一事/成功迅速深可嘉尚因賦此什書扇以賜)書扇思去¶
嵗嘉卿耆定歌¶
　　雨(五月廿/九日)¶
<pb:KR4f0005_WYG_409-15b>¶
昨近畧炎熱蒸為雨落晨階墀水積厚牕牖爽来新弗¶
久雷收鼔即欣日現輪奉兹時若候慰矣倍増寅¶
　　命截留漕米五萬石扵安徽省備賑貸之用詩以¶
　　　誌事¶
江北河以南今嵗率艱雨淮徐既截漕鳳亳可忘補况¶
復接豫疆池魚殃更苦馳諭經屢詢漕米乞截取(安徽/鳳潁)¶
(泗各屬壤接豫省與淮徐均屬被旱前屢經降㫖馳詢/該處情形兹據該撫書麟奏請預籌截留以備接濟之)¶
(用因即降㫖於三進幫船内截留/漕糧五萬石寛為儲備俾資賑䘏)批諾不停時俾救饑¶
<pb:KR4f0005_WYG_409-16a>¶
民普司農爾莫惜民庾即天庾¶
　　題金廷標紈扇畫景¶
倚柳溪邊俯玩蓮清香浄色弗誇妍設如碧水擬洛浦¶
孰是宓妃評並肩¶
　　　右玩荷¶
閒院忽飄一葉桐不知何處至秋風阿香顧謂須拾取¶
紈扇詩情黙忖中¶
　　　右觀桐¶
<pb:KR4f0005_WYG_409-16b>¶
　　再詠古玉璧¶
量来径盈尺非蒲亦非榖規圓樸中(去/聲)規亦弗計好肉¶
乃不知有周炎劉豈堪目一面剥蝕半一靣平體足剥¶
者復血浸畧剰如脂腹識其缺土中久伴循蜚族出土¶
㡬千年經㡬人珍蓄彬然一再詠心神沃古穆¶
　　雨(六月初/三日)¶
辰晴閱射已牌隂趂暇遊山忽值霖渥矣林泉真惬意¶
霑乎齊豫逺縈心(今嵗近畿雨暘應候自到山莊間一/二日即霈甘膏惟河南衛輝山東曹)¶
<pb:KR4f0005_WYG_409-17a>¶
(州等屬屢經馳詢尚未/報得透雨繾念日深耳)却殊風雨歸舟畫(石渠寳笈舊/蔵李唐風雨)¶
(歸舟圖所畫雨絲/風片曲盡情致)無礙烟波㸃筆吟(烟波致爽為山莊/三十六景之一即)¶
(尋常燕/寝處也)僕役濕衣薄行賞無非事也凛君臨¶
　　喜晴¶
今嵗山莊若雨晴昨朝霖似應時行(大雨時行為六月/候昨朝宻霖頗有)¶
(連隂之意傍晚即止/今日大晴實可喜也)却看傍晚雲隂散遂喜侵晨霽景¶
明瀑落峡邊聲送壯風從林下爽来輕對兹真慶何修¶
遇益勵勤民敬畏生¶
<pb:KR4f0005_WYG_409-17b>¶
　　碧峯寺¶
招提對碧峯朗潤玉芙蓉澗響鳴猶急林光色更濃有¶
欣慶農計無暇問禪宗隨處堪拈詠懋勤硯匣供¶
　　味甘書屋戲題¶
山泉雨後味増甘常侍烹煎夙所諳磁盞擎来咄嗟辧¶
那容火候昧成三(味甘書屋亦倣江南竹罏每至則内/侍先煮茗以俟盖若輩藉以當差不)¶
(足語火候也按黄儒品茶要録云茶初造曰試焙又曰/一火其次曰二火三火市茶者以出于三火前為最佳)¶
(故蘇軾詩有羨君美玉經三火又瀉湯舊得茶三昧之/句又佛語三昧華言浄業也又翰林志學士下直出門)¶
<pb:KR4f0005_WYG_409-18a>¶
(謂小三昧上馬謂大三昧言去纒縛而就解脫/也戲題味甘書屋憶及火候三昧因并識之)¶
　　叢碧樓¶
書樓山寺後叢樾四圍鄰長夏隂猶茂過霖碧轉新露¶
珠風動落爽氣曉来頻樓固恒享此得之在偶巡¶
　　西峪¶
西峪今年此始臨悠然山水暢人心長松夹谷清隂佈¶
嫩蘚鋪茵宿露斟城外遥看歸牧馬墅前忽到聴鳴禽¶
欲從静處消結習却又無端啟緒吟¶
<pb:KR4f0005_WYG_409-18b>¶
　　題有真意軒¶
有真意與無盡意曰一不可何况二而我每以相較量¶
是誠躁人辭多類(向每以此有真意軒與清漪園之無/盡意軒相較量其實是一是二不落)¶
(言詮未如得/意忘言也)雨餘山館灑然清鳥鳴其喜林空翠無色¶
聲天契太初我亦忘言胥且置¶
　　秀起堂¶
巖蹊再上弗多遥秀起山堂據坦椒目見耳聞都逺俗¶
心怡神謐不期超雨時暘若幸今夏舊句前題似昨朝¶
<pb:KR4f0005_WYG_409-19a>¶
正爾紓懐繾齊豫依然待澤為(去/聲)心焦¶
　　静含太古山房¶
詰屈下棧磴山房宛在兹設弗歩屹&KR0008;那此識幽竒太¶
古自太古山房我所為然而非此房能含古則誰因悟¶
循蜚世不出方寸知太古瞬息間是語原平夷¶
　　閒吟¶
閒吟聊以消長夏月露風雲非所謀旰食宵衣敢懈體¶
慎終如始驗從頭外寧雖幸内無患(左傳范文子云唯/聖人能内外無患)¶
<pb:KR4f0005_WYG_409-19b>¶
(自非聖人外寧必有内憂其言深切事情是以戊寅西/師詩結句有但思文子言解嘲守弗誖之句兹自伊犁)¶
(平定至今垂三十年仰䝉始宵天佑中外晏/安實深欣慶惟有慎終如    旰求寧爾)南歉難稱¶
北有收(今嵗直𨽻及山西陕甘均得透雨兹熱河一帶/尢極霑渥惟河南山東及淮徐等處二麥歉收)¶
(間成旱災雖北省有收/究難紓南望之殷也)待以十年方致政今艱後樂祇¶
先憂¶
　　題宣和王濟觀馬圖¶
馬癖能知馬性竒據牀解絆一觀之宣和妙寫意外意¶
逸爽人為寓不覊¶
<pb:KR4f0005_WYG_409-20a>¶
　　詠文彭刻幽蘭尋句章¶
刻章用倒薤(見文彭/自識語)尋句在幽蘭稱物芳之志殊觽佩¶
以歡古香蔚七字逸韻託三觀雖曰刀為筆原非漢氏¶
官¶
　　河南巡撫畢沅奏報得雨詩以誌事¶
日日豫齊繫逺心衛輝兹報被甘霖河南北已數州遍¶
地逺近霑六寸深(河南山東望雨日甚一日兹據畢沅/奏報六月初三日仰䝉    上蒼垂)¶
(佑已獲甘霖衛輝所属之汲縣濬縣獲嘉得雨五寸淇/縣得雨三寸彰徳所属之安陽湯隂各得雨五寸懐慶)¶
<pb:KR4f0005_WYG_409-20b>¶
(所属之原武陽武各得雨四寸現已土膏渥潤農民上/𦂳翻犁趕種&KR1048;穀早荍及一切雜糧實為應時甘&KR0584;至)¶
(開封省城及附近州縣自前月廿八至本月初二三等/日每日皆有陣雨沾濡或三四寸一二寸不等合計已)¶
(得雨六寸又鄭州禹州滎陽滎澤臨漳武陟均續報得/雨四五寸民間乗時播種以待續沛甘霖内有低窪處)¶
(所日前得過微雨已種出土者更滋長發大河南北一/帶得此意外甘膏田功大起萬井歡騰實為慶幸等語)¶
尚有欠優越堪憫(畢沅又奏現今災重之區雖已得暢/雨但久乾之後尚盼甘膏接濟其餘)¶
(各属待澤仍殷乗此地氣感通再行敬順祈求以望普/氾醲膏等語覽奏以手加額更䖍求    上蒼再霈優)¶
(渥恩膏不/遑弛念也)莫云此足頓忘欽¶
皇天幸不遺民孑山左猶希達好音(畢沅此摺由六百/里馳奏山東淮北)¶
<pb:KR4f0005_WYG_409-21a>¶
(與豫省接壤是否同日普霑尚未奏到因/即降㫖馳詢令其迅速覆奏以慰懸注)¶
　　林下一首曡乙未韻¶
十干又逢乙九度憩斯便(丁酉戊戌二年/未至山莊故云)畫幛老人目¶
筍輿内侍肩天倪意與合月脇句休穿(不為竒/句也)迅矣稱¶
林下一旬非逺年¶
　　逰獅子園¶
朝出西北門山園近五里因對獅子峯園即名獅子¶
奎文賜一再(園門獅子園扁及樂山書院妙/髙堂皆    皇祖御筆書賜者)¶
<pb:KR4f0005_WYG_409-21b>¶
光煥躍龍邸侍膳緬¶
含飴趨堂思¶
問禮所以駐山莊憶舊每来此空言亦何當躬行在勉¶
爾¶
　　妙髙堂¶
蘇子登臺趣名堂¶
御筆書(妙高堂為題金皇祖御筆題額/盖取蘇軾    山妙高臺之義)居髙俯世迥得¶
妙自塵祛林海無央致水天惟一如昨年浮玉景南北¶
<pb:KR4f0005_WYG_409-22a>¶
豈殊諸¶
　　松柏室¶
昔年松與柏嵗久應㕘天訝未赦斧斤(此園予曽賜果/親王𢎞曕為扈)¶
(蹕来棲息之邸後彼物故園/遂頽廢因重修葺仍為御園)補種重菀然實以名而存¶
名因實並傳名乃久扵實可悟南華篇¶
　　宜照齋¶
西北城門入巖齋搆向西率因僕役憩却異隠淪棲合¶
以夕陽至而觀宜照低每来與時迕楣額笑空題¶
<pb:KR4f0005_WYG_409-22b>¶
　　就松室¶
古松不可移築室就臨之昔與今休論聲和色總宜慢¶
稱十八號曽閲昊羲時坐久忘炎夏雄濤謖謖披¶
　　含青齋¶
石徑夤縁下山齋坦蕩臨底知室成久試看樹隂深可¶
以一時憩不妨五字吟昨宵過宻雨翠濯萬瑶岑¶
　　松霞室¶
霞不約来去松常照古今視之如有别會者識無心色¶
<pb:KR4f0005_WYG_409-23a>¶
映青(松/)還赤(霞/)聲㕘寂(霞/)與吟(松/)壁張老人畫(是室壁/間懸長)¶
(松圖女史陳書作自號南/樓老人錢陳羣之母也)一例峙蕭森¶
　　山東巡撫明興奏報得雨詩以誌慰¶
河南報得雨因盼山東信兹閱驛章至三府霑透潤(六/月)¶
(初十日據明興奏初六日夜在臨清途次雷雨交作甘/霖普霈並據濟南府属之齊河禹城徳平東昌府属之)¶
(清平館陶武定府属之恵民樂陵陽信及臨清州属之/邱縣夏津各具報初五六等日得雨深透又沂州登州)¶
(府属亦具報初一二日得雨三/四五六寸不等覽奏為之稍慰)大田藉長發晚田補種¶
迅迤西之三府馳問續呈進(又據奏察看沿途情形已/種之大田藉此長發未種)¶
<pb:KR4f0005_WYG_409-23b>¶
(地方現已補種晚禾民情甚為歡慶惟兗曹濟三府尚/未據具禀俟續有報到再行馳奏等語隨傳㫖馳詢令)¶
(其速行/查奏)同日接畢沅開封轉氣運¶
天澤霈滂沱入土三四寸已種資勃生未種興犁奮各¶
屬率繼渥歡聲農父震兩處解宵憂一心増旰慎(是日/據畢)¶
(沅奏省城扵初五日清晨至午大沛滂沱傾注數時旋/據祥符中牟汜水滎陽杞縣陳留尉氏蘭陽儀封通許)¶
(洧川各禀報同日得雨各三四寸又宻縣新鄭得雨四/寸民間扶犁秉耜大起田功愁苦情形一變為歡愉景)¶
(象人據藩司江蘭禀衛輝府屬之汲縣延津新鄉考城/獲嘉輝縣封邱淇縣濬縣彰徳府属之安陽懐慶府屬)¶
(之陽武原武温縣武陟河南府屬之新安宜陽彰徳府/屬之武安懐慶府屬之河内脩武及許州襄城汝州寳)¶
<pb:KR4f0005_WYG_409-24a>¶
(豐郏縣均于初三初五等日各續得雨三四寸扵失望/之中符此厚望所有河北災重各屬普被恩膏尤為優)¶
(渥等語覽奏為之額手因批諭與民共慶慰然不敢因/慰而放意肆志豫省臣民應共知之仍勤耕作可也)¶
　　熱¶
三日未&KR0584;雨頓覺炎歊甚此實夏之常鬱蒸養彚品設¶
使恒爽涼禾稼那熟稔然而山莊中副名處多審風拂¶
泉清籟曦度林佳䕃(叶/)是胥堪避暑而况心静禀獨憶¶
扈蹕衆塵市囂堪恁¶
　　招涼榭¶
<pb:KR4f0005_WYG_409-24b>¶
山莊稱避暑水榭曰招涼是日騰炎酷適此坐相徉喬¶
木佈䕃深崇岩落隂長加俯前溪澄亦有清波揚可以¶
捐紈扇寧須解葛裳西南吐英英釀勢其即霶¶
　　陣雨(六月初/十日)¶
族雲西南来陣雨東北去歊蒸一時湔颯風與之助階¶
除倐積水暑氣逃無處雲散碧天青誰問摩醯數(摩醯/首羅)¶
(一念知三千大千世界雨滴之數/龍王降雨時悉能分數出華嚴經)¶
　　安徽巡撫書麟奏報各屬得雨情形詩以誌事¶
<pb:KR4f0005_WYG_409-25a>¶
河南淮之北大都春艱雨安徽接豫疆城門殃及苦¶
皇天生物心旋轉幸漸覩豫已降膏澤歙當被¶
恩普佇望佳音来兹詳報巡撫或霑四五寸或一二寸¶
許(安省鳳潁泗各屬界連豫省入夏以来雨澤亦少兹/據該撫書麟奏六月初一日行抵五河縣雷電交作)¶
(風雨驟至自戍至丑入土約三四寸已種之秋禾頓覺/改觀未種者亦可翻犁補種又鳳陽臨淮先後二次得)¶
(雨五寸定逺泗州尢為透足溝池充滿徽州各屬得雨/三四五寸安慶屬之懐寧桐城廬州屬之合肥滁州屬)¶
(之全椒亦得雨一二寸不等餘俟報齊另奏等語得雨/四五寸以上者尚可及時耕種其一二寸之雨恐不能)¶
(滋潤晚耕是慰實不勝愁因批諭/令将現今若何之處迅速查奏)四五者可耕一二者¶
<pb:KR4f0005_WYG_409-25b>¶
何補愁慰兩兼之慰不勝愁巨¶
　　詠官窑罏¶
百圾冰紋裂五釘鐵色相海桑經以久薜暴亦其常已¶
是晨星宋那尋越器唐墨林齋裏物(爐盖内有項墨/林父秘笈之印)曽¶
炷六時香¶
　　荷二首¶
昨宵過雨送輕雷初日芙蓉詄蕩開欲去陳言思北斗¶
歷觀四壁豈窮㢤¶
<pb:KR4f0005_WYG_409-26a>¶
納涼荷浄水風微即景拈毫扇罷揮花盛都因葉無恙¶
(向年山荘缺雨草茁較遲以致新荷出水時為鹿所嚙/今嵗雨澤既優碧草芊眠鹿舎荷食苹所以荷葉較盛)¶
(詳見前/荷葉詩)君民何異此相依¶
　　題蔣廷錫敖漢蓮用圖中張照題句韻¶
塞湖聊别闖文鱗留有香色無跡痕侍臣奉¶
詔肖神韻霞映錘峯峯畔雲温樹何妨不可語粉本重¶
圖箧中貯(千葉蓮本敖漢種奉/蔣廷錫扈從侍直)　(皇祖命移植山莊時/  詔繪圖乃壬寅七)¶
(月事也此盖其粉本更臨設色/者爾時内廷諸翰臣因共題詠)一時鴛侣各有詠東絹¶
<pb:KR4f0005_WYG_409-26b>¶
年陳如宋楮紛出手眼期争美得天詩句獨我喜箇間¶
識者胥古人(圖中題詩者張廷玉勵廷儀張照陳邦彦/王圖炳汪應銓薄海等七人計康熙壬寅)¶
(年題是圖至今/已六十三年矣)不老祗剰斯君子白駒真似過隙間壬¶
寅週復逾三年攜至山莊展六月依然相對敖漢蓮(山/莊)¶
(所植敖漢千葉蓮每六月盛開今嵗臨/幸時攜此圖相對不辨是一是二也)¶
　此圖張廷玉等七人俱有題詠惟薄海詩詞氣不相¶
　聨屬知其夙失學必有藍本竊取因命内廷翰林檢¶
　閱舊作果得明顧璘題許彦明白蓮詩巻云珍圖白¶
<pb:KR4f0005_WYG_409-27a>¶
　蓮何皎然盈縑風露臨秋鮮又盛開欲落比雲散乍¶
　疎復宻如星聨宋范成大詠郡沼雙蓮圖云壓倒小¶
　湖三級草増光後沼兩重蓮薄海乃剽竊舊句節去¶
　二字連綴成篇向曽見其題唐寅溪山八景畫冊内¶
　廷翰林自陳元龍以下八人皆對景拈毫而薄海所¶
　題宿雨初收曉烟未泮竟直寫董其昌䟦語因有薄¶
　家獨藉董家題之句今是圖又復乞靈陳迹前題所¶
　謂欲盖彌彰者觀此益信因并識之¶
<pb:KR4f0005_WYG_409-27b>¶
　　驟雨(六月十/二日)¶
邇日熇㷥甚作霖乍繫情倐看雲陣佈立見雨盆傾坐¶
席暑何往憑牕爽頓生片時空宇霽髙樹夕陽明¶
　　煙雨樓喜晴作(六月十/三日)¶
山莊時雨復時晴遇此何修敬畏生今曉霏霖畧覺久¶
過辰開霽慰迴怦祗欣黍壠都催實奚礙湖樓不副名¶
齊豫雖霑水未長(近日河南山東各属雖陸續奏報得/雨可以補種秋禾而河水尚未長發)¶
(漕船不能迅速尚/望普霈甘霖也)殷期繼霈逺牽情¶
<pb:KR4f0005_WYG_409-28a>¶
　　清閟閣對荷¶
文園獅子林二八景各撰惟餘清閟閣舊名存數典前¶
池種荷花六月春光滿朶為紅玉杯葉是青羅繖無礙¶
暑曦侵益有香風散亭亭浄植中啟沃殊不淺乍欲易¶
茂叔謂之曰懶瓉¶
　　巢翠亭¶
合翠林扉延客開虚亭亦豈異巢㢤謾言題額出新意¶
津逮人皇以後来(人皇以後有有/巢氏出路史)¶
<pb:KR4f0005_WYG_409-28b>¶
　　題仇英畫九成宫箑頭¶
由来細筆擅仇英士氣饒他院本精拾級鞠躬獻銘者¶
其人自是魏元成¶
　　詠壺盧缾¶
壺盧模器始¶
康熙苑監相承法種之(壺盧模器者印模皇祖命苑監/扵初生時製    以規之及成)¶
(文理宛然缾椀諸器惟意所命至今/御園内監尚存其法種之每得佳器)勝木從繩無斧鑿¶
肖金在冶有罏錘明雕漆異果園局宋製磁贏修内司¶
<pb:KR4f0005_WYG_409-29a>¶
踵事則然増華否慎言敦樸每廑思¶
　　澄觀齋¶
觀固由雙目澄原在一心則思貴知要非禮勿傍尋巒¶
靄無塵韻溪風有静音拈題詎玩景觸處可為箴¶
　　翠雲岩二首¶
雨過緑油潑似新容容髙下䕶嶙峋也知翠是雲假藉¶
久假惡知非有真¶
今年晴雨信惟時對壁看雲弗繫思設使時行向南界¶
<pb:KR4f0005_WYG_409-29b>¶
作霖通漕也相宜¶
　　自驚¶
河臣六百里飛馳正是時行伏汛期未及披章先手顫¶
逮知覆奏乃心怡(六月十八日早河東總河蘭第錫摺/由六百里馳逓時正屆伏汛聞有驛)¶
(章深為廑念竟致手顫及披覽乃覆奏/漕船行走河道水勢情形始為稍慰)原因問去通漕¶
否却幸報来長(上/聲)水宜(前因毓竒奏今年漕船行走較/遲是以降㫖詢問江南山東各)¶
(督撫等兹據蘭第錫奏東省牐河啟閉節宣尚未稽遲/惟臨清以北衛河淺弱以致船行稍滯嗣因上游得雨)¶
(臨清衛河及汶河泇河均扵六月初旬已長水自四尺/五寸至二尺六寸不等現在水泉處處長發不但抵東)¶
<pb:KR4f0005_WYG_409-30a>¶
(糧船行走充餘即微山湖之水亦得藉資收/蓄等語因復批諭又當撙節以備明春之用)更事多而¶
老畏事自驚還復自嗤之¶
　　侍郎胡高望香差迴奏所經途次雨水田功詩以¶
　　　誌慰¶
頒詔行慶典抒誠祭嶽瀆以至古帝陵差臣分水陸髙¶
望值西路秦省及巴蜀去春迴以夏秦蜀甘雨足二麥¶
既有收秋田可豐卜(胡髙望奉差祭告嶽瀆陵寝迴奏/經過陕西四川俱得有透雨川省)¶
(水田衍沃二麥豐收秋稼俱已播種陕西二麥已收/約計七八分高下田畝並已插秧彌望青䓤等語)晉¶
<pb:KR4f0005_WYG_409-30b>¶
省途必經更予念所屬過以二月中實覺望澤篤歸途¶
五月杪普霑&KR0584;霖渥質之敦書言大吏實遲告飭諭疾¶
施恩民幸免窘酷(又據奏二月間經過山西平陽蒲州/等屬農民正在望澤祈禱至五月二)¶
(十等日迴至蒲州平陽一帶均遇大雨麥收雖歉而現/在乗時播種大田可卜有秋又扵減糶緩徵之外賞䘏)¶
(兩月口糧民情更為寧謐等語胡髙望所奏過山西時/尚在二月已殷望澤質之粱敦書所奏乃三月時情形)¶
(自更迫切農起遲奏嚴行申飭/並亟賑兩月口糧民賴以安)既入直𨽻境益北益佳¶
淑髙下黍與禾緑雲芃滿目(復奏稱歸途所過井陘望/都等縣俱得時雨播種齊)¶
(全涿州以北秋稼更屬茂發等語覽奏為/額手稱慶惟益勵䖍肅迎迓    庥和耳)額手為民慶¶
<pb:KR4f0005_WYG_409-31a>¶
謙受勵䖍肅¶
　　裕親王廣禄八十生辰賜詩為夀¶
念我同¶
曽有㡬人老来益與老年親春秋較長(上/聲)正五嵗福禄¶
駢臻值八旬善射兄今遜筋力(裕親王為八十世祖曽/孫今年屆    長扵余)¶
(五嵗向曽管理十/五善射嫻扵弓矢)習蒐予尚勉精神兒孫拜合坐而受¶
(今年六月二十七日為王八十生辰特遣皇八子永璇/帶領皇孫緜恵綿億綿志綿懃齎御製詩章及扁聨如)¶
(意冠服等件往賜並令永璇等與王行禮王/應坐受以見我朝    家法隆禮親賢至意)佳話天家¶
<pb:KR4f0005_WYG_409-31b>¶
貽萬春¶
　　雨(六月廿/一日)¶
昨近每細雨霏絲旋即晴今日辰至午作霖似時行情¶
知霖不妨大田方怒生未免望霽佳又覺意怦怦未牌¶
雲漸散申刻曦放晶時若有是㢤¶
天恩錫蕃禎惟勵乾惕心惴惴凛持盈¶
　　邇日¶
邇日接奏章齊豫率霑雨(近據畢沅奏衛輝開封缺雨/各屬俱陸續得雨又明興奏)¶
<pb:KR4f0005_WYG_409-32a>¶
(東省兗曹濟及登莱青沂望雨各府屬亦先/後均霑渥澤農民得及時播種可望有秋)却是淮徐¶
海及安徽屬府(江蘇之淮徐海三屬及安徽之亳州䝉/城等處界連齊豫該督撫報雨祗一二)¶
(寸現在節逾大暑倘此時仍未渥霑則旱象已成小民/生計可慮因傳諭該督撫即行查明現在曽否得有透)¶
(雨如有應撫䘏者一靣辦理/一靣奏聞毋使稍有失所)雖亦報得霑惟一二寸許¶
旱災斯已成窮黎那免苦申命大小吏綢繆勤相輔運¶
河幸長(上/聲)水酌劑訓諭屢(今嵗因運河水弱漕船行走/較遲屢經馳諭河漕諸臣及)¶
(沿途督撫設法料理催䟎前進亦弗過嚴令其盡棄所/帶私貨以恤旗丁兹據薩載毓竒等奏六月十二日邳)¶
(宿一帶運河水長足敷浮送又蘭第錫奏臨清衛河及/汶河泇河均於六月初旬長水自四尺餘至二尺餘不)¶
<pb:KR4f0005_WYG_409-32b>¶
(等抵東糧船行走充餘江境幫船亦能迅/速遄行源源入境等語覽奏為之稍慰)不辭言之煩¶
疇咨盡心所¶
　　留京王大臣奏報晴雨時若詩以誌事¶
京畿今嵗雨暘時愈北愈佳鮮遇斯(自五月以来屢經/王大臣等奏報京)¶
(師雨澤霑足且晴雨相間田禾暢發北路/及口外地方尤為霑透實近年中所僅見)齊豫深憂幸¶
恩逮歙徐旁及反殃隨(向因河南山東旱暵較重時刻/繫懐嗣據該撫等奏報各屬均)¶
(陸續得有透雨農功大起可為欣幸而下江之淮徐海/及上江之亳州䝉城等處界連齊豫轉未得霑渥澤此)¶
(時節逾大暑再遲恐成旱災已降㫖馳詢該督撫即速/查明現在情形如有應撫䘏者一靣辦理一靣奏聞刻)¶
<pb:KR4f0005_WYG_409-33a>¶
(下尚未據續報得/雨實深繾念也)欲移霶霈此霖往却向淺淤彼漕施¶
(此間甘&KR0584;優霑固為欣慶而邳宿一帶運河雖據報長/水究欠充足惟籲    恩膏普沛俾得酌盈濟虚逺近)¶
(均霑庶慰宵/旰䖍祈耳)一日萬㡬心萬里終無片刻得心怡¶
　　敞晴齋得句¶
巖齋居極北敞晴名已久以遥弗頻到到必快霽後恰¶
似標貞符神暢心無咎露葉閃光晶風枝絶塵垢開牕¶
爽氣来量物隨所受此樂不易得惟在占農阜¶
　　繪韻樓¶
<pb:KR4f0005_WYG_409-33b>¶
磵葉林枝颺霽風憑牕六法玩非雄可知此繪不關筆¶
祗在無聲有韻中¶
　　藴竒齋口號¶
開惑曽經著論辭闢疆二萬詠西師古稀天子元孫抱¶
視若多竒有底竒¶
　　題山近軒¶
一壑隔兩峯便覺有數里岭巆厯深邃峻刖遵迤邐扵¶
焉造巖軒弗過片刻耳坐望藴竒齋原似在尺咫題額¶
<pb:KR4f0005_WYG_409-34a>¶
號山近山近趣如此¶
　　清娛室¶
齋惟取其曠室則貴其奥温涼各有宜人工合天造(叶/)¶
而我更思之清實皇朝號所期萬民娛自收萬年效豈¶
其在逰目山林之迥妙¶
　　延山樓¶
已在萬山中何用更延山葢人之於得知足實甚難所¶
以漢蕭王望蜀曽有言樓牕四靣開騁目無遮欄横嶺¶
<pb:KR4f0005_WYG_409-34b>¶
與竪峯紛呈座席間延者固無意来者亦非縁是謂契¶
筦倪可以破天慳¶
　　古松書屋作歌¶
書屋據最髙以髙弗頻至我輿人則肩恐乖忠恕意今¶
朝過雨山風涼數息徑造山之堂童童佳䕃送謖籟如¶
遇故友把臂相徜徉扵斯豈可作常語夢中之我得非¶
汝(夢書曰松為人君夢/見松者見人君也)而我居然稱古稀視汝之古不¶
啻太倉之粟一粒黍¶
<pb:KR4f0005_WYG_409-35a>¶
　　詠方竹杖¶
扶老堪稱夀辭林弗憶青節原性所具方是義之形王¶
帖閒而擬武銘敬可聴微憐仲宣土不及故亭亭¶
　　丁雲鵬山水¶
緑水青山浄以妍不瀛島亦即金田箇人偶作尋常景¶
薰習還如寫佛仙¶
　　題漢玉二器¶
肉好大扵錢土華彬穆然謾疑子弗執曽見酎金年¶
<pb:KR4f0005_WYG_409-35b>¶
　　　右小榖璧¶
容容絳雲糺英英銀月吐以有可欲存寸珍亦出土¶
　　　右小圓珮¶
　　命加給安徽省亳州等州縣一月口糧詩以誌事¶
正望安徽被霖信誰知信至反増愁(日内盼望安省報/雨之信兹據書麟)¶
(奏到通省各屬仍未普得透雨已遵照前奉諭㫖将亳/州等十二州縣鳳陽等三衛屯軍分别酌借籽種口糧)¶
(等語覽奏/更廑憂念)八州縣缺雨扵夏萬老㓜殷晚種秋(又據奏/被旱較)¶
(重之亳州䝉城宿州靈璧泗州五河盱眙天長等八州/縣因亢旱日久農民不能趕種大田其無業極貧下户)¶
<pb:KR4f0005_WYG_409-36a>¶
(覓食維艱等語因降㫖捋亳州等八州/縣貧民賞給一月折色口糧俾資生計)亟命口糧加以¶
賑幸因漕米截而留(亳州等處除分别借給籽種口糧/又将無業貧民賞給一月口糧外)¶
(先是因安省鳳陽亳州等處界連豫省屢經降㫖馳詢/並即降㫖扵三進漕船内截留漕糧五萬石以資接濟)¶
(兹加恩賑給幸因儲備/有資毋庸另為籌辦矣)豫之波及豫霑渥繼澤如何速¶
問郵(安省被旱原因豫省波及兹豫省已報得透雨而/安省轉缺但豫省久旱之後又望續霈濃膏方扵)¶
(禾苗長發有益因再傳諭畢沅令其將近日曽/否續得透雨并田禾情形再行查明迅速馳奏)¶
　　題和闐玉松亭延客圖¶
俗手難為罍與觚也知纎巧不俞吾琢成畫景聊堪詠¶
<pb:KR4f0005_WYG_409-36b>¶
視此松亭延客圖¶
佇立松風碧水濵歩橋来者且逡巡刻舟底用求名姓¶
逆旅間非主即賔¶
　　兩江總督薩載等奏漕運事宜詩以誌事¶
中河嵗久淤故有事疏濬利漕兼利旅費帑吾不吝水¶
性本就下一洩戒其迅所以當建牐圖止以為進(從前/因運)¶
(中河嵗久淤墊經薩載李奉翰奏請挑濬並請估建牐/兩座以時唘閉乃該督等扵挑濬運中河時並不趁上)¶
(㳺未放水以前及早趕建牐座以致水無攔蓄就下/之勢一瀉無餘致漕運阻滯該督等實咎無可辭)奈¶
<pb:KR4f0005_WYG_409-37a>¶
何既濬深置牐扵不問鋪水藉微湖就下放河盡(叶/)恰¶
值春雨短漕舟礙難運起剥封民船官私兩受困遂有¶
截漕議輿情所弗論(運中河既因未建牐座致上㳺放/水鋪槽毫無攔蓄就下流入河又)¶
(值今春以来淮徐一帶缺雨南漕北上時節節淺阻礙/難前進以致封船起剥官私兩受其困漕臣毓竒張皇)¶
(無計遂奏稱本年二進浙江漕船計算過天津時已在/九月下旬到通即虞凍阻三進江廣船北上為時更晚)¶
(勢不能抵通盖意在截留漕船而弗為通盤籌畫不知/京都之地商賈資南貨者多且于正供輿情兩弗順也)¶
以此屢申飭籌度即愁悶自慙躁辭多無非體衆願兹¶
各知其誤竭力自愧奮(此次因漕船淺阻甚為懸念節/次傳㫖馳諭該督等悉心籌畫)¶
<pb:KR4f0005_WYG_409-37b>¶
(務令多抵通一幫即多得一幫之益兹始據薩載李奉/翰毓竒等奏今嵗重運濡滯實因從前未曽先事預籌)¶
(早建牐座所致實深慙懼等語/雖知誤愧奮然言之已晚矣)幸縁時行雨水長(上/聲)機¶
畧順全運雖艱至八分或堪趁(薩載等又奏邳宿運河/近因雨水下注長水各)¶
(淺處俱有三尺四五寸至四五尺不等頭進漕船全數/入東省境二進尾幫已過古城溜三進幫船未渡黄者)¶
(止十九幫現詣交界處所會同毓竒催令各船晝夜挽/運以期全數抵通等語看此情形即或全數不能到通)¶
(亦可得十分/之七八矣)弗慰仍為愧愧未事前訓(此次漕運阻滯/總由上年建牐)¶
(遲延所致設于事前即預為降㫖令建牐座則/水有攔蓄足資浮送應不致有此次之誤矣)¶
　　雨(六月二/十七日)¶
<pb:KR4f0005_WYG_409-38a>¶
昨夜霏絲直達晨或疎或宻遂侵申明知溽暑時行際¶
實願快晴其叙頻可識欲多愁亦夥却非為己切乎民¶
晚雲散盡夕陽朗額手慰㢤倍悚寅¶
　　即事¶
河南山東雖得雨為廑繼澤屢問之(前此河南山東得/雨尚未普徧優渥)¶
(屢經馳諭傳詢/令其由驛速奏)一朝兩省報皆至胥稱繼被甘膏施其¶
間分寸雖不一大抵補種出土齊青葱一望無隙地若¶
得續沛秋可期(兹于六月二十七日據畢沅奏二十二/日開封省城&KR0584;澤優霑自晚及明入土)¶
<pb:KR4f0005_WYG_409-38b>¶
(三寸餘現在雲氣往来雨勢甚廣河南北州縣前俱連/獲濃膏衛輝一帶尤為暢足所有晚穀&KR1048;子雜糧俱出)¶
(土齊全其先種低田有長至七八寸至尺許者又同日/據明興奏濟南東昌武定萊州青州臨清各屬禀報扵)¶
(十六十八等日得雨二三四五寸及深透/不等秋成可望有收等語覽奏為之稍慰)少間(去/聲)農起¶
奏復至則稱闔省渥雨滋秋稼芃茂可望稔米糧價減¶
無居竒(同日復接農起奏省城扵六月十七日大沛甘/霖入土尺餘秋糧茂宻青葱倍常長發通省各)¶
(府州属先後稟報得雨四五六寸及深透不等省北地/方早禾已含苞吐穂通省農民咸以豐收在即共相慶)¶
(幸市集米價亦漸平減等語三省同時報到/仰荷    天㤙轉災為福實為吾民欣慶也)向因三省¶
憂旱切兹則旋轉䝉¶
<pb:KR4f0005_WYG_409-39a>¶
天禧而何迤南翻缺澤淮徐安徽愁霖遲截漕一再備¶
賑恤申命有司慎妥為(北首雖䝉渥澤而淮徐安徽雨/澤尚缺旱象已成前經降㫖淮)¶
(徐截漕十萬石安徽五萬石外兹復加恩扵三進江廣/幫船内再行截留十萬石以備安徽賑恤之用飭令該)¶
(督撫董率有司實心/經理毋致災黎失所)自吾山莊来駐蹕葢無一日展愁¶
眉尋思此愁寧可少¶
皇祖深恩念在兹¶
　　再題張宗蒼松風溪閣用甲戌原韻¶
溪閣松風水墨圖不須丹抹與青糊重題辰戌三逾甲¶
<pb:KR4f0005_WYG_409-39b>¶
一瞥白駒影弗殊¶
　　紀實¶
失脚落溪癸卯年(憶丁亥年扵長虹飲練橋側曽用火/槍殪一鸕鷀有詩紀事前年癸卯復)¶
(於此處見一鸕鷀欲用槍擊之不期失足/落水兹過橋偶憶其事因成此詩紀實)衣衫未濕即¶
登船因艱步履葢老耳弗慎起居為恧然問類馮河答¶
子路事殊賞節駭忠賢(明天唘值端陽日扵西苑共小/璫泛舟忽風起舟覆堕水魏忠)¶
(賢與客氏乃坐大舟上飲宴相顧驚惶事見酌中志彼/以童騃嬉逰予因老猶習武其事不侔但究非慎重觀)¶
(過可/知耳)原如君子過而已紀實防他訛以傳¶
<pb:KR4f0005_WYG_409-40a>¶
　　觀瀑二首¶
試云觀瀑合何時合是炎歊庚伏宜甫向岩前行住步¶
滌將暑氣浄無遺¶
曰聲曰色覓無從振鷺飛来擘碧峯萬籟寂中清響送¶
珠源寺報午時鐘(是處近/珠源寺)¶
　　題永恬居¶
瀑水掛前川其源即川裏曰斯永恬居隔川近尺&KR2149;霽¶
景拂爽涼尋勝聊爾爾陟岡循一徑憑牕俯萬綺不息¶
<pb:KR4f0005_WYG_409-40b>¶
復不憧悟此居安理¶
　　素尚齋¶
居在前而齋在後由居拾級乃登齋恬如以造素之境¶
次第工夫¶
聖者懐¶
　　創得齋¶
遵溪西北上一谷沿崔嵬谷窮稍屹&KR0008;細徑松門開拾¶
級登石磴蕭然宛到齋適值晴景佳峭蒨青葱排朗照¶
<pb:KR4f0005_WYG_409-41a>¶
無定中而有清風来畫家弗能繪斯即創得㢤¶
　¶
　¶
　¶
　¶
　¶
　¶
　¶
<pb:KR4f0005_WYG_409-41b>¶
　¶
　¶
　¶
　¶
　¶
　¶
　¶
御製詩五集巻十七¶
