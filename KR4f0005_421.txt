# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:20.360066
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷二十九
<pb:KR4f0005_WYG_421-1a>¶
欽定四庫全書¶
御製詩五集巻二十九¶
　古今體八十四首(丁未三/)¶
　　題明世子朱載堉琴譜¶
憶昔於香山曾聽唐侃琴穆如餘古風謂勝筝琶音其¶
後定韶樂¶
皇祖書沿尋乃悟古在兹一字一絃吟(唐侃内府旗人/曽出兵受傷善)¶
(彈琴任副都統後年老乞休居香山乾隆辛酉年曾聽/伊彈琴音節抑揚謂即古樂屢有詩嘉之及後釐定中)¶
<pb:KR4f0005_WYG_421-1b>¶
(和韶樂細繹樂琴皇祖欽定律吕正義考訂精審一字/一彈乃知古    聲均属一絃一字非如侃所彈世俗)¶
(之繁音/促節也)虞書律和聲何有揚與沉(虞書依永和聲雖有/清濁長短之節合之)¶
(五聲六律而總不外一字一彈若一字數彈則有/抑揚往復以圖悦聽之為是俗工曲調非古樂矣)兹翻¶
載堉譜亦可謂用心指法雖闢俗十六煩弗禁(叶/)甚至¶
譜&KR2692;(讀作七世俗琴譜所載指法右手有二十四勢左/手有二十九勢合數字減筆為一字其上半記左)¶
(手指法及徽數其下半記右手指法及絃數如曰卝取/散字起筆謂右手散彈左手不按徽也曰七謂七絃也)¶
(曰乙取挑字一乙謂右手食指挑絃/也字典中實無此等字可知非古矣)□(讀作三如曰火/謂左手大指也)¶
(曰九謂大指按九徽也曰勹取勾字一勹謂右手中指/勾絃也曰三謂三絃也今載堉亦用此指法何異俗譜)¶
<pb:KR4f0005_WYG_421-2a>¶
(所載/乎)幾不隣哇滛古人幼而學操縵胥所任授此譜以¶
習安能喻林林(操縵所以和性情人人皆可學而能者/以其簡也若如俗譜所為必久工斯伎)¶
(方可豈人/人所能乎)揉綽在所擯四字(謂正應/和同)長何堪(叶琴朱載/堉  譜所)¶
(載闗雎章雖一字一絃不用吟揉綽注抹擘撮掄等五/十三勢然一絃之内用正應和同四聲長至十六彈已)¶
(不勝其冗而一音之中已有抑揚髙下不免煩手之譏/且扵琴尚可令配以金石竹匏之類則不成章此實近)¶
(日命樂工親試而知之者載堉之意亦欲復古不知古/人之律原有清濁長短之節然亦祇扵一句數字之内)¶
(分抑揚髙下不得扵一字一音之内復有抑揚髙下轉/致趋扵繁縟徒為悦耳之具而扵詩歌字義究不能晰)¶
(則古人所謂感人心而天下和平者又要在乎/是載堉所譜欲避俗而仍不免扵引古入俗也)韶樂用¶
<pb:KR4f0005_WYG_421-2b>¶
正聲應和同弗侵(今中和韶樂一字一彈祇用正聲不/用所謂應和同三聲非特迥異俗樂)¶
(之一字數彈即朱載堉琴譜之十六彈亦未可同日語/而所謂應和同者實亦後人所闌増者豈虞書所有㦲)¶
宜引今合古戒混古雜今今琴較琶古然非古琴諶韓¶
蘇大手筆可曽此酌斟¶
　按昌黎東坡二人實博古大雅士也其聽穎師賢師¶
　之琴胥可謂極力摹寫然亦何嘗不可用扵筝琶之¶
　類則與白居易之琵琶行無大殊也穎師賢師不究¶
　其禪律而習琴焉不可謂務本而其所彈想亦俗調¶
<pb:KR4f0005_WYG_421-3a>¶
　韓蘇未嘗闢之且一絃一音與一絃數音並未明論¶
　其與古合否也以致西清詩話及彦周詩話辨論弗¶
　已入者主之出者奴之予以為愈去愈逺而揔亦未¶
　曽指出韓蘇之實未臻處也予翻悔向之以唐侃俗¶
　調為古樂而今方知一字一音之為古樂無取繁音¶
　悦聽較筝琶略清之俗調琴也夫學問之道無窮止¶
　之日設非今之細心審訂即以昔之俗調琴為古矣¶
　推之萬理萬事孰不如是余是以老而益勤扵學耳¶
<pb:KR4f0005_WYG_421-3b>¶
　　再題朱載堉樂律全書¶
琴譜蹖知古樂非(見前題載/堉琴譜詩)全書更與辨淵微欲求廣¶
博失精覈¶
聖製由来總範圍(載堉所著樂律全書扵定律審音之/道不能㑹通原委誤解古書師心臆)¶
(説是以律吕雜用清濁不分其蹖駁不可枚舉兹命皇/六子與館臣等欽遵    皇祖御定律吕正義詳加校)¶
(覈逐一指駁訂正益仰見堉之聖製精微理明數/備為千古不易之凖而載    謬亦一覽瞭然矣)¶
譜書工尺漏宫商數典徒令意𣺌茫祇備一家言或可¶
束之髙閣正相當(載堉譜中有工尺而漏宫/商則是其混古雜今也)¶
<pb:KR4f0005_WYG_421-4a>¶
小令由来格已卑烝民那得强(上/聲)填詞(載堉譜中有立/我烝民章思文)¶
(后稷章以豆葉黄金字絰曲牌分譜夫取古歌頌配以/時曲小令是援荘雅而入扵里俗矣即此一端可該全)¶
(部其錯雜舛謬不足/與言樂不待深辨耳)一端已足該全部不可與言樂可¶
知¶
　　乙夘重題朱載堉琴譜並命入四庫全書以示闢¶
　　　識事¶
載堉此譜丁未曾題其以俗琴溷古樂且訾韓蘇之未¶
議及也詳見御製詩集兹偶翻舊稿尚有未盡之意是¶
<pb:KR4f0005_WYG_421-4b>¶
以重示闢而識其事¶
夫琴無可闢也琴之有譜不可不闢也經之言琴者其¶
制曰五絃之琴(樂/記)大琴(明堂位/爾雅)中琴(明堂/位)頌琴(左/傳)其名¶
曰龍門空桑雲和(並周禮/大司樂)其用曰鼓(詩/)曰彈(檀/弓)曰操縵¶
安絃(學/記)如是而已曷嘗有所謂指法手勢吟猱綽注之¶
𤨏𤨏哉嚮扵香山聽唐侃彈琴作詩謂即古樂迨後釐¶
定中和韶樂始悟一字一音之為古而今琴為俗故曾¶
題朱載堉樂律全書再三闢其蹖駁並令定全詩樂譜¶
<pb:KR4f0005_WYG_421-5a>¶
頒播海㝢矣近閲四庫全書著録有明嚴澂松絃館琴¶
譜本朝程雄松風閣琴譜二種紀昀等不入之經部樂¶
類而附之子部藝術類雖本宋陳暘樂書列今琴扵俗¶
部之意微足示雅鄭之別耶然今之言琴者但知煩手¶
滛聲日引月長習今眩古經部子部樂類藝術類其誰辨¶
之故不得不重闢之俾人易曉也盖琴之有書自西漢¶
其指法自蔡邕著譜自唐以前譜手勢自趙耶利譜作¶
半字自唐以至扵宋雖漢迄今二千餘年亦云古矣然¶
<pb:KR4f0005_WYG_421-5b>¶
今琴所述者堯之神人暢舜之南風文王之羑里周公¶
之越裳孔子之龜山亦均漢後之法傳三代上之事其¶
然豈其然哉且其所謂神人暢諸操亦必非當時聖人¶
之所作也明馮惟訥編詩紀一書備載扵古逸一門盖¶
亦攟摭舊聞以見賅博其間真偽不暇考覈惟訥去古¶
益逺其所編集無足置論夫唐虞之書惟二典三謨實¶
有可信若神人暢不過就堯時任禹之事敷衍成文辭¶
意又多不類即南風歌雖見扵家語而家語世已疑其¶
<pb:KR4f0005_WYG_421-6a>¶
多偽其他羑里越裳龜山等辭想亦皆後人就當時之¶
事撰擬之三代以前恐無是辭也三代以上之琴曰五¶
絃(舜之/琴)曰七絃(文王/之琴)如是而止予惟信三代以上之言¶
至如三代以下之言皆如孟子所謂不可盡信也其指¶
法若勾挑剔抹者十二律無是音其贋字如&KR2692;(讀作/七)□¶
(讀作/三)之類篆籀以来無是字所譜之詩毛鄭以来無是¶
解故朱子以為尤謬鄭樵以為異端陳暘以為詭説曽¶
是大樂與天地同和而可為所奪哉即以事理論之禮¶
<pb:KR4f0005_WYG_421-6b>¶
云士無故不徹琴瑟盖人人能之今之琴譜人自為師¶
家自為學彼之所譜此不能通其法甲之所彈乙不能¶
喻其辭琴工學之數年至血指或不成聲古之教者春¶
誦夏絃一時之課而已人生年十三即學樂誦詩使如¶
所譜其必三代之為士者皆胼手重繭溺音廢業而後¶
可儀禮鄉飲酒禮工歌三終笙入三終間歌三終合樂¶
三終凡詩十有八篇雅之文王大明皆以祀先王頌之¶
長發奏之大禘章句最多使如所譜用之燕饗必卜其¶
<pb:KR4f0005_WYG_421-7a>¶
晝又卜其夜用之祭祀其不跛倚以臨者幾希矣審是¶
則今譜之不可行必非古樂昭昭矣然則琴無譜乎曰¶
有虞書曰詩言志歌永言聲依永律和聲樂記曰比音¶
而樂之謂之樂此古樂之精言也今詩經樂譜諸器皆¶
臚正聲此樂之合於古者中和韶樂大典尊嚴行用此¶
樂之宜扵今者皆一字一音庶幾得趙彦肅所傳之遺¶
不至如楊傑所譏之失矣尚何琴譜之足云總之古今¶
之界不可不明言樂非自予定實乃自予而顯制作之¶
<pb:KR4f0005_WYG_421-7b>¶
事戒泥古更戒徇俗即井田封建之必不可行而辟雍¶
之必宜復均是道也識成以冠兩譜(經部樂類子/部藝術類)之首¶
並命補書入朱載堉琴譜¶
識闢成因命内廷翰臣為簡語以申琴之古今經俗之¶
概而諸臣捜羅所以舉約者幾扵目迷五色然既費苦¶
心亦足撮要究勝古今議琴充棟之緐言並命附録¶
　　内廷翰林等攷據琴譜指法按語¶
　琴操曰伏義作琴桓譚新論曰神農氏王天下始削¶
<pb:KR4f0005_WYG_421-8a>¶
　桐為琴通禮纂曰堯使無句作琴五絃楊雄琴清英¶
　曰舜彈五絃之琴堯加二絃吴儀琴堂序曰武王増¶
　變宫變徵而為七　按樂記曰舜作五絃之琴其言¶
　要為可據又廣雅云文王増二絃曰少宫少商隋志¶
　云周文王加二絃帝王世紀云文王復増二絃是七¶
　絃之琴實始扵文王也至各家謂文王武王各加一¶
　絃其説雖多殊不足信若文王武王先後各加一絃¶
　則文王當有六絃之琴而古来從未有此説至吴儀¶
<pb:KR4f0005_WYG_421-8b>¶
　謂武王所加尤為無據微論儀一人之説不足憑且¶
　二絃自来相傳為少宫少商不聞為變宫變徵也自¶
　當以五絃為舜之琴七絃為文王之琴¶
　漢書藝文志雅琴趙氏七篇師氏八篇龍氏九十九¶
　篇　按此琴有専書之始趙定師中龍徳皆漢宣帝¶
　時人至光武帝命極譚鼓琴愛其繁聲宋宏即以為¶
　耽悦鄭衛矣¶
　玉海唐以前有劉氏周氏琴譜四巻陳懐琴譜二十¶
<pb:KR4f0005_WYG_421-9a>¶
　一巻　按此琴有譜之始其譜已不可考¶
　崇文總目唐趙耶利琴手勢譜一巻載調絃用指之¶
　法又彈琴右手法一巻論指法四百餘言　按趙耶¶
　利唐太宗時人以手法為譜始此其後趙惟則注明¶
　蔡邕指法趙希廣作指法宋王大方述琴調操名琴¶
　様指法後代琴譜多因之¶
　蔡邕琴賦左手抑揚右手徘徊指掌反覆抑按蔵摧¶
　　按此所賦乃用指法鄭樵云古者手勢所象本蔡¶
<pb:KR4f0005_WYG_421-9b>¶
　氏五弄趙耶利所修也朱長文云蔡氏五曲所謂㳺¶
　春渌水坐愁秋思幽居者也今人以為竒聲異弄難¶
　工之操而叔夜時特謂之謡俗之曲(嵇康琴賦云下/逮謡俗蔡氏五)¶
　(曲/)且曰乗間簉乏亦有可觀盖言其非古也漢儒所¶
　製尚且非古况扵魏晉之曲乎宋世有琴工嵇元榮¶
　羊盖之儔率造新聲去古益逺栁吴興(惲/)嘗以嘆恨¶
　著清調論並上樂議唐世琴工復各以聲名家曰馬¶
　氏沈氏祝氏又有裴宋翟栁諸家師既異門學亦隨¶
<pb:KR4f0005_WYG_421-10a>¶
　判至今曲同而聲異者多矣長文所著琴史源流甚¶
　詳所謂曲同聲異盖人自為之益徵非古矣¶
　琴史謝安石弟諧頗有文學善鼔琴以新聲手勢京¶
　師士子翕然從學　按指法始扵漢至晉時尚以為¶
　新聲明非古樂¶
　樂書雅琴之制自漢始也韶樂部中有正聲翻譯字¶
　譜又令鈞容班部頭任守忠注入唐来讌樂半字譜¶
　　按今所傳琴譜即半字譜之遺以聲緐字多不可¶
<pb:KR4f0005_WYG_421-10b>¶
　勝書故取其字之半或至一兩筆如卄即散聲之起¶
　筆也乚即挑之一筆也勹即勾之一筆也丁則打之¶
　半字巾則帶之半字弗則拂之半字至撮為早反撮¶
　為□全扶為□半扶為尖則合兩半字又少息為省¶
　連為車則有全本字其大指為大中指為中則本字¶
　有義食指為人無名指為夕則半字無義近世指法¶
　閳微一書列右手指法七十有二左手指法九十亦¶
　云多矣及別以一譜較之又復不同非有定也竊以¶
<pb:KR4f0005_WYG_421-11a>¶
　譜本非字乃號記耳如曲家之工四上尺算家之甲¶
　乙丙丁皆非有義然各有本字也至以聲緐之故而¶
　㬅衍攅簇殊形詭状不特字書無此字抑且律書無¶
　此音雖自唐有之而不可以入古審矣¶
　樂書古人論琴聲有經有緯有從宫商角徵羽文武¶
　以上為經聲黄鍾及大吕閏徽以上十三聲為緯聲¶
　風雅聲等二十四聲為従聲　按經聲主絃為七音¶
　緯聲主徽為十二律及閏每絃十三徽積九十一聲¶
<pb:KR4f0005_WYG_421-11b>¶
　樂之道備矣二十四從聲中有笳聲豈古樂所有今¶
　之指法又在二十四聲之外轉益支離陳暘所謂世¶
　罕知音反以筝勢入琴譜録雖存其無益乎¶
　古樂書琴主散聲(左手不按絃惟/以右手彈之)實音次之泛音鄭¶
　聲君子弗貴是以左手綽注吟猱右手疾徐輕重雅¶
　樂禁焉琴理雖淵雅音尚簡指法大略可得而論右¶
　中指向内為勾向外為剔食指向内為抺向外為挑¶
　大指向内為托向外為擘勾挑同聲為撮抺擘同聲¶
<pb:KR4f0005_WYG_421-12a>¶
　亦為撮上生下生逓互鼓之散實相應　按此雖亦¶
　有勾挑諸法而較之琴家為簡其琴主散聲之説細¶
　按従来琴譜雖至數十音而發手多作卄字盖散聲¶
　為字之本音也(今中和韶樂/皆用散聲)至云雅音尚簡足徵緐¶
　聲之非而一字一音之為古矣¶
　宋史樂志楊傑言大樂七失今歌者或詠一言而濫¶
　及數律或章句已闋而樂音未終所謂歌不永言也¶
　請節其煩聲以一聲歌一言且詩言人志詠以為歌¶
<pb:KR4f0005_WYG_421-12b>¶
　五聲隨歌是謂依永律吕協奏是謂和聲先儒以為¶
　依人音而制樂託樂器以寫音樂本效人非人效樂¶
　者此也　按此扵尚書依永和聲之義為得解所云¶
　以一聲歌一言即一字一音也今松絃館琴譜以闗¶
　雎一詩八十字演為十叚緐至數百聲未免蹈楊傑¶
　所譏矣¶
　吴儀琴堂序今之為琴一切異古或一操而變用數¶
　律或一引而涉厯數徽其度曲之無制流聲之不依¶
<pb:KR4f0005_WYG_421-13a>¶
　永徒煩手摇音播美聽而己　按此切指今琴異古¶
　之弊¶
　律吕精義俗譜惟禁小指太古雅琴連無名指亦禁¶
　若夫左手吟猱綽注右手輕重疾徐古所謂滛聲雅¶
　樂不用也　按吟猱綽注乃琴家俗譜所最尚者譜¶
　中亍即吟犭即猱卜即綽氵即注也朱載堉亦知其¶
　非但不免以鄭亂雅耳¶
　律吕闡微鄭世子樂譜一字例引十餘聲平時操縵¶
<pb:KR4f0005_WYG_421-13b>¶
　拈弄可也若用之燕享祭祀古人禮文甚緐如歌文¶
　王大明緜詩句又甚多若字字如此引長窮日之力不¶
　足以給矣　按闡微頗遵朱載堉之説而此條獨加¶
　駁難殊為近理¶
　通志樂略琴操所言者何嘗有是事　按鄭樵極貶琴¶
　曲之十二操並韓愈所擬十操非之以為為邪説異¶
　端所襲愚師瞽史所移考琴操晉孔衍所編吴兢謂¶
　其紀事好與本傳相違朱子謂琴操一書載堯舜文¶
<pb:KR4f0005_WYG_421-14a>¶
　武孔子之詞尤謬智者可一覽而悟也陳暘謂古琴¶
　曲有歌詩五篇曰鹿鳴周大臣傷時在位而作曰伐¶
　檀魏國女悲傷怨曠而作曰騶虞召國女傷失嘉㑹¶
　而作曰鵲巢召國男悦貞女而作曰白駒衰世失朋¶
　友而作以詩推之説皆不類豈好事者妄取其名而¶
　詭為之說歟今琴家所譜皆自為一種音聲借古立¶
　名耳如松絃館琴譜内塗山乃禹事渭濵乃太公未¶
　遇事安得有七絃琴而三人以為論音不論事且如¶
<pb:KR4f0005_WYG_421-14b>¶
　闗雎十叚微特與趙彦肅所傳一字一音者不同並¶
　與朱載堉所譜一字十六彈者不同然則載堉一闗¶
　雎嚴澂一闗雎豈得為古樂乎¶
　儀禮經傳通解唐開元鄉飲酒禮所奏樂有鹿鳴四¶
　牡皇皇者華魚麗南有嘉魚南山有臺闗雎葛覃巻¶
　耳鵲巢采蘩采蘋十二篇之目而其聲亦莫得聞矣¶
　此譜乃趙彦肅所傳云即開元遺聲也　按彦肅所¶
　傳十二篇譜皆一字一音諸譜中僅見此耳朱子疑¶
<pb:KR4f0005_WYG_421-15a>¶
　以為直以一聲叶一字則古詩篇篇皆可歌矣夫樂¶
　與詩相比篇篇可歌何所致疑即朱載堉亦有周召¶
　二南一字一音譜而其他仍循俗樂何哉¶
　琴史孔子之刪詩也皆絃歌之三百篇皆可以為琴¶
　曲也至漢世遺音尚存者惟鹿鳴騶虞鵲巢伐檀白¶
　駒而已其餘則亡近世琴家所謂操弄者皆無歌辭¶
　而繁聲以為美其細調𤨏曲雖有辭多近鄙俚適足¶
　以助歡欣耳　按鄭樵通志謂琴之九操十二引皆¶
<pb:KR4f0005_WYG_421-15b>¶
　以音相授並不著辭琴之有辭自梁始至今琴家諸¶
　譜皆以無辭者為勝(松絃館譜無辭皆古操名松風/閣譜有辭且襍入同時人所作)¶
　(小/詞)朱長文謂三百篇皆可為琴曲誠為卓見然則以¶
　三百篇為琴曲斷不可以琴家操弄及細調瑣曲譜¶
　之明甚¶
　琴㫖派別流傳有曰中州曰吴曰浙曰閩吴又分為¶
　金陵虞山皆各立門戸互相詆諆　按撰松絃館琴¶
　譜之嚴澂乃明大學士訥之子即虞山派之祖故其¶
<pb:KR4f0005_WYG_421-16a>¶
　譜琴家以為師法琴㫖謂其刻意復古者仍属彼法¶
　非古樂也至松風閣琴譜乃襍抄前人叚數凡十一¶
　而以曹溶等贈彼小詞附入真鬻技之人所為耳臣¶
　王杰臣董誥臣彭元瑞敬識¶
　　仲春瀛臺即景¶
視朝講學胥蕆禮三日猶遲齋坐遷有暇趯臺試逰豫¶
無何太液漾淪漣苔茵陽砌緑烘旭栁線横隄黄染烟¶
瞥眼補桐讀書處(補桐書屋為余少時讀書之處庭有/雙梧其一為風雨所摧乾隆甲子嵗)¶
<pb:KR4f0005_WYG_421-16b>¶
(命奉宸補植之因顔以今名迴憶當時/典學緑陰中静觀佳興已六十餘年矣)對来喬木古稀¶
年¶
　　同豫軒¶
書軒同豫名豫義繹思精彰矣元貞嬗艱哉刑罰清合¶
惟公以溥(謂同/也)戒在滿斯傾(謂詡豐亨豫/大之説也)觀象廑無逸¶
遑云際泰亨¶
　　遐矚樓有㑹¶
樓窻俯液池乆矣稱遐矚遐矚豈易哉五字攄衷曲一¶
<pb:KR4f0005_WYG_421-17a>¶
指當乎前泰山不見目何况萬里遥敢言胥洞燭遥蔽¶
猶其可近蔽倍為毒循名益増慎詎惟賞春淑¶
　　春及軒口號¶
清逰必有清吟句春及猶憐春意慳題額偶同五栁逸¶
對時祗切萬民艱¶
　　植秀軒詠事¶
植秀昔名軒實因種修竹北方殊南方侵尋萎淇澳苑¶
吏知其然易以松柏木兹亦茂成林秀色暎眉目因悟¶
<pb:KR4f0005_WYG_421-17b>¶
順時氣粤宛所為淑¶
　　虚白室口號¶
石縫之中得路脩三間老屋樸而幽如斯閟景真佳處¶
一嵗無過一度逰¶
　　綺思樓¶
綺思樓顔嵗已深少年扵此學為吟(雍正二年予時年/甫十四曽扵此處)¶
(讀書至乾隆辛酉嵗始題/此額迄今亦四十六年矣)至今韻語雖無戒不向唐家¶
温李尋¶
<pb:KR4f0005_WYG_421-18a>¶
　　直𨽻總督劉峩奏報得雨詩以誌慰¶
春正下澣逢微雨(正月廿七日京師/得微雨不及寸)却喜膏霑南與東¶
(前據劉峩奏保定㑹城扵廿七日得有微雨所屬之滿/城東鹿二縣各得雨一寸永平府屬之盧龍撫寧灤州)¶
(遷安宣化府屬之宣化龍門西寧懐安正定府属之井/陘大名府属之大名元城遵化州併所属之豐潤玉田)¶
(等州縣均扵是日得雨二三五六寸不等續又據奏永/平府属之臨榆樂亭昌黎三縣得雨三四五寸不等又)¶
(順天府屬之寧河/縣得雨二寸等語)陸續披章真是慰麥麰繼潤更希同¶
(京南京東州縣同日得雨正當麥苗長發之時獲此甘/膏實為有益惟近畿得雨分寸略小欣幸之餘不免又)¶
(深顒/冀耳)故知冬澤已稱渥亟望夏收仍切衷昨每輕風即¶
<pb:KR4f0005_WYG_421-18b>¶
深懼自憐患失意無窮¶
　　詠和闐玉觀泉圖¶
移風頗有玉工儔俗様改為圗畫售(向因玉工製器多/俗屢扵題詠中及)¶
(之邇来有改作圗畫者/雖未能倣古較近雅矣)髙士厜㕒騁望處飛泉真是玉¶
為流¶
　　陸師道吉祥菴圖即用其韻¶
追圖舊蹟偶乘閒(用師道/識語意)坐對禪僧談八還何必思師¶
更憶友(師道並和文衡山劉/協中二人皆此韻)試看不變者青山¶
<pb:KR4f0005_WYG_421-19a>¶
　　河南巡撫畢沅奏報得雨詩以誌慰¶
豫收一麥三秋諺(豫省農諺有一/麥抵三秋之語)氾勝頻霑渥澤殊春¶
雨兹欣沐中澣新苗更報潤連區(畢沅奏據開封歸徳/河南衛輝南陽陳州)¶
(各府属稟報正月初九十七等日得雨二三四寸不等/又委藩司赴蘭陽查勘河工督緝逸匪報稱經過地方)¶
(均扵十七八等日連得雨澤二三寸去冬祥霙優渥宿/麥蟠根深稳兹序入春和土膏萌動麥苖剡發漸見新)¶
(青寔為豐/稔之兆)災餘已慶昨年稔豐屢益希今嵗符不接青¶
黄糧價減(畢沅又稱河南各属臘盡春初鄉城景色䡋/之前嵗大已改觀各處市糧充裕現際青黄)¶
(不接價值有減無増小民生計展/舒輿情欣慶等語覽奏為之忭慰)南瞻額手幸民蘇¶
<pb:KR4f0005_WYG_421-19b>¶
　　詠古玉瑗¶
好倍肉為瑗撫無留手揩虚心銀月朗通體絳雲皆蒲¶
榖製非匹璧刀序或偕循名憶蘧伯寡過亦吾懐¶
　　㣲雨(二月初/九日)¶
四更報雨零不寐眼常醒問有霏㣲落聽無颯沓聆達¶
晨猶未止逮已遂云停劚地剛及寸畧欣敢即寧¶
　　仲春¶
社稷壇禮成述事¶
<pb:KR4f0005_WYG_421-20a>¶
右祈應用戊排日值旬朝(初十日/戊申)土徳逢申穰(農諺嵗逢/中酉乞漿)¶
(得/酒)雪膏幸臘饒(上年自臈八日後屢得祥霙積/至盈尺有餘實為兆豐之慶)金爐欽¶
以炷玉燭願恒調㣲雨昨惟寸繼霑心更翹¶
　　承光殿即景有感¶
春祈蕆禮¶
右方壇路便承光磐以桓黻冕入齋因易服棲遲據案¶
遂傳餐南瞻正切即聞㨗(上年冬底福建臺灣彰化縣/大里杙等庄逆民林爽文等)¶
(結黨倡邪㑹謀為不軌總督常青駐劄厦門調遣官兵/勦捕水師提臣黄仕簡陸路提臣任承恩各帶官兵已)¶
<pb:KR4f0005_WYG_421-20b>¶
(扵正月初四等日先後抵臺灣節次據常青奏報黄仕/簡等連日用礟撃殺賊衆數千人餘黨遁入内山已傳)¶
(㫖令常青渡臺灣督率文武員弁務期捜捕浄盡不留/餘孽然黄仕簡等抵臺灣月餘自己痛加殱戮而尚未)¶
(報勦賊㨗音/日夜切盻)北駕非闗欲問¶
安(向年以祭杞等事自御園還宫及事蕆則迴御園詣/暢春園恭問    慈安是以庚辰承光殿詩有每還)¶
(宫禁無非事亟往園亭切問十年安之句今已不右壇/禮成迴園扵此易服傳餐而    以前之事    可復)¶
(得能弗/愴然)迴憶十年無此事不禁撫景暗凄酸¶
　　西直門外¶
昨晨㣲雨剛餘寸(據順天府奏報初九日丑刻起至已/初京師得雨一寸有餘然更冀優渥)¶
<pb:KR4f0005_WYG_421-21a>¶
(為/佳)今曉濃隂又放晴潤浥郊原經廿里曰欣曰冀不勝¶
情¶
再霈優霖意始安不知足過自難寛西山積素出城見¶
恠底迎輿送薄寒¶
麥芽近逺緑抽芒簇簇都含曉露瀼屈指往来纔十日¶
倐看第一好春光¶
　　御園仲春即事¶
經筵祭¶
<pb:KR4f0005_WYG_421-21b>¶
社禮成迴十日春光爾許来黄重栁絲受風裊紅薫桃¶
朶向陽開隙駒誠迅惜應爾郵騎何遲望亟哉(黄仕簡/等帶兵)¶
(渡臺灣已絰月餘而勦賊㨗音/尚未奏至南望郵章不勝廑切)那有閒情問佳景孤他¶
韶冶待吟裁¶
　　長春書屋¶
人心小天地元為善之長四時本一春况正春之象已¶
欣物熈怡翻惜景駘蕩不息而存存體仁貴有養對時¶
得靜㑹詎寧恣逰賞¶
<pb:KR4f0005_WYG_421-22a>¶
　　萃景齋口號¶
砌草墻桃意與融若為之緑若為紅芸齋萃者似無盡¶
原自不離方寸中¶
　　湛然室¶
十日前氷沼一時波湛然因之俯澄澈遂與悟流遷豈¶
秪分當惜可知照匪縁偶斯相㑹合何必論媸妍¶
　　虚受軒有㑹¶
一室空空如因額虚受軒萬物紛来投納之豈辭煩而¶
<pb:KR4f0005_WYG_421-22b>¶
吾切已思應在受讜言然少長者衆規少頌實繁是誠¶
宜懼哉虞書訓闢門¶
　　石帆室¶
室以石為基其式乃如舫因之名石帆無過出想像(叶/)¶
帆掛宜布席鑿石那命匠梯几聊縱目湖舟過無恙是¶
豈有殊哉一㑹冺萬状¶
　　春雨軒口號¶
邇日春雲常作隂副名霈復冀甘霖郊原潤溽宜耕矣¶
<pb:KR4f0005_WYG_421-23a>¶
而我仍懐不足心¶
　　種松戯題¶
清明時節宜種樹拱把稚松培植看欲速成非闗插栁¶
(栁最易活折枝插地即成根亦易長種樹十/年計盖謂此若松柏二三十年尚不入觀也)挹清芬亦¶
異滋蘭育材自合求貞榦絜矩因之思任官待百十年¶
詎云逺童童應備後人觀¶
　　土墻¶
苑西五尺墻築土&KR1852;年矣昔習虎神鎗每嘗臨莅此(習/鎗)¶
<pb:KR4f0005_WYG_421-23b>¶
(苑中速築土墻以/遮鎗子恐傷人也)木蘭斃於菟不一盖已屢土墻久不¶
試數典忍忘爾得新毋棄舊可以通諸理¶
　　仇英紅樹垂綸¶
意釣休言不在魚既然其意又何如丹楓翠巘清溪暎¶
泛宅何妨試寄居¶
　　詠漢玉五螭輞頭¶
輞頭多素者(輞頭盖古之舁輦飾也本應素乃宜輿/者肩或刻為文然亦秦漢以上物矣)何¶
来刻五螭刻復經千年如一時所為螭實龍之子(見漢/書注)¶
<pb:KR4f0005_WYG_421-24a>¶
飛見應有時而其數恰五乾之爻象斯九五曰飛龍作¶
覩君道宜遑弗朂體仁詠物興惕思¶
　　題顔真卿祭姪文藁¶
賊臣不救孤城陷(用文藁中語謂王承業也按唐書顔/杲卿傳杲卿與真卿同五世祖初為)¶
(范陽户曹㕘軍安禄山表為常山太守椂山反杲卿與/長史袁履謙等定謀圖賊使子泉明往返計議隂結太)¶
(原尹王承業為應以計斬賊將李欽湊等執髙邈何千/年令泉明送京師至太原承業欲自以為功厚遣泉明)¶
(還隂令壯士翟喬賊之扵路喬不平告之故乃免明皇/拜承業大将軍已而事顯乃拜杲卿衛尉卿兼御史中)¶
(丞即傳檄河北言王師二十萬入土門兵大振禄山至/陕聞兵興大懼使史思明等攻常山杲卿求救扵承業)¶
<pb:KR4f0005_WYG_421-24b>¶
(承業前已攘殺賊功不出兵杲卿晝夜戰井竭糧矢盡/六日而陷與履謙同被執賊脅降不應取其少子季明)¶
(加刄頸上曰降我當活爾子杲卿不荅遂殺季眀杲卿/至洛陽罵賊為賊節觧其宗子近属皆被害此藁即祭)¶
(季眀/文也)卵覆巢傾受酷殘率彼國多忠烈士知他民鮮鑿¶
耕安祈天永命奈何忽制治保邦所以難獨恨爾時作¶
君者深宫歌舞自尋歡¶
　　詠定窰缾¶
素缾一握穆而淳火氣全消神氣勻不少永宣増繪事¶
應知大輅此椎輪¶
<pb:KR4f0005_WYG_421-25a>¶
　　仲春玉泉山靜明園作¶
春仲時和日漸長静眀試一賞煙光林泉又有隔年別¶
俯仰能無七字償桃已酣英杏彈蕾松知含翠柏増蒼¶
輕隂欲釀崇朝雨益善寧辭望眼忙¶
　　題華滋館¶
書館額華滋試闡華滋義四時扵何宜雅合春之二夏¶
炎雨或過秋瑟冬顦顇始華昌物心含滋欣氣備融融¶
藴熈怡(滋/也)冶冶繪精粹(華/也)是惟大塊文無為暢生意館獨¶
<pb:KR4f0005_WYG_421-25b>¶
享其名快哉何以致¶
　　竹罏山房二首¶
汲泉就近竹罏烘寫興寧論拙與工新舊詠吟書壁遍¶
選峰泐句用無窮(厯年題句掲山房楣楹間者已徧自/今有作當扵山房外選石泐之綽有)¶
(餘地/矣)¶
松風習習静無繁相答缾笙亦不喧未肯昌黎文集展¶
恐防讀至去陳言¶
　　静縁書屋¶
<pb:KR4f0005_WYG_421-26a>¶
靜者動之體動者静之用縁者因之資因者縁之從縁¶
既契其静因自息其動(叶/)斯乃冺形容那復可吟誦試¶
問書屋中(平/聲)何書此言中¶
　　戯題積書巖¶
書齋迥絶架嶔嵜弗陟肩輿命過之隱笑芸編如致問¶
既然積此復何為¶
　　涵漪齋¶
山西亦有湖陟降憩斯須新水溶溶處閒心澹澹俱綠¶
<pb:KR4f0005_WYG_421-26b>¶
蒲參白芷迴雁友棲鳬設㑹涵之義風無漪亦無¶
　　飛淙閣¶
山左靈源第一泉(玉泉山右麓自北而南面東山根有/泉仰出趵突噴薄舊所謂垂虹者誤)¶
(也向有詩正之辛未夏定為天下第一泉命/所司建龍神祠扵泉上並為之記勒石焉)平湖山右¶
不相連遥源別自兠率引(山右之水與玉泉不同源盖/別自香山卧佛寺引来也卧)¶
(佛寺唐時名兠率其地亦以泉勝向年命引其流築墻/甃小渠其脊層逓導注静明園西之山垂為飛瀑下滙)¶
(成湖東流亦與玉泉合而出/水城闗由髙水湖入昆明湖)到此飛淙百尺懸¶
　　挂瀑簷¶
<pb:KR4f0005_WYG_421-27a>¶
巖頂分流復向東挂簷疑是落雲中略經位置因髙下¶
變化其間景莫窮¶
　　題倚晴樓¶
層樓號倚晴迥攬林泉勝一年来幾度㡬度情無定望¶
雨厭晴頻愁霖欲晴净兹在春言春紐芽物生競雨潤¶
正其時晴多或弗稱非我鮮恒心祈年本乎性¶
　　麗瞩軒¶
山西小逰豫適興應言旋向東小嶺登軒構嶺之巔其¶
<pb:KR4f0005_WYG_421-27b>¶
名曰麗瞩心境超清便左右近而遥顧盼一攬全青青¶
者麥町新苗思雨湔溶溶者稲田水足遲種旃(北方種/稲率扵)¶
(四五月間/以地寒也)農務廑恒慮玩景其次焉復降命輊輿御園¶
歸午前老尹有名喻(昔嵗南巡每至名勝之所少憩即/行大學士尹繼善有馳驛逰山之)¶
(喻正與余寓意而不留意之/㫖相合雖近戯言實亦佳話)惬我心曰然¶
　　花朝¶
花朝今嵗不孤名(北方花事稍遲花朝率未開放去臘/望日立春又逢冬雪優霑兹御園已)¶
(紅紫粲然雅/稱花朝之名)御苑名花已向榮柔紫嫩紅方出色文禽¶
<pb:KR4f0005_WYG_421-28a>¶
言鳥亦彈聲薫馨謂爾慢酣放豔裔思其戒滿盈佳景¶
良辰合娱豫輕雲閣雨意為怦(邇日毎濃隂而未霈雨/地雖潤然望澤已為之)¶
(不紓/矣)¶
　　題和闐玉雙魚洗¶
雙魚同漢式圓洗異周金(周銅弦紋洗/録西清古鑑)貯水色如一非¶
銅味不侵堪欣漸還古弗致日趨今設展羲經對應知¶
君子心¶
　　宋人山雲釀雨圗¶
<pb:KR4f0005_WYG_421-28b>¶
雲低風颯雨来時杖策歸樓歩恐遲粉本問從何處得¶
依稀應在許渾詩¶
　　詠柴窑椀¶
冶自柴周遂號柴冠乎窑器獨稱佳鏡明紙薄見誠罕¶
足土口銅藏尚皆内府數枚分甲乙(夷門廣牘載柴窑/世傳周世宗時所)¶
(燒天青色滋潤細媚有細紋足多粗黄土又博物要覽/論柴窑謂青如天明如鏡薄如紙聲如磬為諸窑之冠)¶
(今内府所藏紫窑椀共七八枚分第甲乙/然色皆黒無青者亦見紀載之難信也)夷門廣牘類¶
邉涯都為黒色無青色紀載誰真實事諧¶
<pb:KR4f0005_WYG_421-29a>¶
　　山東巡撫明興奏報得雨詩以誌慰¶
近報畿南微雨滋(日内直𨽻總督劉峩奏報十二日㑹/城及附近滿城等州縣得雨二三四)¶
(寸不等又順天府属州縣扵/初九日得雨一二三寸不等)山東被否為心馳早知臘¶
雪稱頻積兹攬春膏更繼施(山東上年臘雪頻霑兹又/據巡撫明興奏到濟南等)¶
(府州屬扵初八九等日得雨一二三寸不等又扵十二/日省城地方自寅時起細雨綿宻至辰時入土二寸等)¶
(語節近清明得此膏澤麥苗既得暢/發春耕亦可及時覽奏稍為欣慰)属府漫嫌分寸少¶
省城復獲雭&KR1268;披慚斯一例濃雲佈未霈如酥祇細絲¶
(京城亦於初九日得有㣲雨僅可及寸去冬雪澤/雖優而春膏尚未透足連日濃雲時佈盼望亦殷)¶
<pb:KR4f0005_WYG_421-29b>¶
　　命免臺灣府本嵗正供詩以誌事¶
無端孽種聚苻萑刼掠村莊害及官(福建臺灣逆匪林/&KR1065;文等創立天地)¶
(㑹名目煽誘匪徒謀為不軌刼掠村庄及知府孫景燧/知縣俞峻等往捕轉被戕害當此光天化日之下聚衆)¶
(猖獗不法已極不可不/大加懲創以靖海疆)不得已而用兵𠞰莫非勤以俾¶
民安因思亂後閭閻困合令當前賦稅寛(據總督常青/提臣黄仕簡)¶
(任承恩等先後奏報速次用礟撃殺逆匪甚衆並有義/民鄉勇數千随同𠞰殺甚属可嘉除俟事㝎後自當從)¶
(優分别賞賚因念臺灣良善百姓當此逆匪肆擾之際/驚懼逃避不免受其荼毒堔堪憫惻因馳降諭㫖令將)¶
(臺灣一府四属今嵗錢粮槩/免征輸以示軫念良民至意)德化未臻寧靳澤一為南¶
<pb:KR4f0005_WYG_421-30a>¶
望一心寒¶
　　正定鎮總兵朱泰徳續報得雨詩以誌事¶
孟春正定曽霑澤春仲今稱四寸滋(前據劉峩奏報正/月各府属得雨情)¶
(形維時正定府属已得雨澤嗣又於二月初八初九兩日/得雨三寸兹復據該鎮朱泰徳奏稱十二日正定自寅至)¶
(午復得雨四寸四野均霑等語/春澤頻施麥苗暢發洵為農慶)數(上/聲)日既欣還既愧愧¶
為不雨宻雲時(是日此處濃/隂而未雨)¶
　　詠和闐玉雲龍觥¶
和闐玉石子出水潤如脂相(去/聲)質為觥古飭工祛俗竒¶
<pb:KR4f0005_WYG_421-30b>¶
雲從披合漠龍躍現之而九五乾爻著體乾翳我思¶
　　題陸曜畫六逸圖¶
逸人六者庭曜寫袒裼威儀總勿論太尉家藏原有據¶
(是巻為李徳裕家藏之物幀末有徳裕自識㑹昌四年/十一月太尉平章事云云按唐書李徳裕傳開成元年)¶
(九月為門下侍郎同中書門下平章事㑹昌四年/十月為太尉其所識年月官階俱合係真本無疑)天鄉¶
寺畫杳無存睡醒由已戯閲世漢晉忘年交結魂㡬度¶
欲題還閣筆為思樂廣著名言¶
　　詠官窑缾¶
<pb:KR4f0005_WYG_421-31a>¶
消沉火氣葆幽光清供簮宜稱物芳當日官窑禁外用¶
豈知廟市貨尋常¶
　　陕西巡撫巴延三奏報得雨詩以誌慰¶
臘底春初雪早知秦地霑兹聞仲月雨喜擘奏書籖(陕/省)¶
(臘底春初據䕶撫秦承恩已奏溥得瑞雪兹據撫臣巴/延三奏省城扵正月初四五初八九及十七等日已得)¶
(雨澤復扵二十六日酉時細雨頻霑至二十七日自辰/至午漸覺綿宻得雨二寸等語去臘立春最早孟春望)¶
(後已交二月節氣甘雨/及時西顧殊深慰恱)潤溽利禾種(上/聲)菁葱發麥尖幸¶
哉西顧慰離畢切斯占¶
<pb:KR4f0005_WYG_421-31b>¶
　　昆明湖泛舟¶
春水碧澄清春舟欵欵輕吟他天上坐暢我畫中情未¶
至花如霧聊欣鏡屏(上/聲)晶(以水晶為眼鏡年老者/用之余至今未用此物)吁哉¶
言失矣視逺可胥明¶
　　景明樓¶
一縷長隄隔湖水扵隄寛處搆樓斯春和因憶仲淹記¶
左右由来無不宜¶
　　題藻鑑堂¶
<pb:KR4f0005_WYG_421-32a>¶
欲一攬湖西堂臨藻鑑題水天上下合風物畫圗齊入¶
影胥斯照呈情絜我徯顧名思義處祇覺厥難兮¶
　　春風啜茗臺¶
湖西綴景別一區背山面水景最殊山巔之臺迥而敞¶
春風啜茗因名諸啜茗髙閑非我事鑪甌久未偶來試弗¶
以渇害為心害修已治人廑此意¶
　　睇佳榭¶
山榭水之隈春光東望開遥吟都有趣俯暢總無埃栁¶
<pb:KR4f0005_WYG_421-32b>¶
暗花明矣鳶飛魚躍哉迴看最佳處適自箇中来¶
　　題治鏡閣¶
治(平/聲)在已而治(去/聲)在人鏡扵我亦鏡扵彼相需殷斯相¶
得彰云二固非一豈是然而本(謂已/與我)末(謂人/及彼)必有倫可¶
不慎修思所始兹閣合治鏡為名亶縁四面胥臨水即¶
境無不可㑹心七字詠當君鑑矣¶
　　水村居口號¶
水村本是肖江南稻未發秧遲育蠶有暇索綯都弗力¶
<pb:KR4f0005_WYG_421-33a>¶
胥資官飬亦何堪(水村原因綴景亦以課耕織然耕者/蠶者胥官人食官餉村屋或敝亦官)¶
(修豈知于茅索綯之自力且並其耕織亦或偷閒弗勤/推而至扵凡資官飬者無不如是此為政之所以難)¶
　　玉帶橋¶
為飾垂餘是謂紳白如良玉豈玞珉腰圍試問誰何稱¶
(去/聲)應付其心似水人¶
　　自石舫登岸¶
蘭舟漾歸棹石舫艤平隄陸徑輕輿進山隂別館躋主¶
賔名本幻坦蕩物斯齊行漏纔辰末遇佳隨便題¶
<pb:KR4f0005_WYG_421-33b>¶
　　六兼齋有㑹¶
六兼向所名意取絳州語(昔人以良辰美景賞心樂事/為四美賢主嘉賔為二難故)¶
(王勃有四美具二難并之/語六兼名齋盖取此意)兹来有所思扵我似缺許(如/賢)¶
(主嘉賔似/弗類也)既乃憶内典根塵皆六數(去聲/叶)兼以謂之無¶
是義頗可取¶
　　瞰碧臺¶
瞰碧名因瞰碧林千林未鎖緑雲深副名景亦来轉眼¶
試看分隂與寸隂¶
<pb:KR4f0005_WYG_421-34a>¶
　　清明(二月十/八日)¶
花朝三日過景物正清和未覺芳菲賞其如盼望多(臺/灣)¶
(逆民林爽文等不法滋事經提鎮等屢次殱戮而首惡/尚未就擒盼信甚切至農田雖臘雪優霑土膏滋潤不)¶
(至待澤然春雨多多益善/連日濃隂閣雨亦深顒冀)片雲厭風散㸃雨奈晴何遣¶
悶無他事五言信筆哦¶
　　淳化軒對庭梅作¶
盆梅不一足庭梅北地稀南暄北地寒氣候誰能移然¶
而有權衡亦在人之為去盆植於庭棚架䕶略施巧值¶
<pb:KR4f0005_WYG_421-34b>¶
臘雪優更逢春早期(去冬雪澤頻霑立春又在臘月中/旬是以今嵗節近清明御園花即)¶
(早放與南方花信不甚相逺雖/由人工培䕶實亦天時凑合也)清明即開花較南未大¶
遲御園隨處有出類乃在斯斯為淳化軒繁英發前墀¶
朶朶吐芳英纍纍重垂枝雖繁而弗艷是謂仙人姿向¶
陽棚開門䕶樹架旁圍匪祗憐芳華其義頗可思棚為¶
藏用道樹乃顯仁時互妙在合撰闡精摛斐詞¶
　按顯仁藏用之語予扵讀易繋辭上傳略見其義然彼¶
　乃重扵鼓萬物而不與(去/聲)之意以天地無心聖人有心¶
<pb:KR4f0005_WYG_421-35a>¶
　也兹則詠庭梅而及顯仁藏用乃重扵顯藏之意故特¶
　申而明之盖顯之仁即藏之之用顯而無藏一往安窮¶
　藏而無用歸乎寂寞顯諸仁乾之元也藏諸用乾之貞¶
　也一闔一闢生生不息即一梅之顯藏而萬事萬理無¶
　不該致中和而天地位萬物育亦如是而已矣¶
　　五福堂對玉蘭花二十韻¶
五福堂隂玉蘭樹五十年曽未一顧昨嵗夏首偶看花¶
却似故人欣重遇憶昔㓜齡花下逰昆弟僕役鮮箇留¶
<pb:KR4f0005_WYG_421-35b>¶
老我獨兹對喬木可能恝置無句酬昨嵗閏前花如待¶
(昨嵗七月遇閏節氣較遲至西巡回蹕後四月初玉蘭/尚正開是以有歸来孟夏花仍發吐萼彈苞如有待之)¶
(句/)今年春仲花時乃碑石軒窓潔治精畧經翦拂開花¶
倍(昨年扵堂中對花成長歌誌懐立卧碑扵庭勒詩其/上並飾新軒牖㸃綴文石今春花發倍勝常年信物)¶
(薌有/待也)花誠知報不我欺撫箋欲吟還廑思菁莪棫樸有¶
如是樹人人可副予期朅繹五福具深義¶
皇考築堂額¶
祖賜地靈物並受資藉洪範之疇花亦備一曰夀實花¶
<pb:KR4f0005_WYG_421-36a>¶
之身種時與我同庚真(圎明園經營扵康熈辛卯嵗盖/與予同年也此玉蘭及清暉閣)¶
(之松皆彼/時所種)即今挐枝髙出屋容容白玉盤輪囷二曰富¶
實花之朶繁英千萬枝頭娜逰蜂舞蝶任採芳由来無可¶
無不可三曰康寧則信然清暉松植原齊年松經回禄花¶
依舊(清暉閣前松九株與玉蘭同植數十年矣因癸未五/月不戒扵火九松盡燬而玉蘭以地隔逺得以無恙)¶
(至今獨茂並/見去嵗長歌)琳枝瓊蕾翻増妍四曰攸好徳之則受采後¶
素以為色設若花中品四科顔閔儔也他弗克五曰考終¶
命之疇五福既備無他憂咨爾昌昌發英者莫非¶
<pb:KR4f0005_WYG_421-36b>¶
祖考所貽庥¶
　　山西巡撫勒保河南巡撫畢沅各報得雨詩以誌慰¶
發摺日同奏到同(山西巡撫勒保河南巡撫畢沅奏報/雨澤俱係二月十五日發摺兹扵二)¶
(十二日亦/同時奏到)連觀得雨惬殷衷六州七府優恩被(據勒保/奏稱省)¶
(城扵二月十一十二等日宻雨連綿入土深透并據太/原平陽潞安汾州大同澤州蒲州等府平定忻州代州)¶
(觧州降州霍州等直𨽻州先後稟報同日得雨四五寸/及透足不等且本年節氣較早省北地方亦可一律翻)¶
(犁来時佈種民/情歡忭等語)九府四州渥澤䝉(復據畢沅奏稱開封/河南歸徳南陽汝寧)¶
(陳州彰徳衛輝懐慶各府及許州汝州陕州光州各直/𨽻州属禀報亦同日均霑自二三寸至五六寸不等復)¶
<pb:KR4f0005_WYG_421-37a>¶
(扵十一十二兩日多有得雨深透之處現在淑氣暄和/麥苗暢發青葱實為慶豐之象其留種早秋地畝並可)¶
(及時翻犁播植髙梁棉/花等項覽奏不勝欣慰)秋麥春麰胥暢發黍髙稻下益¶
滋芃何修遇此寧無慰未至登倉戒詡豐¶
　　題郭熈秋山行旅圖¶
四字河陽題郭熈翻將真蹟致然疑(是圗用筆整宻布/局幽䆳為真蹟無)¶
(疑但巻瓦署河陽郭熈四字欵筆力&KR1170;弱雖/有收藏家印記反無郭熈名印殊不可觧)蕭森樹色¶
渾秋景来往人情動旅思或為(去/聲)名乎抑為利弗稱愚¶
也定稱癡精藍倚巘無僧侣棒喝都教畫代之¶
<pb:KR4f0005_WYG_421-37b>¶
　　詠古玉蠶紋璧¶
底須肉好論冬官世代滄桑辨已難一握瓊華斐沕沕¶
滿身霞影纈團團非蒲非榖蠶紋現如晦如明&KR0008;魄看¶
古物惜今無用處文房祇作雅珍觀¶
　　題文彭刻杜甫秋興第六章¶
三橋鐵筆法創古足垂今秋興間題手朝班或繫心(用/詩)¶
(中句/嘲之)何當頻薈萃(昨嵗南巡始扵西湖行宫見文彭所/刻印篆法古雅嗣後得文彭所刻印)¶
(凡十餘種屢經題詠是/印刻杜甫秋興第六首)却未費捜尋好惡應知戒怵然¶
<pb:KR4f0005_WYG_421-38a>¶
為此吟¶
　　淮闗監督福海奏報得雨詩以誌事¶
監督禁其越俎章報陳晴雨却無妨(向例監督扵地方/政務不准陳奏慮)¶
(有掣肘之弊至扵晴雨則農事攸闗朕心時為廑念皆/令據實奏聞既可以慰懸注並藉以稽核地方大吏遲)¶
(延虚飾之處此固/不嫌其越俎者也)淮安春月幸霑澤(據淮闗監督福海/奏稱淮安地方交)¶
(春以来雨暘應候土膏本属潤澤復扵二月初九日子/時起至初十日午時止宻雨連綿入土深透不但二麥)¶
(春花倍覺滋長即秋田亦足/資佈種實為豐登豫兆等語)去嵗灾區藉救傷麥夏收¶
期聊接窘稻秋登待敢言穰封疆大吏何遲奏驛問仍¶
<pb:KR4f0005_WYG_421-38b>¶
教具審詳(淮安既得透雨通省自必均霑而該督撫等/尚未據奏到轉深盼望因即馳諭詢問李世)¶
(傑等或該督撫等尚待各属報齊方行彚奏然朕/心廑切民依不能不冀其早為陳奏以慰殷懐)¶
　　啟蹕謁¶
東陵之作¶
三年闕瞻謁漢典式循行飲酪過寒食(清明應拜掃杏/酪為寒食節物)¶
含飴繫逺情東轅遵熟路緑野閱春耕嚴禁紛馳躪青¶
青麥壠萌¶
　　麥色¶
<pb:KR4f0005_WYG_421-39a>¶
麥色緑芊芊客冬雪致然雲濃幸雨堕風妒惜晴偏(廿/六)¶
(日徽雨随/作風而霽)潤地剛成寸入宵徒望緜曉程聊縦目新翠¶
蔚春煙¶
　　重脩隆福寺落成紀事六韻¶
昌瑞南屏展¶
鼎湖北阜依謁¶
陵必預宿舊寺用重輝是日落成值千秋法象徽普門¶
修白業偏袒聚黄衣中外鴻基固(寺為峯昌瑞山前屏/由善  口諸䝉古往)¶
<pb:KR4f0005_WYG_421-39b>¶
(来者無不恭詣梵唄山陵贍拜因䝉古敬佛葺新此寺/安處喇嘛俾習    是即闡黄教綏逺人為永奠丕基)¶
(之意詳見所著/隆福寺碑記中)雨暘時若祈¶
盛京稱實勝(久盛京外䝉福陵敬延昭陵前有實勝寺/  為中    古展    禧之所癸卯秋恭)¶
(謁例盛京瞻禮之餘敬繹而新先志迴蹕後命内府仿/其  就此地舊有之寺拓    之亦繼䋲    祖武之)¶
(意/耳)有舉奉無違¶
　　題翠雲山房¶
山房咫尺梵宫隣預宿恒扵此憩身不涉蕉而駭鹿夢¶
種成松亦老龍鱗了知来去曽餘㡬黙對光隂底是真¶
<pb:KR4f0005_WYG_421-40a>¶
笑謂翠雲應好在幻中實暫許常新¶
　　恭謁¶
孝陵¶
三年閲霜露鞠&KR1743;拜瞻重¶
卜世千秋永(至此孝陵乃我吉地世祖行圍/        自卜    用兆萬年)朝¶
天萬國宗曽孫欽繼述切已勵寅恭禮有不可易名言¶
憶蔡邕(謝承後漢書靈帝建寧五年上原陵蔡邕為司/徒掾從行見其儀愾然曰朝廷有上陵之禮始)¶
(謂可損今見其儀察其本意乃知孝明至孝惻隱不可/易見胡廣曰國家禮有頻而不省者昔不知先帝用心)¶
<pb:KR4f0005_WYG_421-40b>¶
(周宻之至扵此也廣曰然子當/載之以示學者邕退而記焉)¶
　　恭謁¶
景陵¶
神御年年覲¶
鼎湖益切哀壬寅週甲閲丁未仲春来(自康熈壬寅至/乾隆壬寅巳厯)¶
(週甲今丁未春又/過壬寅四嵗矣)日月誠速矣顯承何有哉永懐¶
深顧篤願守赤心孩¶
　孝賢皇后陵酹酒¶
<pb:KR4f0005_WYG_421-41a>¶
拜瞻禮既畢勝水峪臨前(峪皇/  在)　(陵卜此勝水/  諸陵之右)追念吟¶
窈窕不孤諡孝賢春秋復三嵗參昴共千年(内皇后陵/  並有慧)¶
(賢皇貴妃/等為配)可識元孫獲思之益悵然¶
　　桃花寺行宫作¶
行館梵宫傍謁¶
陵歸憩常藉因澄念慮聊以託清凉雖曰桃花謝奚妨¶
松色蒼明當駐静寄(静寄山荘盤/山別墅名)佳已送山光¶
　¶
<pb:KR4f0005_WYG_421-41b>¶
　¶
　¶
　¶
　¶
　¶
　¶
　¶
御製詩五集巻二十九¶
