# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:13.024215
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷四十七
<pb:KR4f0005_WYG_210-1a>¶
欽定四庫全書¶
御製詩三集巻四十七¶
　古今體一百一十三首(乙酉五/)¶
　　駐蹕蘇州再疊舊韻¶
試言底事重時廵必在恩敷率土濵到䖏繼繩仰¶
聖祖行春追賞奉¶
慈親迎鑾不較晴還雨(是日值雨萬姓雨中迎鑾歡/呼夹道不避淋潦益為嘉憐)¶
(不/置)賚老那分富與貧信是民情大可見由来十室有¶
<pb:KR4f0005_WYG_210-1b>¶
忠淳¶
　　賜沈徳潛¶
吴中今古老人科比似徵眀定若何書畫雖輸詩勝彼¶
功名已過夀如他逰山有興仍清健䖏世無争祗善和¶
眀說九旬有三嵗那更年格尚嫌多(徳潛老而始遇通/仕籍時未以真年)¶
(告故吏部履歴今當為八十九嵗然徳潛實康熙癸丑/生今應九十三此政東南士林宿望亦國家祥瑞何必)¶
(更以老為嫌/故末句調之)¶
　　偶作設色梅花並題是句¶
<pb:KR4f0005_WYG_210-2a>¶
元章渲染態嫌艷无咎勾圏格畧孤斟酌濃纎聊寄興¶
不知神韻得傳無¶
　　凝懐堂再疊舊作韻¶
行令駐葩瑵承¶
歡奉¶
鞠衣永同天下¶
養時勑化工機供帳毋求備情田曲體微¶
璿題㕘妙義恒䕶慶雲輝¶
<pb:KR4f0005_WYG_210-2b>¶
　　楊維禎鐡笛圖¶
獨横鐡篴太湖中吹裂凌波蘆荻風崖上拱聽定誰是¶
依稀緱氏子長弓(見楊維禎/冶師行序)¶
　　于闐採玉¶
于闐採玉春復秋用供正賦輸皇州奚待下和識琳球¶
郵致正值金閶逰専諸巷中多妙手(玊工多出蘇/城専諸巷)琢磨¶
無事太璞剖(卞和刖足以玊在璞中人不知也然今之/貢玉皆撈之河中並無剖璞之事古之玊)¶
(亦今之玊耳則記載/之失信率可知矣)古来記載真偽半愛者欲其生惡¶
<pb:KR4f0005_WYG_210-3a>¶
者欲其死如是雌黄唇吻紛無算¶
　　夕¶
依然凝懐堂凝懐詎耽靜兩字緬¶
前猷一心惕深省有為民莫求無欲已私屏入夕春雲¶
輕踈星三五影遂與放晴佳露立不覺冷¶
　　逰獅子林即景襍詠¶
城中佳䖏是獅林細雨輕風此首尋豈不居然坊市裏¶
致生邈爾濮濠心¶
<pb:KR4f0005_WYG_210-3b>¶
真樹盖将千嵗計假山曾不倍尋髙雲林大隠留芳躅¶
誰復輕言作者勞¶
畫譜從来倪與黄楚弓楚得定何妨(倪瓉獅林今歸/黄氏故戯及之)庭¶
前一片澄眀水曾照伊人此沐芳¶
　　獅子林疊舊作韻¶
每閱倪圖輙悦目重来圖裏更怡心曰溪曰壑皆臻趣¶
若徑若庭宛識尋足貌伊人惟怪石藉知古意是喬林¶
何堪摹卷當前展(壬午南廵曾手摹倪元鎮獅子林圖/命弆蔵林園今復携倪巻来逰相形)¶
<pb:KR4f0005_WYG_210-4a>¶
(之下殊覺效顰不當因/並書於倪巻及摹圗中)笑似雷門布鼓音¶
　　逰乕邱即景襍詠¶
馬嘶小歩出金閶細雨輕風正不妨為愛觀民慢鞭筞¶
須臾亦復到山塘¶
河裏龍舟畫鼓鳴布商藉以獻其誠欲思返樸申嚴禁¶
矯枉兼虞拂物情¶
為門為徑我曽知若石若泉彼益竒開著雲忩聊俯暢¶
四郊煙景總宜詩¶
<pb:KR4f0005_WYG_210-4b>¶
　　乕邱雲巖寺¶
雲巖真是徳山雲古樹時花總浄芬求跡無珍誠畫乕¶
㸃頭有石似疑黂竹聲繞砌通其響麥色盈窓致我欣¶
那是司徒志逺䖏(志在逺逰王/珣伯逺帖語)千秋佳話付云云¶
　　静觀齋疊舊作韻¶
静觀猶是¶
當年額巖壑何曽占迥深却為不交絲竹耳堪知¶
宏藴地天心¶
<pb:KR4f0005_WYG_210-5a>¶
　　含暉山館¶
春山多淑氣巖館值来逰瓶吐蘭心馥簷開栁眼柔王¶
祠緬曠逹謝句詠風流信美非吾事吾惟民隠求¶
　　乕邱寺四疊蘇軾韻¶
異哉金寳氣何以化岡嶺千秋鎮姑蘇改邑不改井溪¶
田帶秀蒨閭里暎清耿春氣入山塘已聞叫蛙黽竒傳¶
劍三千誰見飛出礦平石坐千人既博勢亦猛生公緬¶
講堂妙理元言騁葛賢有遺墓奮義志悲哽閱古過雲¶
<pb:KR4f0005_WYG_210-5b>¶
煙不異一瞬頃調御趺花宫其心死灰冷我亦合忘懐¶
言詩興猶永四疊玉局韻聊以荅風景聞有陽冰書蒼¶
苔漶石影後視今由昔莫更鐫崖請¶
　　聞京師得雨(二月十/六日)¶
行春畧覺雨嫌過却憶京畿澤若何郵置欣聞霑二寸¶
遥遥額慶利農多¶
　　賜江蘇學政李因培再疊舊作韻¶
三年滿浙政兩任返吴邦惟是簡英達将資化駁厖要¶
<pb:KR4f0005_WYG_210-6a>¶
存心一敬莫詡手無雙為問羅賢網可曽獲二龎¶
　　出閶門逰支硎寒山諸勝即事襍詠¶
連日輕隂曉欲晴緩驅珠勒出蘇城支公趙氏胥髙蹈¶
胡獨今朝太有情¶
閶門一帶接楓橋撲地閭閻十里遥富矣教之教豈易¶
因情善導戒名邀¶
比&KR0808;髙樓出巷衢西郊野景信清殊緑芃麥壠一千頃¶
無定煙光灧露珠¶
<pb:KR4f0005_WYG_210-6b>¶
慶橋那畔水村連緑竹紅梅總浄姢自是三春真景物¶
那須先莭划龍船(布商有呈龍船之/戯者亦無暇觀也)¶
鳴鞭迤邐到支硎硎上流泉此重(去/聲)聴為問當年許元¶
度無遷停䖏孰遷停¶
亭子剛過放鶴邉寒山別墅到依然流隂稔冉三年矣¶
話別泠泠是石泉¶
　　逰支硎山疊舊作韻¶
依舊青山與白泉重来過眼又三年彂硎那是庖丁刄¶
<pb:KR4f0005_WYG_210-7a>¶
招鶴仍㕘髙士禪舞為(去/聲)鼔琴同木石甜如食蜜徹中¶
邉設云佛法全拈出逺矣失之大不然¶
　　支公菴¶
支遁何曽遁硎菴尚有菴迹同羅什北心是慧能南馬¶
跋仍山逕鶴歸帶曉嵐不殊覿面者松月暎虚龕¶
　　沈周支硎遇友圖即用其韻¶
艤舟應在慶橋邉(橋在蘇城西為/徃支硎正路)戴笠飄飄致欲仙(櫽/括)¶
(沈詩/中意)畫卷若為(平/聲)今日設詩詞知向那峯鐫不覊逰興¶
<pb:KR4f0005_WYG_210-7b>¶
足雙屐有契崇情手一編我豈似他閒逸者觀民惟覺¶
意中懸¶
　　寒山別墅¶
支硎一嶺過咫尺到寒山坐弄流泉潔行尋曲棧閑心¶
因新霽喜㡬趂片時閒大吏稱馳驛(逰覽所至畧觀大/意即行尹繼善比)¶
(之馳驛看山然過而不留片/時閒適足矣謂之馳驛固當)俞哉為(去/聲)破顔¶
　　緑雲樓即目¶
便門進即緑雲樓(過支硎小嶺即寒山别墅園墻向由/園門入尚紆里許壬午逰憇命從園)¶
<pb:KR4f0005_WYG_210-8a>¶
(墻開一門進門不數武/即緑雲樓益覺近便)拾級閒登樓上頭蔚翠麥田真¶
罨畫適来原在𦘕中逰¶
　　飛魚峡再疊舊作韻¶
石峡龍門似常看魚闖然息原入潭水飛即上雲天或¶
羡知名士抑希登籍仙留題意何属欲問隠居賢¶
　　馳煙驛戱題¶
髙人伏䖏(上/聲)必柴荆那識金根與翠旌萬姓馳煙縁驛¶
路似為(平/聲)斯日設斯名¶
<pb:KR4f0005_WYG_210-8b>¶
　　對瀑再疊前韻¶
飛瀑恒面壁不言真得髄綺言邇覺多合以摐摐洗¶
　　題澄懐堂¶
借問澄懐䖏寒泉泉石間落来心與洗渟際俗全刪竹¶
戛琅玕韻峯開翡翠顔㝡宜棄閒地摛句卒無閒¶
　　清暉樓¶
書樓宛在水中央簷際波翻㶑灧光自是清暉供(去/聲)山¶
水成詩誰似謝家郎¶
<pb:KR4f0005_WYG_210-9a>¶
　　寒山千尺雪三疊舊作韻¶
知者樂水仁樂山合妙撰斯惟石泉宧光若可起而問¶
應以是語為探源拘墟彼此執名象乃&KR0213;實道循虛詮¶
澄懐之堂暫憩息(在寒山/别墅中)餘興幽徑仍攀縁曲欄扶者¶
宛熟路澄潭注䖏成深淵釃流雖無三千尺同一雪色¶
鋪岡巒坐令亭臺疑瑶圃平看花木栽銀田香聞蓊濛¶
不辨色訝至光福望海然聽雪有閣可虚擲便當摘句¶
扵其間¶
<pb:KR4f0005_WYG_210-9b>¶
　　聴雪閣三疊舊作韻¶
滴水傾扵海濕性直到底此雪千古恒其理如是耳溪¶
閣尚未登早識箇間美既至坐而聴信足稱觀止弗忘¶
者先憂暫慿者後喜摐摐皚皚中何今復何始邂逅託¶
有因寤寐良無已¶
　　逰法螺寺¶
千尺雪上心已洗法螺寺中随法喜肩輿旋轉入菁䓗¶
萬里之間論尺咫我聞吹螺演三乗又云佛頂螺髻青¶
<pb:KR4f0005_WYG_210-10a>¶
色覓聲求盡邪道如見如来能不能¶
　　四依¶
皇祖華山詩韻二首¶
法螺西跋馬雲表竺龕深有進亦云到無營孰與侵¶
昔題猶舞鳯春景入言禽别室青山對慿軒一暢襟¶
舜歌賡四度彈指嵗年深是日盤雲逕春風謖籟侵苔¶
蒼皴峙柏泉響答鳴禽峯頂孤亭在曽予豁逺襟¶
　　靈巖寺西入石路用唐劉長卿韻¶
<pb:KR4f0005_WYG_210-10b>¶
乍晴芳襲蕙過雨緑濃苔渾似昨朝去又成今度囬借¶
他劉氏韻(長卿此詩盖詠方/山靈巖非此地也)識我梵宫来但取名同䖏¶
那分境異開路盤亦西入塔迥向雲栽上有呉王井甘¶
宜試茗杯¶
　　駐蹕靈巖三疊舊作韻¶
三載流隂瞬息中靈巖重禮梵王宫髙標穹塔依空住¶
右轉行廬有逕通虚室還生今日白春花又吐昔年紅¶
憑欄㝡喜晴眀望緑蔚平疇吴苑東¶
<pb:KR4f0005_WYG_210-11a>¶
　　臨湖榭¶
峯巔虚榭臨太湖太湖萬頃胷中俱東洞庭山正當檻¶
青螺一㸃鏡面扶廓然上下共澄澈逰與造物為清娱¶
呉顛越躓實蟻鬬水天千古寜差殊少伯扁舟都藉藉¶
彼何人㢤名利徒¶
　　靈巖夕景¶
乆坐臨湖榭空眀愛湖景不覺暮色蒼失却洞庭影張¶
燈歸寝閣萬籟於焉静已自雲霞表况近招提境神心¶
<pb:KR4f0005_WYG_210-11b>¶
自致謐塵俗何期屏相值乃偶然意足千秋永¶
　　靈巖襍詠四疊沈徳潛韻¶
　　　館娃宫¶
四計惑吴心羅縠教歌舞容歩扵何習或曰城名土蠡¶
獻子胥諌弗聽其言杜伊人詠館娃戒之在鑒古¶
　　　琴臺¶
七絃實古器斯臺未恰然抑扵闔閭代抑在夫差年世¶
遷猶月白人去餘泉湲但供幽客至曲肱時枕眠¶
<pb:KR4f0005_WYG_210-12a>¶
　　　響屧廊¶
長廊今弗見但餘山洞敞索然怒公孫何能為聲響殺¶
諌國必亡館娃久榛莽奚稱踏歩人足底佳音徃¶
　　　涵空閣¶
石鼓天平南㠎嶫聳碧空一目可千里具區波㶑風有¶
名無其閣望若雲中龍豈必拘墟求縦觀憑離宫¶
　　　吴王井¶
日東而月西一例噴峯頂不見古人汲猶照今人影詩¶
<pb:KR4f0005_WYG_210-12b>¶
雅詠缾罍易象示繘綆却憶歸愚翁當年此汲井¶
　　　研池¶
研池涌研山一泓清波泠得名盖因境眀如銅鏡青詎¶
縁習揮毫筆陣辨直横其下應何有波伏龍不驚¶
　　　采香逕¶
子友為諷諌挟彈履濡露笑愚而不聽先入言有素徒¶
傳香逕名春風馡錦霧狸卑終見放三津歸日暮¶
　　　翫花池¶
<pb:KR4f0005_WYG_210-13a>¶
徳潛老始達大耋歸棲谷方其未出時此振衣濯足凭¶
池匪翫花為愛澄波渌八章四疊賡藉擬蘭湯浴¶
　　穹窿山上真觀¶
嶽嶽髙居祀¶
上真抒誠叩必以躬親太湖萬頃在襟袖穹窿億丈凌¶
星辰不問長生崇羽士所希大有綏農民片刻成吟筞¶
返轡鄧尉香雪猶西鄰¶
　　寄題拈花寺¶
<pb:KR4f0005_WYG_210-13b>¶
上真小憩䟦驄騑心識招提得面違寄語山僧應正悟¶
莫随迦葉笑顔微¶
　　鄧尉村¶
鄧尉村前萬樹梅半猶&KR0877;朶半嫣開問他底事不全放¶
應為今朝待我来¶
崑軸前旬已見梅心憐鄧尉背人開誰知玉馬尋山䖏¶
尚有香風撲面来¶
　　鄧尉山恭詠¶
<pb:KR4f0005_WYG_210-14a>¶
皇祖松風水月額再疊舊作韻¶
逕入海為雪寺投寮是松蘇臺廵蹕四鄧尉仰¶
題重心各水如淡影當春互濃扵斯名獨讓曽不介乎¶
胷¶
　　　右松¶
既具蓊濛氣何妨淡蕩風擘惟蕾是緑舒㦯瓣逢紅山¶
谷雪猶滿僧房春正融一聲清磬度雅思眄崔峒¶
　　　右風¶
<pb:KR4f0005_WYG_210-14b>¶
託根既扵岡寫影那辭水態是弄珠人品乃濯纓子逸¶
格在横斜幽香徹表裏把擬問山僧可似曺溪旨¶
　　　右水¶
浮動黄昬間不宿知宜月散采方森沉流香益飛越娟¶
姢覩神姿青青定仙骨潄潤懐清芬賡吟無厭歇¶
　　　右月¶
　　鄧尉香雪海歌三疊舊作韻¶
吾家山信誰家吾輿圖府志難考初安名立字各阿好¶
<pb:KR4f0005_WYG_210-15a>¶
咄哉史氏多傳誣姑胥省方已三度春風又拂鑾旂舒¶
尋山問水乃餘事觀民設教有正模雖然詎可負清暇¶
鄧尉一帯旄騎紆訂訛甄異弗重藉昔詩屢具兹遵途¶
化人寺亦仍小憩至理村旋(去/聲)彂前趨不舟而泛香雪¶
海較之牙檣樂有餘其色真色目止觀(去/聲)其香真香鼻¶
静娱似置滕六扵太湖配藜旁魄無同殊筆規墨寫勢¶
欲輸蘭薫檀爇庸更需清淺水復黄昬月扵何浮動致¶
影踈那更逺憶大庾大了知近勝孤山孤前三後三薈¶
<pb:KR4f0005_WYG_210-15b>¶
光福千秋萬嵗薌句吴千秋萬嵗薌句吴笑我疊韻無¶
已夫¶
　　雨中逰上方山¶
楞伽登絶頂(府志楞伽山/一名上方山)塔影近纔迎樹木紛垂露煙¶
雲坌入楹須&KR0119;隂翳歛震澤下方眀變幻胥真諦如觀¶
乾闥城¶
　　石湖八絶句和王寵題周臣𦘕箑頭韻¶
吴中山水致人憐㝡愛石湖茶磨前萬頃煙波連震澤¶
<pb:KR4f0005_WYG_210-16a>¶
一隄花栁繪春天¶
㕘政當年經濟流虚名肯與世沉浮立朝事業誠無忝¶
寓意聊斯託狎鷗¶
風静春湖玊鏡開北鄰入影是郊臺狐卑雉傲偏誇勢¶
欲使東流直倒廽¶
亭子湖心昔日成周遭漪影漾檐輕三經攬景弗一到¶
弗到中饒不盡情(湖心亭非石湖舊蹟盖丁丑南廵時/大吏以備臨眺者然三度石湖曽未)¶
(一到其/地也)¶
<pb:KR4f0005_WYG_210-16b>¶
何必牙檣牽錦絲輕舟蕩槳可前移一鳩呌為頻呼婦¶
雙燕飛還欲乳兒¶
石湖詎較太湖强(海潮菴後倚巖石泉滙而為池/實半畝餘因鐫壁題之曰石湖)湖上¶
花龕若鳯翔設使山僧斯面壁當前法乳是津梁¶
一帶春山問景歸(是日自靈巖取道上方山/石湖一帯筞馬歸蘇城)春雲時作¶
雨絲飛亂煙忽向峯頭歛廻望靈巖濯翠微¶
不少丹青鳥與花㨂金驀遇此披沙東郊煙景雅宜句¶
一例東京說夢華¶
<pb:KR4f0005_WYG_210-17a>¶
　　詣¶
　文廟行禮¶
雨中歸茂苑¶
聖廟郡城隅(城文廟在/  西南隅)¶
崇像應䖍叩(太學神主甚合古禮亦闕里及此乃/崇像設然有其舉之  莫可&KR0440;也)入門¶
惟敬趨春堂煙織幕古樹露垂珠信曰有如化然而無¶
有乎¶
　　戯題滄浪亭¶
<pb:KR4f0005_WYG_210-17b>¶
假山真水傍城闉結搆誠云清絶塵一帶隔溪列公廨¶
不知誰是濯纓人¶
　　過紫陽書院¶
書院泮宫後菁莪藉地靈學優乃從政身致在眀經羣¶
秀其無忝老人尚有星(沈徳潛長書院是/日領多士跪接)眀知艱歩履¶
卧理足儀型¶
　　望晴¶
兩日剛快霽一夜復宻雨江國雖其常過甚亦致苦詢¶
<pb:KR4f0005_WYG_210-18a>¶
稱弗礙麥恐出慰我語溝渠縱洩水根黄一二覩此豈¶
非傷潦即晴庶救補到䖏均赤子為之厪相輔¶
　　杏¶
梅後賴有此桃前非僣他漫從香䖏較可許色無過南¶
國春偏早佳人酒半酡膽缾㡬枝足詎在董林多¶
　　題鏤玉松鶴屏¶
植中松樹禽中鶴都是棱棱似玉流頗有玉(許救切見/正韻工玉)¶
(者/也)人能執藝言斯庻不枉雕鎪¶
<pb:KR4f0005_WYG_210-18b>¶
　　蘇州唘蹕作¶
霽景麗天杠水程彂𦘕艭清晨別茂苑已刻過吴江(縣/名)¶
迎送民情篤郊圻春色摐眀将入浙境時邁亦予邦¶
　　舟行襍興¶
大船張帆如箭急小船爬沙苦弗及以篙鈎挽大船尾¶
擕小船行巧注挹大船人怨遲已行小船人樂省力勍¶
中才者不中才養故人樂有賢父兄一射生挈十鈍手¶
(國語舊有一善射生者十鈍手随/之之謡其譬正與中才之意同)國有舊語亦知否¶
<pb:KR4f0005_WYG_210-19a>¶
　　入浙江境¶
一川不異舟兩省頓分郵風俗漸因別桑麻較更稠春¶
晴真是暢三載忽如流袛覺民情切恵鮮可忘(去/聲)謀¶
　　逰煙雨樓即景襍詠四首¶
煙雨今朝煙雨無眺吟暢好不糢糊菜花黄暎麥苗緑¶
所喜猶然在此乎¶
即景無過遣興題過譽老筆注金鎞(樓中錢陳羣書舊/作並䟦語張壁頗)¶
(覺過/譽)樓前一對玉蘭樹直與樓簷開並齊¶
<pb:KR4f0005_WYG_210-19b>¶
近涯野艇不譙訶漁樂憑看樂若何訝似天孫機杼張¶
(去/聲)錦端来往織仙梭¶
船泛春波天上坐樓稱煙雨霽中来韶光陶冶無先後¶
庭際辛夷㿽裏梅¶
　　題煙雨樓¶
岧嶤無地起樓臺一棹宛從鏡裏来問孰宜煙更宜雨¶
合稱惟栁復惟梅韶光艷裔為屏匝漪影空眀暎座開¶
錢趙王孫詩與字(樓中有錢陳羣書趙/孟頫耕織圖詩屏)却因吟翫久延¶
<pb:KR4f0005_WYG_210-20a>¶
陪¶
　　逰煙雨樓與荘有恭聨句疊前韻作¶
(御/製)昔兹撫土臣今為隔省吏(前年調荘有㳟撫蘇仍/就近兼管海塘事務)仍¶
携因閲塘¶
　　叨陪逾及第(臣昔蒙/再荷)　(恩特㧞巍科已屬忝竊兹/  命得侍聫句尤為榮幸)¶
　　嘉禾奉¶
清娱髙樓挹佳致花繁雙樹玉(臣荘/有恭)¶
(御/製)香儗千頃芰名循慮煙雨(近頗/望晴)實恵快晴霽何䖏不¶
<pb:KR4f0005_WYG_210-20b>¶
籌農¶
　　所喜無棄地就瞻¶
禁譙訶蹴踏¶
勑趨避(萬姓歡迎環擁菜麥上不令訶蹕其趨随頋也/左右者或踐及    每    諭避之亦弗)¶
　　藹然衢謡盈(臣荘/有恭)¶
(御/製)翕若天籟吹頗嘉新政觀莫忘舊學肄行當侍左右¶
(已授有恭刑部尚書恊辦/大學士仍令在内廷行走)¶
　　頓爾豁障翳簿書幸寛程筆札願謹伺¶
<pb:KR4f0005_WYG_210-21a>¶
撫時值風和(臣荘/有恭)¶
(御/製)延逺勝山翠(嘉興境内無/山憑眺益逺)一天景越朗四鄰望俱遂¶
澄波識魚樂(董其昌書魚樂/國勒石樓前)¶
厚澤欣衆暨滮湖正¶
迴櫂秀溪(橋/名)復¶
控轡(是日老幼上廻舟即㡬無乗騎數/十里    遮道瞻仰    隙地)萬千氣象呈(臣/荘)¶
　　(有/恭)¶
(御/製)百二春光繼(時值閏/二月)攬結敢恣興逰豫無非事明将¶
<pb:KR4f0005_WYG_210-21b>¶
鹽官駐¶
　　總¶
厪海亹利北漲常安瀾中開必表瑞(北岸漲沙益逺則/中小亹故道自可)¶
　　(復/開)¶
聖仁感¶
天仁(臣荘/有恭)¶
(御/製)予意視民意翹心緬四廵睫眼又三嵗載賡非玩物¶
懐㢤惟展義¶
<pb:KR4f0005_WYG_210-22a>¶
　　降旨免浙省所有積欠並經過地方正賦十分之¶
　　　五詩以誌事¶
新正降恩諭江浙免積逋江省數實多(前降㫖免江浙/逋賦江南至一)¶
(百四十餘萬浙江止十三萬餘已不及十/分之一且又報有續完則較江省更少)南北已大殊¶
因加恵江南(昨經臨江省詢知所免灾緩積欠淮北獨/多江以南纔三萬餘因将江蘇各屬熟田)¶
(未完欠項概行蠲免並免水陸所經州縣本年額賦十/分之五浙省亦吾赤子懐保同殷且積欠又少用是并)¶
(例不應蠲之未完銀榖悉子豁除復/将經過地方新賦蠲半以均恵澤)浙省可忘乎入疆¶
再咨詢逋祗江南如更有續完者急公益嘉予漕欠及¶
<pb:KR4f0005_WYG_210-22b>¶
借項寬免例所無此豈非在民爰概與豁除其經過正¶
賦十五蠲厥租休助庶以副歌頌寧所圗¶
　　賜閩浙總督蘇昌¶
椘粤曽宣績浙閩茲撫封外中久敭厯聲望益舂容早¶
是心如水應知夀比松自當随蹕輦奕葉本從龍¶
　　賜浙江廵撫熊學鵬¶
西江儒素家兩浙撫安衙清慎勤無忝猷為守有嘉淳¶
風原在樸佳景漫求加識我慇懃意由来在漲沙¶
<pb:KR4f0005_WYG_210-23a>¶
　　自石門縣䟦馬度城易輕舟至陳氏安瀾園即景¶
　　　襍詠¶
艤舟跋馬度由拳心喜觀民緩著鞭更有閱塘予正務¶
遂循溪路易輕船¶
夹溪萬姓喜迎鑾桑柘盈郊入畫看廿四槳過風㠶(去/聲)¶
駛片時新壩到長安(即壩/名)¶
壩隔髙低換綵舟綵舟致重櫓聲柔仍圖迅利筞予馬¶
蓄眼韶光面面酬¶
<pb:KR4f0005_WYG_210-23b>¶
鹽官三載重經臨兩字安瀾實厪心駐輦春風棄清暇¶
果然城市有山林¶
　　駐陳氏安瀾園疊舊作即事襍詠六首韻¶
如杭第一要籌奠海塘瀾水路便方舸(前廵抵杭城由/陸路赴海寕閱)¶
(塘今年舟次石門即從别港水道/前進先駐是園取便程急先務也)江城此稅鞍汐潮仍¶
似舊宵旰那能寛増我因心懼慙其載道歡¶
隅園城角邉新額與重懸意在安江海心非耽石泉喬¶
柯皆入𦘕好鳥自調絃有暇詩言志雕蟲不尚妍¶
<pb:KR4f0005_WYG_210-24a>¶
鹽官誰㝡名陳氏世傳清詎以簪纓嚇惟敦孝友情春¶
朝尋勝重(去/聲)¶
聖藻賜褒眀(原任大學士陳元龍請老時恭奉皇考書/賜林泉耆碩額以寵其行今    園樓正)¶
(中/)来日尖山詣祈¶
庥盡我誠¶
書堂橋那畔熟路宛知尋既曲越延趣惟幽不礙深風¶
翻花動影泉出峡留音古栝無榮謝森森青玉針¶
園以梅稱絶盤根數百年古風度迥别時世態都捐春¶
<pb:KR4f0005_WYG_210-24b>¶
入香惟浄月来影亦娟閒吟将對寫消得意為延¶
溪泛櫓聲柔溪涯有竹修獺時看伏翼(是園水/中有獺)魚並育¶
槎頭似此真佳䖏無過信宿留觀塘吾本意詎可恣遨¶
逰¶
　　謁¶
　海神廟瞻禮疊舊作韻¶
庚辰之嵗潮趨北柴石塘工重(去/聲)事脩亟籲¶
施仁斯益切不更(平/聲)為患仰¶
<pb:KR4f0005_WYG_210-25a>¶
貽庥漲沙雖縱聞増渚汛水無過幸晏秋¶
廟貎欽崇緬¶
皇考中亹未復祗懐愁¶
　　賜浙江學政錢維城¶
化民惟在學取士要通經詎在工文采還當屏濫形須¶
懸虚鑑朗莫負舊氊青扈蹕常賡韻何殊侍内廷¶
　　命添建海寧縣城石塘前坦水石詩以誌事¶
柴石兩塘工前廵大端定(前廵閱視海塘時有以老鹽/倉一帯柴塘恐難經久請易)¶
<pb:KR4f0005_WYG_210-25b>¶
(柴為石者及親臨度試則塘内沙活不可下樁再移内/數十丈雖工作可施勢必毁棄田廬未弭患而先殃民)¶
(又豈保衛之道因决意脩築柴塘勑部議増薪/值俾採購裕足並命添置坦水簍石捍䕶隄根)茲来重¶
相視事無不用敬念茲古縣城萬民所託命城南即石¶
塘魚鱗固綿亘但潮今北趨已近塘根迎坦水縱兩層¶
潮来惟一賸設使久盪激塘根将致病去嵗雖添建六¶
十丈而竟尚欠乆安筞俾増一律稱(去嵗撫臣請建坦/水六十餘丈止就)¶
(險要而言扵全塘形勢尚未籌及因命増建四百六十/餘丈並視二層舊坦之樁殘石缺者令補易繕完使䕶)¶
(塘根水/資鞏固)殺(去/聲)勢䕶石工費帑吾寜聽何當復中亹額手¶
<pb:KR4f0005_WYG_210-26a>¶
斯誠慶¶
　　賜浙江督撫及其屬吏食詩以言志¶
入疆雖曰慶土地豈其宜(嘗謂孟子此言或可行扵其/時實難行扵千古然奪彼與)¶
(此即當時亦覺難行且若/皆宜慶者将以何地與之)聊以肆筵恵酬斯執伇疲所¶
嘉民弗課實慰我深思休養富而教朂哉賢有司¶
　　塘上三首¶
尖山将往閱潮&KR0782;塘上清晨彂歩輿一帶隄根皆囓水¶
撫斯安得暫心紓¶
<pb:KR4f0005_WYG_210-26b>¶
魚鱗誠賴此重隄隄裏人家屋脊齊土備却稱守重障¶
(土備塘海望所脩欲以為重闗保障夫石塘外如果可/為重障尚可今為之塘内且置人家扵外豈有土更堅)¶
(扵石之理譬之防盗者舍墻/門而扃屋扉甚無足取也)一行遥見栁煙低¶
竈户資生釡海存刮沙煎滷事牢盆茅棚蓽竇何妨覽¶
欲悉吾民衣食源¶
　　登尖山觀海¶
岧嶤浄土普門憑觀海因之棧道登愧我敢云希績底¶
奠茲惟是賴仁能臺臨上下空無際舟織徃来波不興¶
<pb:KR4f0005_WYG_210-27a>¶
俯視塔山資射浪漫言沙漲有眀徴¶
　　視塔山誌事疊舊作韻並示地方督撫及司事者¶
壬午視塘後沙漲伸如翼不久復致坍溜仍塘根逼自¶
茲月據報(壩基下有䕶根石簍前廵臨閲時沙漲掩簍/痕四尺許因命標誌其處騐増漲尺寸浙撫)¶
(每月/奏報)時緩亦時急即今石簍下又見漲沙立較之昔立¶
標乃更増五尺(沙漲時有贏縮兹親臨勘騐較舊誌復/増五尺大吏皆謂江海效靈然坍漲靡)¶
(常實不敢即/以為慰也)效靈謾致頌安保無更易夫惟君與臣均¶
有安民責為民籌保障可弗此心悉何時沙坂堅魚鱗¶
<pb:KR4f0005_WYG_210-27b>¶
易條石惟俟¶
天黙佑斯實乏良筞¶
　　閱海塘再疊舊作韻¶
依舊潮頭近逼塘¶
貽謨昔日計深良(自乾隆戊寅後潮勢復漸趨北亹恃/魚鱗大石塘及坦水竹絡壩為鞏護)¶
(益仰為萬皇考定/制實    世永賴)¶
成規敬守脩柴石(先是建議者擬易柴塘為石工壬午/親臨相度塘下活沙既汕澁不受樁)¶
(而内徙又妨田廬因命専脩柴塘且増/料值其條石各工随宜加甃俾資捍禦)古語誠符變海¶
<pb:KR4f0005_WYG_210-28a>¶
桑(南坍北漲北坍南漲惟浙省/為然盖無百年不易之事)思復中亹亦過(平/聲)望便¶
由故道敢私慶盡人事俟¶
神庥耳蒿目一勞念未遑¶
　　觀潮四首¶
鎮海塔傍白石臺觀潮那可負斯来塔山濤信須臾至¶
羅刹江流為(去/聲)倒廽¶
槖籥堪輿呼吸随混茫太古合如斯伍胥文種誠司是¶
之二人前更屬誰¶
<pb:KR4f0005_WYG_210-28b>¶
候来底藉鳴雞伺𦍤望六時定不差斫陣萬軍馳快馬¶
飛空無轍轉雷車¶
當前也覺有竒訝閙後本来無事仍我甫廣陵辨方域¶
(枚乗七彂觀濤廣陵之曲江注未詳其所在後世乃指/浙江為曲江以浙江濤廣陵濤溷而為一盖未深考漢)¶
(書地理志餘杭屬㑹稽而不屬廣陵相習傳譌耳且如/篇内伍子之山胥毋之場並在呉境扵揚扵杭皆風馬)¶
(牛不相及尤難強為比附因/作廣陵濤疆域辨以正之)漫重七彂述枚乗¶
　¶
御製詩三集巻四十七¶
