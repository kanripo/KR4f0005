# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:11.733505
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷四
<pb:KR4f0005_WYG_167-1a>¶
欽定四庫全書¶
御製詩三集巻四¶
　古今體一百二首(庚辰四/)¶
　　三月朔日御殿定邉將軍兆恵副將軍富徳等率¶
　　　成功諸將士朝謁詩以紀事¶
黄麾簇仗正衙排奏凱来朝樂孔皆脫劔釋冰摇玉佩¶
巻班按隊叩金階幸逢耆定干戈戢况值熈和風日佳¶
范士燮言予敢㤀惴矜保泰是長懐¶
<pb:KR4f0005_WYG_167-1b>¶
　　上巳日同豫軒作¶
西苑將凱宴南軒先憇駕(軒在瀛/臺之南)正逢祓除莭韶光藹¶
相迓紅紫入花逕蔥蒨籠巖榭同豫信同豫耆定籌邉¶
罷然予敢肆志敬怠不少借髙謝晉永和寧云關治化¶
　　静柯室¶
古樹扶踈户外羅春風秋月鎮婆娑漆園未悟知魚者¶
祗道無端静在柯¶
　　上巳日凱宴成功諸將士(有序/)¶
<pb:KR4f0005_WYG_167-2a>¶
　　筵開飲至剛逄祓飲之辰苑啟瀛臺恰奏濛瀛之¶
　　績扵時上公晉斝青郊解甲初還蕃長敷茵黄幄¶
　　纒頭列侍宫懸陳百部將回中樂府齊登錫爵遍¶
　　三廵以閣上圗形為次詎因詡挟纊投醪之恵期¶
　　得抒推心造膝之忱且食刀闐璧偕来包匭宜酬¶
　　其效順而𬗋綺朱提並賚簽名合第彼成勞從兹¶
　　凱宴遐宣足使天堂知樂是用寅承永切毋忘月¶
　　&KR1633;依光非矜七徳升歌爰藉八章紀實¶
<pb:KR4f0005_WYG_167-2b>¶
出勞嘉勲蕆禮旋昇平凱宴液池壖闢疆掃逆誠資衆¶
助順成功總賴¶
天筞績林林恩予厚詢勞一一命来前寧惟云不重生¶
望祗覺廻思越悚然¶
日麗風和春未深奨庸備禮有壬林試看偃伯靈臺上¶
詎數流觴曲水潯命預綺筵排伯克也陳夷樂奏任禁¶
笑聆蜀技無情者那覺西悲動乃心¶
圎幕髙張榆栁垂犒筵喜值禊脩時筞勲舎爵竟今日¶
<pb:KR4f0005_WYG_167-3a>¶
鬯武書常允不期誰擬浯溪泐崖頌我歌靈夏出車詩¶
紫光將畫凌煙像(西師蕆成大功自元臣及在事將軍/㕘贊禁衛統領諸臣第其勲績懋著)¶
(者命工圗形紫/光閣以崇奬勸)穆棣同叨¶
乾貺貽¶
成功將士錦衣旋日月光輝軍氣蠲藉我虎臣典宿衛¶
笑他杯酒解兵權(將軍兆恵副將軍富徳既以酬庸晉/爵均命為御前領侍衛大臣宋藝祖)¶
(權術駕馭夙所/鄙故戯及之)八旗子弟心如石萬禩國朝龍荷¶
天宣看瘡瘢猶未愈(三等侍衛綽克圗巴圗魯恩特驍/勇過人臨陣不避鋒鏑今預宴賜)¶
<pb:KR4f0005_WYG_167-3b>¶
(酒時撫其額傷猶/未痊復為之惻然)能無一體恫瘝連¶
栁舒花放正良辰上日前期福履申(三月三日為上已/然是日始戊申故)¶
(云/)卸甲韔弓盡鳬藻凹睛豐額集魚鱗千秋難遇太平¶
宴百戰歸来義勇身獨憶儲胥宣力者(故大學士黄廷/桂綜理軍儲調)¶
(遣諸務備殫忠勤未及武成溘焉先逝故前賜/詩有奪我賢臣何太劇不教留看凱歌廻之句)凱廻未¶
見惜斯人¶
敦𤓰烝栗允堪憐二萬何期竟拓邉逺愧周王興六月¶
遲過殷帝克三年依楊霏雪凡經㡬立幟登弧盡陷堅¶
<pb:KR4f0005_WYG_167-4a>¶
此日征夫真邇止皇州春滿七條絃¶
拔逹山人獻馘歸三軍飲至藹晴暉勞心幸我紓宵旰¶
公道憑伊論是非紫綺朱提頒渥澤前歌後舞迓鴻禨¶
歡来憶不同来者(軍興以来我大臣将弁等咸以藎忱/自奮其間有遇阿逆之叛如將軍公)¶
(班第㕘贊伯鄂容安遇噶爾蔵多爾濟等之叛如寧夏/將軍和起而追色楞之&KR0969;者如副都統唐喀禄誤聽沙)¶
(拉斯嗎唬斯之詐者如都統滿福至遇&KR0624;酋和卓木之/叛如副都統阿敏道前鋒統領鄂實副都統三格侍衛)¶
(特通額總兵髙天喜而奉命在途猝遇亂賊如將軍伯/納木扎爾㕘贊侍郎三泰其巴圗魯侍衛中之竒徹布)¶
(巴凌阿寧古禮富錫爾璊綽爾圗等並能以死勤事秉/莭捐軀雖加恩優予旌卹而當功成飲至時廻念義烈)¶
<pb:KR4f0005_WYG_167-4b>¶
(炳然尤不/勝雪涕云)勞爵手持淚暗揮¶
芳莭延禧淑氣清禊歌聲是凱歌聲元戎允合躬承衮¶
勇校均教手賜觥藉衆力兹疆地戒勑予心永奉¶
天行從来悟得受招理䖍鞏流謙慎捧盈¶
　　凱宴畢乗舟至恱心殿¶
上已從来合宴逰似茲凱宴得曽不良辰盛典還多暇¶
耐可新波漾綵舟¶
春融瓊島翠嶔崟别殿䟽龍憇恱心綈几蘭亭觀定武¶
<pb:KR4f0005_WYG_167-5a>¶
恍同逸少㑹山隂¶
土潤新蕪緑到階春光今嵗識真佳舊題粘壁閒吟過¶
始覺籌邉恱釋懐¶
　　紫翠房¶
漪瀾堂畔室假山圍蒨峭偨池互羅落嶙峋入窅窱紫¶
翠幻萬狀朗朗延曦照生色畫屏張誰能觀徼妙¶
　　畫舫齋¶
芸齋臨鏡瀾涵漪清可愛仰觀俯而察古稽文與佩顔¶
<pb:KR4f0005_WYG_167-5b>¶
之曰畫舫詎學襄陽再譬如亘大地咸知水以載何屋¶
而非舟舟寧獨此在誰能具達觀於斯悟津逮¶
　　題唐寅山水¶
訪幽野艇泛清渟水閣遥知待發硎識得六如真面目¶
石渠幸早弆蘭亭(巻内無名而有六如居士圗記圗記/雖可贋鼎而筆法與石渠寳笈所蔵)¶
(唐寅蘭亭小巻氣韻無少差/别故知為的係唐寅真蹟云)¶
　　三月吉亥祭¶
　先農壇¶
<pb:KR4f0005_WYG_167-6a>¶
吉亥將耕藉¶
先農致祭崇載興耒耜始實賛地¶
天功澤潤青郊溥春和¶
赭幕融休嘉錫砰隠願與萬民同¶
　　耕藉擬禾詞四首¶
沃塗膏壤司空掌縹軛紺轅農正陳率稼供粢胥要道¶
敬遵¶
家法嵗躬親¶
<pb:KR4f0005_WYG_167-6b>¶
千里王畿霑臘雪陽春二月被甘霖¶
天恩今嵗真優渥益為(去/聲)紓心益惕心¶
隴麥芃葱實惬懐寧惟藉畝治除佳去年此日那能忘¶
曽是雺雺鎮雨霾¶
四推蕆禮置朱紘逓進扶犂王與卿諸部囘人列觀預¶
(是日命隨將軍凱旋入覲之哈宻郡王玉素富暨各/囘部貝勒貝子公伯克等於迎駕後並得入壇觀禮)俾¶
知國典重農耕¶
　　詠回銅㗶嚕篘器疊去嵗避暑山莊詠唐時回銅¶
<pb:KR4f0005_WYG_167-7a>¶
　　　器韻(有序/)¶
　　㗶嚕篘之制正圎而豐下上横鋬可左右紐髙五¶
　　寸有十分寸之五口圍尺有八寸腹圍二尺四寸¶
　　有十分寸之八中實六升許銅笵而金銀錯其文¶
　　皆旁行囘字不可辨識西師凱還將軍等與所俘¶
　　武器並獻命阿渾(通經/典者)其名曰哈爾披野特者詳¶
　　譯之具云元時回部有汗曰眉哩特木爾世居伊¶
　　楞(地名在今希/哈爾之西)甞得沙賴子(城名在伊/楞左近)良匠喀嗎¶
<pb:KR4f0005_WYG_167-7b>¶
　　爾所造用貯漿齊鏤文悉祝嘏之辭葉爾竒木哈¶
　　什哈爾世不乏一二見者其縁起載陀犂克(史/名)云¶
　　云夫天堂墨克之區遼邈荒忽歴代史牒所志支¶
　　離牽合罔所折𠂻今荷¶
天¶
祖垂庥師武臣克襄成績昄章其地氓𨽻其人乃至昔¶
　　日舊物留遺皆得入中國而詳其原委亮非獲休¶
　　屠金人與蒲捎苜蓿輙齗齗動色哆詞之為也爰¶
<pb:KR4f0005_WYG_167-8a>¶
　　以長言系之俾傳示来許不敢矜方物之逺益無¶
　　忘綏輯之艱云爾¶
重器真遷㗶嚕匜(舊作有遷其重/器茲先&KR1429;之語)平回並馘獻来時曽¶
供菽水數升受亦閱春秋四百遺(其史所紀造此器時/當在中國大元時嵗)¶
(月不可細考約計距/今已四百餘年矣)喀嗎匠鏤眉哩用陀犂史載阿渾¶
知詎珍三品精鋟錯保定方籌撫衆師¶
　　惜陣亡提𥆳豆斌詩¶
　　去嵗正月初九日副將軍富徳自阿克蘇率諸師¶
<pb:KR4f0005_WYG_167-8b>¶
　　兼程進援將軍兆恵軍遇賊要戰於呼爾璊時豆¶
　　斌領緑旗兵列鎗礟對敵不期中賊銃捐軀詩以¶
　　惜之¶
老将行間名久標(雍正年間西陲用兵豆斌即以禆将/特著功伐後屢膺莭鎮勇畧夙優)¶
援師深入從(去/聲)票姚鋪敦縱已占三㨗矍鑠不期䘮一¶
朝杜牧悲曽譏㸃筆孟明壯詎肯廻橈最憐来歙臨終¶
際强起猶虞衆志摇(豆斌中創時猶力疾拊/循諸將士奮勇殺賊)¶
　　後&KR0624;纛行疊前作韻¶
<pb:KR4f0005_WYG_167-9a>¶
樹丸火米符祥占(喀喇烏蘇之役將士方堅壁趣援時/於固守處得窖米贍軍樹上撿鉛丸)¶
(濟用並獲/  神助)孤軍接應遂解嚴整師救和闐玉隴帕首蟻¶
襍胥劉殱將以三路進掃穴僑如叔仲先潛覘狼狽挈¶
孥預遁去二城降不勞矛錟競作鐃吹迓主帥徔今食¶
飽眠亦酣選卒前遮復後&KR0670;義無返顧均雄男線天磧¶
地罙入阻欲得虎子虎穴探明瑞邀之庫魯克以少勝¶
衆折祅欃富徳追及伊西洱用強驅弱如掃蠶鹿埵流¶
湯賊屢敗獲銃搴纛軍威添遁入異域卒獻馘飛来報¶
<pb:KR4f0005_WYG_167-9b>¶
㨗紅旗尖凱旋擕以貢武庫阿渾譯出其文詀(纛上旁/行書命)¶
(以托特字譯之回中稱/通曉經典者曰阿渾)亦知福善禍淫道胡乃偝徳興¶
狂憸敵愾致力衆惟惜事成志遂吾敢忺¶
　　&KR0624;劔行¶
　　逆酋小和卓木霍集占所佩副將軍富徳大勝之¶
　　扵伊西洱所獲也凱旋奏進詩以識之¶
衭襓展室青萍寒一條秋漢溢波瀾蛟龍水斷犀陸剸¶
呉鈎薛燭古所傳泰階九㝢胥晏安歐冶之法誰則閑¶
<pb:KR4f0005_WYG_167-10a>¶
絶域尚武求精堅銛鋒三尺不可刓弱肉强食必佩旃¶
況彼窮竒肯離焉伊西大勝&KR0624;纛搴二酋倉皇駾走前¶
獲兹銳器羣訝觀訊醜踉蹌具致言劒藏霍集占身邉¶
惟命是顧乃忍捐異封獻馘師凱旋彤庭奏進出匣看¶
光芒誠覺星辰連弢弆武庫識嵗年保定諸部籌久全¶
　　惜陣亡總兵髙天喜詩¶
　　喀喇烏蘇之役我師渡河猝被賊遮時總兵髙天¶
　　喜奉將軍令董率脩橋在後聞將軍䧟陣中乃捨¶
<pb:KR4f0005_WYG_167-10b>¶
　　橋衝入賊陣以致陣亡推恩優䘏如例凱旋備悉¶
　　其事詩以惜之¶
始由小校出從征優擢竒雄至總兵留後脩橋恥苟活¶
復前入陣遂捐生綠旗中祗一人實絶域外傳千載名¶
裹血結纓寧讓古詩非奨勇奨忠誠¶
　　玉牛疊舊作漢玉牛韻¶
和闐種玉如農耕河源撈取淘户能貢来命寫喀喇(囘/言)¶
(牛/也)形穏卧滿脰黄鍾鳴古牸呵䕶煩六丁叶瑞詎比聨¶
<pb:KR4f0005_WYG_167-11a>¶
嘉牲雖不可食非塗羮方物足徴遵路亨持盈偃伯惟¶
屏營盤銘一例七字成匪誇耆定輝丹青¶
　　題李升山水¶
厜㕒擕杖送君行騎二茅龍上玉京只有澱山倒影在¶
&KR0873;湖賒月伴濤聲¶
　　大學士来保八十夀辰詩以賜之¶
八衮棃鮐茀祿増三朝禁近亮勤稱温城過闕毋忘下¶
東海為閭知有興矍鑠齊眉叶琴瑟徘徊繞膝侍孫曽¶
<pb:KR4f0005_WYG_167-11b>¶
皤皤元老多黄髪(時大學士史貽直/亦年七十九矣)自是眀廷大吉徴¶
　　射八韻(有序/)¶
　　門唘賢良掄材式資觀徳階陳蕃部肄武兼示柔¶
　　遐爰循聽政常程庶惬依光夙願耦聨十五子臣¶
　　之鵠並張雋獲疊雙齊夏之規胥叶以身先為則¶
　　詎詡穿堅札七重俾目撃而存共喜侍長楊百步¶
　　將告成功而匪懈益遵¶
先制以彌勤華林百戯異靡文差不負春園日永壁上¶
<pb:KR4f0005_WYG_167-12a>¶
　　一觀同壯志鎮毋㤀朔塞風清¶
勅㡬協九經量職授眀廷志敢懈耆定治惟求永寧大¶
蒙胥列侍中國式儀型繁弱月規魄四侯星寫形骲音¶
鳴未已鵠影落無停擅巧非誇已綏遐所適丁由来重¶
弓矢庶以鬯聲靈¶
赫濯於昭在欽惟¶
懿訓聽¶
　　河南廵撫胡寳瑔奏報得雨¶
<pb:KR4f0005_WYG_167-12b>¶
大河南北麥為秋驛報欣聞愷澤優㝡是人心慰猶望¶
又希嘉霔霈皇州¶
　　題張宗蒼山水¶
粘壁昔曽未詠詩今知珍乃重(去/聲)題之恰如問水尋山¶
者將謂竒窮轉得竒¶
　　夜雨(三月/望日)¶
仲春澤屢霑惟凛¶
天恩沐季月亦兩沛(𦍤日及/初八日)一犂惜未足不敢萌冀心¶
<pb:KR4f0005_WYG_167-13a>¶
無厭類望蜀昨午乃狂風懼蹈常年躅怵惕為不寧㦯¶
我志滿屬入夕風稍停霾變生雲族須臾雨即零初猶¶
霏霢霂霶霈忽大作溜簷落響筑數過五更籌踈宻無¶
斷續求衣尚&KR1268;&KR1854;入土已優渥望外叨¶
鴻貺榮以為愧恧銷兵致祥徴¶
綏豐和衆庶(叶/)能不益懃恁永祈萬民福¶
　　雨後萬夀山¶
雨歇朝煙泮以徐佳㢤山色遂逰諸昨今訝欲三春過¶
<pb:KR4f0005_WYG_167-13b>¶
池館忽暌一月餘葉嫩花嫣付苒苒峯姿波態祇如如¶
茲来有喜非虚語水滿鱗塍秧佈初¶
　　霽清軒¶
北方春雨艱自無喜霽時霽清今来喜雨既渥可知溪¶
煙歛歸岫花露垂戀枝&KR0670;衣氣芬芳吹籟聲叅差憑䦨¶
生遥欣新耕争力為¶
　　聽鸝館¶
何必雙柑斗酒亦有精舎竹林㡬囀栗留窓外仲若先¶
<pb:KR4f0005_WYG_167-14a>¶
獲我心¶
　　復雨(三月十/八日)¶
已自青郊慶渥霑大雲又羃逺山尖輕雷隠隠聲遥送¶
入夕&KR1268;&KR1268;勢遂添榖種吐芽長如助麥苗抽莭潤而漸¶
優叨¶
鴻貺能無慰劼鞏遑寧益守謙¶
　　雨中西直門外¶
天家㛰娶亦人情(以皇子皇女㛰娶/故頻還宫行禮)今嵗頻教還禁城¶
<pb:KR4f0005_WYG_167-14b>¶
恰復朝来命清蹕喜從雨裏閱新耕惟憐戴笠披蓑景¶
那是尋花問栁行敢即吾心稍慶幸去年一憶一囘驚¶
　　雨中憇鏡清齋¶
水齋玉蝀北液渚桂舟通却為還宫内乘閒憇雨中披¶
来欣颯沓望去轉溟濛活汞揩摩後明當朗鑑銅¶
　　揖山亭¶
亭畔介昻蔵博褎貌復蒼愛他好風度不是擬元章¶
令人磬折者却自揖山亭可悟漆園論主賔誰定形¶
<pb:KR4f0005_WYG_167-15a>¶
　　賦得春雨林塘¶
靄靄纔彌谷淒淒遂灑春論時真及莭稱徳乃為仁林¶
暗輕煙合塘眀細浪皴微寒夫豈礙嘉澤更希均接上¶
連枝杪入虚起蘊淪情知綠野外明日出耕人¶
　　抱素書屋¶
樸斵書齋硯席清涵今茹古足陶情詎惟繪事斯津逮¶
益欲淳風是訓行¶
　　甘肅總督呉達善奏報得雨詩以誌慰¶
<pb:KR4f0005_WYG_167-15b>¶
甘肅屢災後窮黎念在兹賑恤盡人力寧如渥澤綏冬¶
雪雖稍霑尚賴春雨時手擘奏書囊報雨喜可知髙者¶
潤數寸下者或一犂榖種胥得播方伯寧我欺西望為¶
額慶¶
昊蒼優貺垂武成冀有秋¶
天意昭可思敢㦯稍驕矜惟益朂敬寅¶
　　王蒙谷口春耕¶
治生似擬陽羡計命筆還同青弁圗(見董其/昌識語)二頃秫田¶
<pb:KR4f0005_WYG_167-16a>¶
足家釀等閒村酒不煩沽¶
　　三月廿九日齋居作¶
一荚蓂餘落亦仍紫垣清似玉壺冰㡬畨来往三春度¶
半晌研覃諸慮澄敢以時和忘益凛每先¶
孟祭憶丕承漏聲正永槐隂佈那為韶光婪尾憑¶
　　孟夏時享¶
太廟¶
水木溯源本豆籩式禮儀¶
<pb:KR4f0005_WYG_167-16b>¶
思文欽世德貽我幸豐綏祇以瞻依切寧教廢徹遲繼¶
繩惟日勵敢懈藉¶
重熈¶
　　承光殿¶
每還宫禁無非事亟往園亭切問¶
安暫憇常欣扵便道俯吟實暢此遐觀莭臨首夏清隂¶
佈水足今年太液寛人意¶
天心胥順適越因兢業敢因歡¶
<pb:KR4f0005_WYG_167-17a>¶
　　賦得王道蕩蕩(得同字八韻/㑹試題)¶
義路因心示天衢與衆同發端寧在曲歸極要惟公於¶
古陳洪範而今逮大蒙本非事開鑿允是藉¶
鴻濛坦坦通無外孜孜體建中造車胥合轍遵道畢從¶
風詎以梯航限匪求玉帛充廓然斯順應慎徳始微躬¶
　　陸廣仙山樓觀¶
撲鼻芸芳纑地陳雲容峯態鎮如新放彌巻退都無迹¶
離去合来若有神海客相將會貟嶠畫禪直擬是延津¶
<pb:KR4f0005_WYG_167-17b>¶
(見董其/昌識語)笑他烏帽籠頭者何必前塗問野人¶
　　御園舟泛三首¶
春雨頻霑湖水肥㡬閒琳沼氾澄輝櫂牽蔓藻醉魚躍¶
帆拂垂楊乳燕飛¶
牡丹花比尋常好宜雨宜晴絮不顛却為(去/聲)怱怱無暇¶
賞今来艤棹見騷然¶
山村已見插新秧早較去年兩月强敢即吾心此慶慰¶
夏耘秋穫日方長¶
<pb:KR4f0005_WYG_167-18a>¶
　　戯題舊日書齋兼示諸皇子¶
蘭室當年此樂羣窓隂惜較寸和分廿餘嵗祇籌扵政¶
萬卷書慙尊所聞趁暇一来猶故我無閒多領是清芬¶
汝曺謾學徒工詠合爾含&KR0052;味道勤¶
　　懐新館¶
吐穗抽苗蔚露濃景光真足慶良農隠翁佳句從来憶¶
幸是今年始一逢¶
　　蔵宻樓¶
<pb:KR4f0005_WYG_167-18b>¶
丹梯拾級因髙迥綠牖憑虚納逺通閉户恰宜讀周易¶
庶㡬津逮洗心同¶
　　賦得慎修思永¶
廸徳初申㫖修身繼進詳舉端惟致謹挈要在謀長言¶
行(去/聲)慎防失弼謨允叶臧諸親既和睦百姓以平章嘉¶
矣臯陳善懿㢤禹拜昌髙山景仰止勿逮願云蘉¶
　　錢榖松隂趺坐¶
倚松髙士松其顔同異寧生分别間坐忘本不事採藥¶
<pb:KR4f0005_WYG_167-19a>¶
傍人澷擬是槐山¶
　　預日詣齋宫疉去嵗韻¶
視¶
壇謁¶
位入甎城齋室西墉御輦行疊被¶
鴻禧得依禮(去嵗正望雨故有不/敢依常排法駕之句)要惟一念不渝誠¶
倐忽三春沐¶
澤過邇稀預慮事如何省躬未敢萌矜弛静俟¶
<pb:KR4f0005_WYG_167-19b>¶
天庥錫益多¶
祭朝如月瑞誠稀(祭日辛巳是/月亦辛巳)預日符年福卜㡬(皆值/庚辰)¶
敢恃金穰操軫券惟欽甲先(去/聲)省蘧非¶
雩祭禮成述事¶
冬澤春膏獲勝殊西師飲至奏功膚疊承¶
乾貺何脩遇既&KR1429;農祥庶不孤協氣旁流為緼豫¶
神光下燭尚留俞從今中外胥休養曰肅尤祈時雨濡¶
　　四月八日萬夀山延夀寺瞻禮¶
<pb:KR4f0005_WYG_167-20a>¶
無量恒沙數(上/聲)莫窮誕生此日論寧通(内典四月八/日為佛誕辰)紅¶
稀綠暗非真色古往今来一大空及莭祗須霏法雨偷¶
閒詎為闡宗風善縁問我扵何結(俗稱是日/為結縁日)¶
慈夀希如山様崇¶
　　雲繪軒疊舊作韻¶
藻繪休誇誇繪雲文軒因迥御層氛爛兮謾擬重華旦¶
藹若常含元氣氲無暇相扵斯淡淡邇来凝望又懃懃¶
何當嘉&KR0584;崇朝遍二麥登秋與物欣¶
<pb:KR4f0005_WYG_167-20b>¶
　　戯題翠籟亭¶
籟是虚聲耳聽有翠為實色目觀無有無虚實色聲外¶
誰識亭中真箇吾¶
　　緑畦亭¶
常年艱致足春水水足今春秧插齊徼倖溪亭遥騁目¶
懐新緑意總萋萋¶
　　搆虚軒¶
迥軒名搆虚疑取乾闥譬是語落第二聊語第一諦須¶
<pb:KR4f0005_WYG_167-21a>¶
彌四天下都大空中寄齊州九㸃煙曰山河大地虚即¶
實有鄰實離虚無際誰能不盖物與究甚深義¶
　　題宋宣和畫鬭鸜鵒圗二首¶
鸜鵒飛争翅跳蕭急難枝上目如&KR0923;寫情若果通於理¶
何事助金思滅遼¶
活看哵哵噪枝頭想像傳真艮嶽秋論世徒悲千載下¶
童謡早應出乾侯¶
　　即事¶
<pb:KR4f0005_WYG_167-21b>¶
江浙春患雨今嵗逢晴嘉山陕雨艱致春来澤屢加京¶
畿及齊鄭麥芃榖吐芽益見¶
天心仁銷兵致氣和敢不凛捧盈更生别望奢昨近時¶
作風切切躬省差或云乃宜麥(四月麥科茂宻不宜過/燠得風&KR0262;則益鬯遂老)¶
(農云/然)㦯云遍播禾十日其復雨先事愁云何慰言固遜¶
志忽穡理則那縱知勝去嵗於得誰辭多籟静午曦暄¶
蒸雲庶霶𩃱¶
　　直𨽻總督方觀承奏報保定得雨¶
<pb:KR4f0005_WYG_167-22a>¶
天龍噴徳水為浴大醫王無聲細入夜謂聊作吉祥越¶
日飛章至霑足報保陽一慰一以惜麥秋逮種芒甘膏¶
設及時農諺資灌漿(老農以麥花後秀實之際得雨為/灌漿今保定報雨正屆小滿京師)¶
(春膏雖渥而時距芒種尚/有半月不能無繼霑之望)三百里之隔氣候寧差强(大/田)¶
(收穫率北先於南而刈麥則自南而北固地與候為之/然京師去保定三舎耳同日濃隂宻灑未即霑透顒企)¶
(實/深)患失勝患得人情聖所詳斯之吾未免芃芃看新秧¶
油雲頻蔚然早晩澤其霶¶
　　戯詠芍藥¶
<pb:KR4f0005_WYG_167-22b>¶
鼠姑開謝錦蹊南花婢盈盈放始酣惆悵桓公對劉妓¶
評量五似索應慙¶
　　文徴眀古石喬柯即用其韻¶
石介柯亦古氣求蔚森隂詎可畫圗視停雲自寫心¶
　　山東廵撫阿爾泰奏報得雨¶
山左畿南同日霑(亦四月/八日)喜餘愁思復重添麥苗秀矣¶
更期實糓雨時哉今覺纎苦莫苦於多欲信厪惟厪此¶
萬方兼何當寰宇均豐樂始得雙眉放兩尖¶
<pb:KR4f0005_WYG_167-23a>¶
　　湯泉荷花¶
莭暄雨沛春泉靈水温沼因縁胥助長清和荷綻好掠¶
燕迷芍藥跳魚亂蕰藻中使缾擎来進鮮如獲寳我時¶
復望雨何暇煙宫討因之懐麥秋益用増煩惱徒觀色¶
欲蔫更覺瓣差小物理有神詮為悟盈虚道夫子語賔¶
牟發揚斯已早¶
　　小雨(四月廿/三日)¶
麥臨芒種稻秧栽小雨雖霑冀沛㢤肯以去年稍自解¶
<pb:KR4f0005_WYG_167-23b>¶
益惟此際厪民哀欲眠欹枕那能寐傾聽隔窓翻致猜¶
踈響片時徐寂静祇餘迤北殷輕雷¶
　　題宋繡老子青牛圗¶
青牛獨控去何鄉廣額方脣雙耳長魁士名人有弗屑¶
搥仁提義正奚妨&KR0262;關令遇元經著脩内司成寳像装¶
千古畫圗皆省識誰云良賈善深蔵¶
　　古北口奏報得雨¶
前夜雷聲西北多飛章喜報霈滂沱皆吾民也皆吾土¶
<pb:KR4f0005_WYG_167-24a>¶
慰彼愁兹愁若何¶
　　復雨二首(四月廿/五日)¶
雲為雨之兆兆斯足以行邇来機括動觸石常英英初¶
猶灑霏微繼乃沛盆傾惜為時不久四刻即放晴景色¶
已改觀塵净樹蔚青潤浥坡土香鮮沃墀花榮僥倖勝¶
去年愁暫旋慰生不能無更望優霑方惬情¶
去嵗北省旱西直逮陕甘為時况久長戚戚愁民碞今¶
春屢沐澤近逺頗均霑京縣邇望雨責已寧從嚴逺憂¶
<pb:KR4f0005_WYG_167-24b>¶
輒弗忘近慰敢即忺了知無始終此志惟¶
天監攬鏡正衣冠何怪霜華添¶
　　宋人松隂訪隠¶
藉茅為席葉為衣古弁何人訪翠微風度胥殊三代下¶
㶏翁同叟是耶非¶
　　遣緒¶
萬八千朝倐欲過重華舊侣剰無何(近又有純恵皇貴/妃之事亦重華宫)¶
(時舊/人也)大都五十還期百了識愁忻更歷多忻以暫那勝¶
<pb:KR4f0005_WYG_167-25a>¶
愁劇緒其紛遣復懐羅丁丁閣漏不停晷底得閒㕘兜¶
率陀¶
　　夜雨(四月廿/七日)¶
晩来無雨望夢醒覺寒生豈是㕘差想分明&KR1268;雭聲繼¶
前優沛澤侵曉始開晴半尺深霑潤真堪慰渇情¶
　　題王炳山水¶
夏山欲雨樹生凉畧法惟期氣韻長此是宗蒼不傳秘¶
披圗何異慕中郎(炳曽學畫扵/張宗蒼故云)¶
<pb:KR4f0005_WYG_167-25b>¶
　　雨後御園即景(四月廿/九日)¶
一夜殷雷枕上聞既霑既足既氤氲欲知雨後御園景¶
物態人情總向欣¶
詰朝京&KR1429;報優霑嘉&KR0584;還稱近逺兼大益農功寧不慰¶
又虞慰即弛精嚴¶
垂珠岸栁窣波輕欲泮朝煙戀放晴晴亦奚妨雨亦得¶
西山又見族雲生¶
黍髙稻下潤含嘉麥熟都云栗實加底事㝡予僥倖處¶
<pb:KR4f0005_WYG_167-26a>¶
憂農未久罷籌遐¶
　　題湛然室¶
結宇非山嵕亦復離水裔灌木蓊蔚間拂簷足蔥翠湛¶
然之謂何循名可晰義譬彼方寸鏡其照乃無際室中¶
無長物矯情我弗貴澄兹空洞縁受彼萬物備¶
　　夏隠亭¶
小亭名夏隠葉宻藏簷宇匪慕彼黄公乃自我作古¶
　　黄公望山居聽松圗¶
<pb:KR4f0005_WYG_167-26b>¶
謖謖寒濤入耳清考槃終日足怡情自知差勝陶𢎞景¶
未冒山中宰相名¶
　　駐防葉爾竒木大臣阿里衮等奏報諸囬城於三¶
　　　月下旬得雨詩以誌慰(有序/)¶
　　諸囬城既隷版圗人忻復業駐防大臣循行勸墾¶
　　插蒔方興而三月二十一二十二日兩畫夜甘霖¶
　　大沛葉爾竒木哈什哈爾和闐洋阿襍爾同時霑¶
　　渥囬人抃舞欵告詫為希有阿里衮等以聞囬湟¶
<pb:KR4f0005_WYG_167-27a>¶
　　古稱囏澤之鄉比嵗復苦逆酋蹂躪兹獲¶
天仁降鑒槁壤頓蘇視前此師行瀚磧嘉㴻應時均深¶
　　感荷因欽¶
鴻貺載紀長言¶
葱嶺火州致艱雨一犂¶
天澤霈今春灌田不藉穿渠力利穡都欣纒首人校尉¶
方將設戊已神農未始禱庚辛遥遥萬里祈年望敢詡¶
休徴益敬寅¶
<pb:KR4f0005_WYG_167-27b>¶
　　題金廷標畫¶
一川流水兩江村問村何名朱與陳紅船鼓吹方迎㛰¶
醉儐側弁無禮文太古猶見民風淳横溪小舫俯碧淪¶
左圗右史伴閒身疑是煙波釣叟倫近橋且艤水之濵¶
有客牽驢過橋垠驢怯不度駐足蹲後敺前挽情入真¶
此岸緑樹盖四鄰老幼男婦都欣欣擔籃而至市蟹民¶
作惡遇是騃孩羣放籃走迸蟹紛紛㫄行郭索如&KR0969;軍¶
衆童争攫跋䟛奔獲者喜走失者窘(叶/)螯傷足者呱涕¶
<pb:KR4f0005_WYG_167-28a>¶
痕蟹翁瞪目徒怒嗔七情畢寫皆得神顧陸以後今㡬¶
人¶
　　端陽日侍¶
皇太后觀龍舟¶
去嵗龍舟閔旱停将停霈澤仰¶
穹靈(今春膏澤時霈入夏彌月不雨方以為憂将復罷/龍舟矣近乃盈尺霑膏農功有慶故依例陳莭物)¶
(以娯懐/  慈)橈人癢技争前㨗艾虎隔年勝舊馨瑞縷絲絲¶
延¶
<pb:KR4f0005_WYG_167-28b>¶
寳算祥符語語祝¶
慈寧晴和更惬吾心樂多士方兹對大廷(廷試禮部貢/士例應給札)¶
(丹墀是日天宇和/霽於對筞尤宜)¶
　　端午帖子詞(有序/)¶
　　琳池始漲梅霖快值逢壬綵笮旋牽蒲醑欣當汎¶
　　午因酬令序寧崇侈乎水嬉敬奉¶
慈顔庶佐¶
歡扵夏清時則蓮風拂檻中人乍引朱旗麥浪摇階舟¶
<pb:KR4f0005_WYG_167-29a>¶
　　子徐划黄帽不藉拔河諸戯供奉排當將聨在沼¶
　　羣情傳呼宿衛貳師専閫賜符分鴈齒橋邉四部¶
　　名王佩帒捧蛾眉班裏幸際昇平堪繪典循五日¶
　　陪逰勤思翫物為箴詩就六章裁帖¶
滄池漭沆似蓬莱雨霽南薫正阜財不必傳宣學士院¶
閣門帖子試親裁¶
綵絲縷縷稱延命蒲劔青青說辟邪底是吾心真喜處¶
一犂梅雨足農家¶
<pb:KR4f0005_WYG_167-29b>¶
文塲磨勘索清真廷試因之易此辰(四月十一日禮闈/掲曉貢士當即赴)¶
(廷試因本年定例尚需磨/勘遂定期於重五引對)漫惜芳朝孤莭物所期讜論¶
對天人¶
功成上將早封侯蒲席榴筵愷樂優帕首河邉罷採玉¶
来陪鵷侣看龍舟(是日命&KR1429;惠富德率留京回部郡王/霍集斯及公額色尹等入内苑俾預)¶
(觀天中/莭物)¶
筠沖測驗命疇人星紀輿圗盡得真却笑當年西域記¶
底稱投石識㽔賔¶
<pb:KR4f0005_WYG_167-30a>¶
佳莭欣逢重五日地天相得數惟均六章帖子中和叶¶
保泰持盈志倍寅¶
　　偶為橋梓圗賜錢陳羣疊舊作韻¶
　　重五日陳羣書和賜其子汝誠詩畫扇以進盖欲¶
　　之而不敢言陳羣老矣不可使因此&KR0625;&KR0625;於懐促¶
　　成是幅並疊舊韻賜之不復計筆墨之工拙矣¶
南國應甞榖雨茶箑頭書自遂初家貢来恰好臨蒲莭¶
賜去無須寳墨華教寄北山聊示梓(即付其/子寄去)漫㕘西土¶
<pb:KR4f0005_WYG_167-30b>¶
擬拈花髙年已覺多男累(陳羣自云如/是即以調之)莫逐東風更羡¶
鴉¶
　¶
　¶
　¶
　¶
　¶
御製詩三集巻四¶
