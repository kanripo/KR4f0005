# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:08.478759
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 初集卷四十
<pb:KR4f0005_WYG_040-1a>¶
欽定四庫全書¶
御製詩初集卷四十¶
　古今體一百首(丁夘四/)¶
　　雨後圓眀園(三月廿/六日)¶
園亭標净爽花木長精神幸爾過愁雨猶然及踐春茶¶
來南國貢雁去北天賔漫惜韶光促清和亦可人¶
水郭連山墅農功周覽知麥煙初羃際榖雨乍過時底¶
用翻車引行看秧馬騎千愁消一夕合有識懐詩¶
<pb:KR4f0005_WYG_040-1b>¶
對景真佳矣看山總沃如曉寒輕料峭大塊善吹噓畫¶
棟差池燕文波撥剌魚幾閒心稍適一試裹綿書¶
東沼含烟𣺌西軒挹翠來所欣町緑重那惜榭紅摧水¶
面鷗眠絮階心鶴歩苔詩懐滋雨後濡筆待恢炱¶
　　題王詵瀛海卷¶
海上三山逺隔塵雲屏霧障玉嶙峋底縁紛見拏舟侣¶
想共君房採藥人¶
都尉由來閥閱家詩情畫意足烟霞飽参玉局心如月¶
<pb:KR4f0005_WYG_040-2a>¶
逺謝安期棗似𤓰¶
漫云海水變桑田一例鷗汀鶴嶼邉厯厯肄農還學圃¶
但心閒者合稱仙¶
　　燕文貴匡廬清曉圗¶
雲峰天外矗秋景曉來宜鴈閣棲霄漢虹橋飲水湄錦¶
林扶嶻嶭珠瀑落嶔﨑恍憶銀河畔青蓮得句時¶
　　牡丹¶
殿春朶倚翠雲團雨後憑欄一笑看藻繪那能傳月貎¶
<pb:KR4f0005_WYG_040-2b>¶
評量雅合冠花壇慢稱京洛名尤重信是東皇技畢殫¶
絶勝常年相對處錦苞猶滴露闌干¶
　　進宫齋戒西直門道中作¶
霽煙低傍御街寛帷掲輕輿破曉寒緑潤町畦欣望處¶
都因一雨便殊觀¶
隴麥青蔥榖吐芽桔橰無藉慶農家香風餅餌吹來好¶
早見炊煙幾縷斜¶
迤邐蘭衢來往便每教停蹕問公田為農愁苦因農喜¶
<pb:KR4f0005_WYG_040-3a>¶
不識年華幾轉旋¶
　　海天羣鶴歌題余省畫¶
余省畫鶴鶴其性前身應是欵鶴師在隂鳴和過幽寂¶
海天羣戯放筆為奔機角睞豈所論上下左右無不宜¶
海上三山隔塵世向聞其名今見之蒼松越萬載一色¶
輪囷撐突虬龍枝是處豈可居别物舎胎仙也其奚誰¶
合群休息信得地分形飲啄各出竒恵然而來翩然往¶
怡情欲赴中復疑莎坨彳亍印古篆雲路振迅披銖衣¶
<pb:KR4f0005_WYG_040-3b>¶
擢距延頸若有抗䯓頰&KR0008;耳咸知時引吭彈舌振空谷¶
婆羅呌梵非笙絲昻然黄鶴獨超絶不與衆侣相追隨¶
松巔偃蹇若少憇疑被文偉方騎歸衛軒不慕腐䑕嚇¶
阿閣還輕圗籙垂景昭名蹟存寳笈(石渠寳笈有邊景/昭胎仙圗長卷)¶
師承有自青出而胸中萬態猶未盡與鶴終始難窮期¶
　　太液池泛舟¶
玉蝀橋頭駐六驄溶溶太液一舟通苑花隄栁添烟景¶
弱葦新蒲茁露叢¶
<pb:KR4f0005_WYG_040-4a>¶
煙中樓閣座中移雨後風光慰後思憂慮勾消詩數首¶
清和恰似昨年時¶
漭沆澄波叠翠涵天光雲影適來参獨㫪依葦毶毶白¶
逺嶂踈眉淡淡嵐¶
樹沃濃青花發紅疇人占節報南風(是日立夏欽天監/奏南風占云五榖)¶
(熟/)一般西苑經行處却與前朝逈不同(二十日幸圎明/園停蹕西苑傳)¶
(膳正望/雨際也)¶
　　自警¶
<pb:KR4f0005_WYG_040-4b>¶
有所畏則矜不生見其難斯恃不行雨暘時而畏者釋¶
吾懼矜念之将盈臨蒞久而難者易吾憂可恃之致傾¶
懔懍乎惴惴乎如臨深淵履薄冰因取昌黎之言以自¶
警曰憂其所可恃懼其所可矜¶
　　三月二十九日作¶
花扶日影上蝦鬚圖史尋披味道腴愜志多縁欣雨足¶
閒尋那復惜春徂元亨黙體消而息空色從來有若無¶
賸得祈年心獨切頻教豐歉繫憂愉¶
<pb:KR4f0005_WYG_040-5a>¶
　　孟夏時饗¶
太廟¶
太室穆清地明禋孟夏辰嵗時展殷薦¶
祀事重躬親曙色分籩豆卿雲擁柍桭駿奔森玉葉一¶
本溯天倫¶
　　題趙孟頫雙松平逺圗¶
盤拏古幹秋雲表寒空極目霜天曉磊砢白石護其根¶
棘枝間出麻姑爪童童插㙷相扶持下臨仄澗碧環繞¶
<pb:KR4f0005_WYG_040-5b>¶
㑹心因憶孟氏言二老天下之大老¶
　　題牟益𢷬衣卷用謝恵連𢷬衣詩韻即效其體¶
凉飈颯蕭瑟節序忽已催絡緯吟露莎鵯鶋棲夜槐佳¶
人未忍眠顰眉黯如啼舉首見明月攬衾對空閨憶逺¶
各呻吟命侣聊招攜尺素出文笥平砧列閒階女伴強¶
笑言黙喻中懐哀長短准舊度袗襲别新題不裁雙鴛¶
鴦留待君予歸王風咏執簧七月廑授衣圖史堪起予¶
往復卷更開髙咏恵連詩遑問學歩非¶
<pb:KR4f0005_WYG_040-6a>¶
　　夜雨(四月/𦍤日)¶
已見郊原雨沛靈又逢離畢叶占星及時膏澤催耕亟¶
徹夜簷聲欹枕聼㦸㦸錦棚應矗紫溟溟畫幀更湔青¶
明朝封事疇咨處(次日/御門)志有同然慰在庭¶
　　御門¶
凌晨御内朝咨采接羣彦嘉言孰予告庶政惟爾贊稍¶
釋望雨愁未愜求治願周公古元哲猶坐以待旦欽哉¶
與日深敢恃¶
<pb:KR4f0005_WYG_040-6b>¶
天恩眷¶
　　賦得楊花¶
又見楊花舞清和節令初紛紛豈有瓣去去總乘虚頏¶
頡迷狂燕噞喁引醉魚詩題供雨後畫景稱春餘憎愛¶
全無繫飄沉任所如莫教頻㸃硯鎮日籠紗疏¶
　　瓷雁¶
好在沙頭溪觜那勞月宿霜征有質奚憂矰繳不材無¶
慮炰烹¶
<pb:KR4f0005_WYG_040-7a>¶
　　錢選秋江待渡圗¶
白露泫菰蒲秋煙暝碧湖勞情定誰氏矯首賦卭須倒¶
影山銜翠欺霜楓染朱底誇航葦渡彼岸却成殊¶
　　曹知白十八公圗¶
擢榦森霄漢盤根育茯苓淮南初得號塞北早傳形誰¶
結三冬友孤標萬古青天風吹謖謖擬搆韻松亭¶
　　御花園首夏¶
宿雨輕烟罨綺櫺尚餘春色博山屏蒼松四季曾無改¶
<pb:KR4f0005_WYG_040-7b>¶
也覺虬枝分外青¶
一陣香風遞玉墀却縁錦綻墨辛夷幾餘㸃翰消繁慮¶
幸似去年倚檻時(去年首夏/亦已得雨)¶
婪春破夏日方永委砌篩簾絮正紛最是常年添悶處¶
底教觸目總成欣¶
　　格物¶
風人咏芍藥而未逮牡丹甚盛始李唐名譟河洛間拈¶
毫品花者着眼徒拘牽强與分君臣耳食踵訛傳其實¶
<pb:KR4f0005_WYG_040-8a>¶
本一種亦無相後先(廣羣芳譜牡丹秦漢以前/無考唐開元中始盛云)試看四¶
生類皆自盤古權豈其於芍藥而乃特異焉其本殊草¶
木始蓋受於天木者早發華錦苞誠麗妍香氣或稍遜¶
凋零迅可憐草者每後時朶讓䑕姑鮮豔香乃過之榮¶
常兩月連豐此嗇於彼萬物理固然格物有㑹心因以¶
成詩篇¶
　　藤蘿¶
深含姹紫淺含紅對處偏宜細雨濛奚啻帶垂還髪卷¶
<pb:KR4f0005_WYG_040-8b>¶
(去嵗詠御花園藤蘿有/匪伊垂之帶有餘之句)每攜春色見薫風施松似聼鶴¶
彈舌壓架還招蝶遶叢細與評量惟两字風流卉裏孰¶
能同¶
　　商琦嵩陽訪真圗¶
松風朗助歩虚詞少室峰前曳杖遲童子抱琴那觧醳¶
胎仙&KR0008;耳却知時白雲滃浡丹臺静青嶂穹窿鐵鎻垂¶
玉簡倘逢論位業不教海上覓安期¶
雩祭齋居¶
<pb:KR4f0005_WYG_040-9a>¶
勤民重農功稽典肇¶
雩祭(雩祭向未舉行乾隆八年始/議嵗一舉行逮今凡五年矣)聖訓必躬親頻年謹¶
從事北方春旱多率似成常例龍見未屆期祈請先小¶
祀(叶命龍見而雨向年每以不能待時/先  禮部祈雨於諸小祀以次舉行)¶
南郊歩禱時(九年以無雨於雩/祭日自齋宫歩禱)忸怩責躬備去嵗蚤邀¶
眷首夏甘霖賜麥無禾則有已是叨¶
明恵今年乃更幸膏澤春常暨孟夏月之朔優渥逺爾¶
逮撫時舉常¶
<pb:KR4f0005_WYG_040-9b>¶
雩齋居切䖍致受寵宜若驚此理無巨細廣殿引薫風¶
罘罳晃新霽慰懼两相縈要矣終年計¶
　　齋宫叠去嵗對雨有作原韻¶
預日臨齋所前朝足好霖綠鋪新草色翠羃古槐隂¶
天貺承逾惕民情静可斟適然相合處去嵗此時心¶
　　新月¶
新月生西方盈匡度可揣欽天精其數常人昧兹㫖謂¶
月向西行豈有就東理試看蛾眉時常自申位始既至¶
<pb:KR4f0005_WYG_040-10a>¶
輪滿夕則在夘宫矣所見向西者盖不由乎已古人有¶
精喻謂磨盤走蟻¶
　　聞鳩(齋宫/作)¶
豈是安排静六情清齋自覺道心生緑郊剛喜含煙潤¶
又聼鳴鳩喚雨聲¶
雩祭禮成有述¶
占星龍見後應節雨霑初上祀䖍¶
郊薦崇壇仰¶
<pb:KR4f0005_WYG_040-10b>¶
帝車将將陳爼豆濟濟列簮裾念匝三時逺誠殷九奏¶
餘瑞雲籠日淡祥燎引風徐連嵗邀¶
隆貺欽承更惕如¶
　　御園初夏¶
法宫廣殿致齋逥水榭山堂得雨纔茂對清和勝往嵗¶
西峰又復送青來¶
飛絮逰絲撲綺寮錦階花色嫩如澆誰知偶爾拈吟處¶
偷度春風倐幾朝¶
<pb:KR4f0005_WYG_040-11a>¶
蕩漾烟光霽景䨑拍浮新漲半含堤最憐北逺山村外¶
翠剡新秧已插齊¶
老翁犁把耕新潤弱婦筐鈎伐逺揚常在豳風圗畵裏¶
那能辛苦忘農桑¶
猊噴薄霧簟含波林外金衣宛轉歌贏得幾餘罷愁雨¶
好因平秩驗南訛¶
魚跳逺浪珠千㸃燕徹新泥玉一窩看到自然該物理¶
越深顒若奉天和¶
<pb:KR4f0005_WYG_040-11b>¶
　　郎世寧橅元人秋林羣鹿圖¶
秋半雪毛茸伊尼聚曉㫪寢訛咸自適羣友各相從霜¶
葉踈還宻朝烟散轉封興賢宵雅意載咏寄遐悰¶
　　漢玉璧¶
本來猶是崐岡石一片紅雲變英白入土出土千年易¶
形如滿月逕逾尺天然豈有剛刻迹為榖為蒲不可識¶
鼂采内藏土華蝕庇䕃嘉榖此其徳特達亷貞夀而澤¶
宜登宣室之筍席¶
<pb:KR4f0005_WYG_040-12a>¶
　　對雨¶
灑空時作雨絲絲潤逼園林首夏時倚檻静聼搴幔望¶
聲聲色色總相宜¶
赬魚出水羣承沫紫燕翻空競掠珠一例都含喜雨意¶
物猶如此况人乎¶
數日未逾十日度(時四月/七日)祈年恰似去年心(去年春旱/入夏即得)¶
(時雨今嵗較去/嵗為尤幸云)黍髙稻下均含澤茂對清和意倍欽¶
　　夜雨¶
<pb:KR4f0005_WYG_040-12b>¶
雲容傍晩濃淅瀝更㫪容簷滴踈而宻衾寒薄以重潤¶
添長畆麥聲間逺村鐘慰後籌量處年來得幾逢¶
　　倣宋人梅花詩意卷各題以句¶
　　　枝横却月觀花遶凌風臺(何水/部遜)¶
東海有文人髙風工吐納恰如横月枝標花在嚴臘格¶
稱少而能韻復蕭且颯質麗兩不傷清濁一以合故宜¶
忘年交沈范欣朋盍¶
　　　為君援筆賦梅花未害廣平心似鐵(宋廣/平璟)¶
<pb:KR4f0005_WYG_040-13a>¶
開元賢相傳芳規博學工文乃餘事已辦和羮商鼎調¶
何妨作賦偶逰戯梅花本來心似鐵惟其有之言故備¶
我聞所好性相近朱赤墨黒從其類不見開元欲末姚¶
宋死乃有沉香亭畔牡丹叢裏楊妃醉¶
　　　廵檐索共梅花笑冷蕊疎枝半不禁(杜工/部甫)¶
忠君愛國之意鯨魚碧海之辭萬里風煙之地三冬落¶
莫之時雖傲寒如梅也亦將有所不禁而先生處之若¶
夷獨廵檐而索笑無懐氏之民歟葛天氏之民歟夫何¶
<pb:KR4f0005_WYG_040-13b>¶
不宜¶
　　　踈影横斜水清淺暗香浮動月黄昏(林和/靖逋)¶
宋故多儒孰稱深造懿哉君復名不自表林宗之儔風¶
清月皎有如時雨化物起槁不藥而愈不食而飽(二語/出渭)¶
(南/集)汗牛充棟梅詩豈少兩句千古誰不傾倒絶類離倫¶
一班可曉敬拜下風宜乎米老(米元章有/林處士讃)¶
　　　多情立馬待黄昏殘雪消遲月出早(蘇東/坡軾)¶
黄昏立馬凍溪邉寒逼霜髯聳兩肩只為詩裁羞讓古¶
<pb:KR4f0005_WYG_040-14a>¶
不教花品獨稱仙蠻江瘴嶺何人問冷骨幽香各自憐¶
消得色聲香味觸月明如鏡好参禪¶
　　　獨立晚風香滿袖無人同詠一枝春(黄山谷/庭堅)¶
山谷書如張長史其詩亦學李王孫奚奴挈梅詩意足¶
奚啻錦囊留墨痕梅乎人乎其同一精神乎底用多言¶
　　　清香侵硯水寒影伴書燈(張宛/邱耒)¶
翛然纈玉枝棐几對支頥影共寒燈瘦香偏鼻觀宜不¶
須觀舞劍乍可助臨池底復凝神坐停毫結搆時¶
<pb:KR4f0005_WYG_040-14b>¶
　　　醉中忘却頭邊雪斜插一枝歸竹籬(陳簡齋/與義)¶
春光消息竹籬尋新格斜抽輭玉簮侵鬢莫嫌多雪色¶
雪於梅是舊知音¶
　　　叮嚀說與水邊人從今日報花消息(曾茶/山幾)¶
髙士必好梅試問何縁因梅豈待髙士而後益精神天¶
然契合處不可参根塵偶讀茶山詩令我思其人¶
　　智愚¶
智愚愚智定何殊鶴脛休將續彼鳬倐忽鑿而混沌死¶
<pb:KR4f0005_WYG_040-15a>¶
小聰明是大糊塗¶
　　新筍¶
渭南梢已緑冀北苞方紫因憶忘年交不妨皆君子¶
宿雨潤蘭谿怒生一日齊試看方寸際便爾異雲泥¶
為愛干雲意寧為清夏供長松将古鶴早與結髙踪¶
戢戢龍新角依依鳥重枝栽培生意在造物本無私¶
　暢春園之純約堂¶
皇祖時所建也朕既奉¶
<pb:KR4f0005_WYG_040-15b>¶
皇太后駐蹕於此因略為脩葺以供夏清落成侍宴敬¶
　　　成近體¶
軒榭貽¶
皇祖佳名純約垂凊温奉¶
慈豫丹雘柍桭施今日成新落清和正好時指山傾北¶
斗俯水是西池麗景牕中納瑶圗座上披即看階砌畔¶
應茁萬年枝¶
　　浴佛日叠去嵗韻¶
<pb:KR4f0005_WYG_040-16a>¶
亷纎夜雨枕邊傳¶
天眷常承獨厚焉饒有對時增惕若那無撫節慶油然¶
晬盤嘉祉徴圗籙(去嵗中宫生子/今日適逢週晬)佛鉢良因自竺乾恰¶
憶去年得句日果然嵗嵗結為縁(浴佛日有結縁之俗/去嵗詩云額手但知)¶
(豐是瑞顒祈嵗/嵗結為縁之句)¶
　　結縁¶
此日結縁日借問縁為何如彼澄潭水風過生微波波¶
本無心生風豈有意過曾聞佛經云世界成娑婆茵席¶
<pb:KR4f0005_WYG_040-16b>¶
與糞溷因果理則那大士觧脫船為渡癡愛河求觧不¶
可得况復結網羅或縁弟子軰踵事傳其訛漫謂結善¶
縁世得度者多楊葉止啼見恐為惡之囮¶
　　清暉閣松籟¶
清暉閣前九株松綠釵經雨何菁蔥童童入夏覆佳䕃¶
謖謖傍午吟清風唱于唱喁相前後琴筑金石無不有¶
黄鸝巧囀巴人曲何必雙柑與斗酒耳根净後悟憂樂¶
憂憎樂愛誰因託年來年去憂樂中九株松自清暉閣¶
<pb:KR4f0005_WYG_040-17a>¶
　　晴¶
時雨既霑濡新晴亦和煦微風凑輕凉清氣豁天宇循¶
堤歩繁隂傍壠看膏土稻秧挿將齊麥穂含将吐憶我¶
屢年來飽識望霖苦今年乃何幸邀貺厚且普豈有協¶
和功益勉憂勤所三時尚遥遥慰意敢自詡¶
　　鶯¶
漸覺綠隂稠旋聼報栗留似含時雨潤却借好風流夏¶
入如相識春徂了不愁遼西誰復夢送響任髙樓¶
<pb:KR4f0005_WYG_040-17b>¶
　　池上居¶
槐日風清候壺天池上居潤含新樾重爽挹午窓虚古¶
調彈聲鶴天機唼浪魚底須費穿鑿水到自成渠¶
乍見錦綳勹旋聼緑玉敲有堂如白傅不雨度西郊囀¶
樹鶯求友啣莎雀補巢一泓相對處無慮置杯膠¶
軒楹俯碧流檻影座中浮堪納水雲意底論大小舟風¶
前饒乳燕雨後尚鳴鳩暇日無餘事新題毎見投¶
　　題陸治松壑閒居圗¶
<pb:KR4f0005_WYG_040-18a>¶
山樓據勝見山多樓下秋江叠翠波得得扶笻定誰氏¶
元都道士訂相過¶
　　唐棣朔風飄雪長幅¶
水如銀度燭還流誰放山隂訪戴舟佳趣不教漁父占¶
都官漫道好詩留¶
　　河南得雨誌喜¶
天時不可必水旱何能齊惟此飢溺心黔黎想共知屢¶
勑守牧臣毋詡豐亨詞苟存文飾意有司職遂虧一遇¶
<pb:KR4f0005_WYG_040-18b>¶
賑恤行寧濫毋或遺今年被恩早連接甘膏滋王畿千¶
里間盈隴翠色披所願遍寰宇時若皆如兹而奈南北¶
殊如願安可希豫省苦春旱封章早閱批自此望洛雲¶
戚戚常在懐(叶/)每對時雨降卜度凝䨇眉知近而忘逺¶
彼民其恃誰首夏月将望(時四月/十四日)嘉音自南來(叶/)連朝¶
盈尺霑芒種剛及期禾黍既種褎麥收仍半之真堪喜¶
不寐益勵乾惕思¶
　　洗桐¶
<pb:KR4f0005_WYG_040-19a>¶
入夏桐影圓童童覆階戺清吹與踈滴時送紗忩裏何¶
來白乳流偏不於栁杞汚膩緑玉皮漸漬青絲理呼童¶
汲井華澡雪一為洗特生意灑然不潔去西子黄蜂辭¶
條端白鶴來枝底乃知聲應間理固有所以既無待鳳¶
懷亦豈因琴毁古人有同心朅憶倪髙士¶
　　雨(四月十/九日)¶
剛覺炎風近日偏晚凉送雨竟宵連天公曲意随人意¶
農事今年庶有年頻聼簷聲䟽復宻每霑膏澤惕逾乾¶
<pb:KR4f0005_WYG_040-19b>¶
為欣麥秀禾滋候欹枕何妨鎮不眠¶
　　凉¶
夏初非暑候節序宜清和胡為驟炎蒸驕陽勢漸頗前¶
宵宻雨霏昨日爽風多旋轉何神速曉涼切庭阿年來¶
晴雨間厥徴幾研摩探節復數時謂比農夫過此雨實¶
靈雨不惟滋麥禾煩囂一以滌更復蠲百疴近圃殷紅¶
芳逺山湔黛螺稍慰祈年心平秩驗南訛¶
　　望西山山色¶
<pb:KR4f0005_WYG_040-20a>¶
西山去此園尚餘二十里每從樹杪看近似在盈咫常¶
年春夏交望雨愁不已峰容翳塵霾不敢向西視今嵗¶
何厚幸甘膏四野被禾黍咸佈種草木皆鮮美肆目眄¶
西山薈蔚緑如洗䝉者滌而明茁者菁不萎乃知造化¶
功澤物無彼此¶
　　乳燕¶
雕堂翾乳燕首夏復平分絇練梳新羽頡頏遂老羣掠¶
空懷棟𦸼窺户妬簾紋一種供参翫梨花是夢雲¶
<pb:KR4f0005_WYG_040-20b>¶
　　白絲行¶
陌桑已椹春蠶老春蠶作繭圎且好繅絲織帛代精工¶
忘却西陵奪天巧西陵豈識錦繡段踵事增華吁可歎¶
世間萬事率如兹我亦因之悟文翰知我罪我皆春秋¶
權輿錦繡原馬頭設使世人不尚帛沸鍋誰解白絲抽¶
白絲蠶口之所吐自縛自戕還自取何如菜子出青蟲¶
花間常見春駒舞¶
　　顧定之新篁古石¶
<pb:KR4f0005_WYG_040-21a>¶
櫹矗文篁四五梢斜抽新筍尚含勹夏侯貨殖何須數¶
却愛凌風綠玉敲¶
　　題梅道人洞庭漁隠長幅即用圖間原韻¶
木葉微飄秋興生牢騷意與大江横閒鷗最是忘機者¶
也識煙波釣叟名¶
　　湯泉新荷¶
别浦田田纔見葉温池灼灼已開荷寒暄誰令殊所托¶
遲速因之異幾多破曉攜來承瑞露停風對去展晴波¶
<pb:KR4f0005_WYG_040-21b>¶
沸湯無礙清涼性試看心蓮演梵𨚗¶
　　新蟬¶
栁㟁維舟俯碧潯新蟬送響出濃隂前身應是粘枝蛻¶
今嵗初聞隔葉音聲逺居髙欣所託暑來寒往動關心¶
無多不得其平意嘒嘒何縁鎮聒林¶
　　香山¶
我初逰香山朝往暮歸偶因循不能捨復厭勞奔走稍¶
出内府資買地垂百畆山僧飽囊槖而我足林阜一舉¶
<pb:KR4f0005_WYG_040-22a>¶
两得之香山宛我有就岡導漫乳面嶺開踈牖愛貞植¶
栢松惡脆棄蒲栁脩葺未經年成園已斷手時來駐清¶
蹕輙與周旋乆林紅霏春深隴緑蘇雨後探節復數時¶
課無而責有借問園何名静宜藏詩藪¶
　　首夏香山雜詩¶
松風忽作秋夏山已如滴戞然孤鶴鳴響過柯亭笛¶
好山如道人益我良不少几硯欲生雲縁在青雲表¶
嵌竇淙靈脉來往供挹注時出英英氣甘膏遍霑㴻¶
<pb:KR4f0005_WYG_040-22b>¶
今年獲雨早峰翠濃欲蒸指㸃青蓮朶時時信歩登¶
山深見越遥豈在遮林木近隴復遐町滿意芃新緑¶
豁然天宇暢因之眼界寛時有山風吹泠泠衣袂寒¶
山花不識名山鳥兩三聲物物皆自得吾亦暢吾情¶
玉筍倚天關煙蘿霏澗户山雲傍晚濃釀作清宵雨¶
　　夜雨¶
麥秋禾夏際所蘄雨澤時昨者稍炎蒸霑灑薄已滋兹¶
復越七日切切心靡夷田原縱未亢頗待甘膏垂山雲¶
<pb:KR4f0005_WYG_040-23a>¶
傍晚濃長松㸃千絲聞聲固已佳見勢心更怡轉恐萬¶
竅號忽焉風散之因憶常年間夏至獲一犁已是額手¶
慶晩禾尚及期今嵗被恩早頗生望蜀思人情率皆然¶
誰能造無為¶
　　玉泉山¶
香山留信宿畧暢烟霞意御苑返凌晨總此乾惕志玉¶
泉東道主路便供清憇况兹林泉佳于焉一停蹕軒齋¶
舊所建延訪何拘地傳餐命衞士問政除羣吏勑幾時¶
<pb:KR4f0005_WYG_040-23b>¶
復暇攬結成幽寄䝉茸蘿薜烟薈蔚髻鬟翠黄鶯隔樹¶
聲白鶴梳風翅招提鐘魚答靈湫蛟龍秘泛濫鷗波縐¶
蕩漾木蘭試學飛乳燕驕逐隊赬魚醉天機寓所㑹物¶
性從其類據石讀前題忽作經年事¶
　　熱¶
甘膏剛喜被公田近覺驕陽勢漸宣赤帝炎風毋乃過¶
兆方好雨總稀連曾何十日心舒也所務三時理固然¶
少讀子車今擬易迄無後樂祗憂先¶
<pb:KR4f0005_WYG_040-24a>¶
　¶
　¶
　¶
　¶
　¶
　¶
　¶
　¶
<pb:KR4f0005_WYG_040-24b>¶
　¶
　¶
　¶
　¶
　¶
　¶
　¶
御製詩初集巻四十¶
