# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:19.711731
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷十二 
<pb:KR4f0005_WYG_404-1a>¶
欽定四庫全書¶
御製詩五集巻十二¶
　古今體一百十七首(乙巳二/)¶
　　雍和宫曕禮¶
首嵗¶
躍龍邸年年禮必行故宫開詄蕩淨域本光明書室聊¶
成憩經編無暇横来瞻值人日吾亦念初生¶
　　五福堂有詠¶
<pb:KR4f0005_WYG_404-1b>¶
堯額楣間煥¶
舜歡膝下承今来老年者昔憶幼齡曾斂錫箕疇黽惕¶
乾羲象仍同堂欣五代(昔/)　(皇皇祖御筆書此額以賜/  考恭懸潛邸此堂用昭)¶
(顔曰垂裕昨嵗余得元孫五世同堂因即景福宫之地/    五福五代堂數典實由於此詳見所製五福五代)¶
(堂記/中)¶
祖¶
考肇庥徵¶
　　題抱冲室¶
<pb:KR4f0005_WYG_404-2a>¶
冲既訓乎和亦復訓乎謙此室曰抱冲久矣額諸檐初¶
韶氣方誾曦光温撲簾和實兹室具謙勵吾衷含稱物¶
與平施羲經義可㕘¶
　　澄觀堂有㑹¶
冰水雖本同其澄則異矣水澄中無物冰澄中有體其¶
分以虚(水/)實(冰/)有無遂殊視然而冰化水仍昔無物是¶
可識方寸中不可著些子¶
　　題王翬十萬圗冊¶
<pb:KR4f0005_WYG_404-2b>¶
十萬圗摹髙士倪萬竿烟雨占前題忽然憶得兩竿直¶
(石渠寶笈舊蔵倪瓉畫譜寫竹兩直竿題云竹葉下垂/乃雨後之景余嘗寫竹枝而觀者問為何樹余為一笑)¶
(云云瓉所畫竹位置畧髙而平淡天真不/似之似正深得竹之神理耳向屢倣之)此是南華示¶
物齊¶
　　　右萬竿烟雨¶
正是清和四月天渌波萬㸃貼田田不為花乃全為葉¶
企慕應於李謫仙¶
　　　右萬㸃青蓮¶
<pb:KR4f0005_WYG_404-3a>¶
容容霮䨴鎖崔嵔意想難分聚與開著箇草亭眄滃蔚¶
精神知自雪江来(石渠寳蔵王翬雪江圖渾穆髙古寒/氣逼人與宣和雪江歸棹圖有無縫)¶
(天衣之妙余屢經題詠巻尾寫茅亭一雲氣滃蔚其上/余題云巻尾乾坤一亭在目窮千古迴標孤此幅中亦)¶
(有一草亭精神印合固/知名手下筆有源也)¶
　　　右萬山雲起¶
書樓即是清閟閣識(去/聲)語分明紀夀平(此幅中有惲/夀平識語)可¶
識胷無萬巻者縱然能畫祗成傖¶
　　　右萬巻書樓¶
<pb:KR4f0005_WYG_404-3b>¶
落雲擘峡各争雄就下都歸大壑潨莫謂其源有差别¶
流同應足識源同¶
　　　右萬壑争流¶
蟠虬謖籟罨孱顔仿彿鳳山東角山不認梵宫認書院¶
(鳳凰山東南角為萬松嶺有書院/舊名萬松書院今為敷文書院)每教得句在其間¶
　　　右萬松疊翠¶
入律金&KR1195;萬籟加清商聲叶勝筝琶怪伊曾未出古北¶
景寫山莊了不差(避暑山莊中萬樹園每/秋風拂林此景似之)¶
<pb:KR4f0005_WYG_404-4a>¶
　　右萬樹秋聲¶
平逺秋江萬里天微波不動月澄鮮髙人艤棹非垂釣¶
為愛清光未忍眠¶
　　　右萬里清光¶
雪景由来撫元鎮萬峯髙下玉同皴家原饒蓄棄弗顧¶
其性知為喜冷人¶
　　　右萬峯飛雪¶
性冷偏兹寫十萬迂翁寓意究縁何想因繪事祝人夀¶
<pb:KR4f0005_WYG_404-4b>¶
千叟年斯倍蓰過(倪瓉十萬圖盖即繪事寓祝延曼夀/之意兹乾清宫舉千叟宴與宴臣庶)¶
(自百餘嵗至六七十嵗者凡三千人合計得/二十餘萬嵗較之倪瓉所圖倍蓰過之矣)¶
　　　右萬横香雪¶
　　河南巡撫何裕城奏報得雪詩以誌事¶
昨冬北省率望雪臘底纔逢六指(三寸/也)滋後此燕齊秦¶
晉報寸惟二三四五施(去臘十七日京城微雪廿一日/始得雪三寸嗣據李國梁李奉)¶
(堯奏得雪四五寸又劉峩奏宣化永平等屬得雪自二/三寸至四五寸其山東山西陜甘等省奏雪亦自二三)¶
(寸至四五寸不等均非盈/尺膏澤仍殷希再霈也)豫地正廑經旱久奏章兹悉¶
<pb:KR4f0005_WYG_404-5a>¶
沐¶
恩私(豫省上年雨雪短少望澤甚殷兹據該撫何裕城/奏報省城於正月初二日未刻起至初三日子刻)¶
(止瑞雪繽紛積地三寸有餘並據附近開封衛輝府屬/及許州各屬具報同日各得雪三四五寸不等雖被)¶
(均天恩仍深望澤至衛輝别縣及他府州是否報律/  霑尚未據奏及因復降㫖詢問令其迅速奏)較¶
量究欠霑優渥彼此均憂敢即怡¶
　　福建侯官縣職員許王臣家七世同居詩以賜之¶
數世同居弗一足(向年陜西乾州氏甯爾强八世同居/涇陽縣貢生張璘七世同居三水縣)¶
(民趙資八世同居福建百嵗夀民沈起龍夫婦齊眉五/世同居河南偃師縣民任天篤九世同居均經該撫請)¶
<pb:KR4f0005_WYG_404-5b>¶
(旌並製詩書扁以賜兹福建巡撫雅徳奏侯官縣職員/許王臣家自曾祖許友與弟許賓弟兄共爨至王臣已)¶
(厯四傳迨其曽孫凡經七世百有餘人累葉同居科第/蟬聨詩書孝友洵為盛事等語因勅部照例旌表並賜)¶
(匾額題詩/以旌雍睦)總縁¶
恩沐累熙朝詎惟表户金帛賜合與題篇姓氏昭和睦¶
允稱惇史鮮(上/聲)孝㢘漫憶漢家嘲欲長善善應嘉予匪¶
詡昇平教化調¶
　　齋宫即事疊去嵗韻¶
昨嵗¶
<pb:KR4f0005_WYG_404-6a>¶
祈辛未與祭今春慎養得躬¶
禋受¶
恩逾重心逾惕經事益多志益寅昭格惟誠懷體物端¶
凝以久朂脩身浃旬年更殷勤數(上/聲)猶日孜孜待丙辰¶
(自今嵗乙巳計之再閱十年至丙辰嵗/即應歸政惟敬俟    昊蒼純佑耳)¶
　　詠文彭刻米芾破羌帖賛章¶
本文八十賛五十(王羲之破羌帖凡八十一字米芾作/賛凡五十六字兹文彭刻芾賛語作)¶
(印上方左右並刻題識欵語而右軍/破羌帖本文轉未及載殊不可解)總為(去/聲)右軍傳破¶
<pb:KR4f0005_WYG_404-6b>¶
羌却祗頌鐫博士米反教帖漏右軍王似争古法鸞虬¶
舉(鸞夸虬舉鵠序行印/中所刻米芾賛句也)迺至今餘翰墨香却笑髙卑物¶
無定看兹凍石等琳琅¶
　　題王䝉梧館鳴琴圖¶
假山圍處泌真溪結以茅菴隠者棲膝弄恰宜孤鶴聽¶
絃操不藉一僮攜花枝庭錯紅意野梧葉簷籠緑䕃齊¶
自有山樵清迥致底須小印為重提¶
　圖中無款而標籖曰王䝉圖脚更有一黄鶴山人小¶
<pb:KR4f0005_WYG_404-7a>¶
　印却似贋為者故戲及之¶
　　詠漢玉天馬¶
茂陵萬里求天馬既得作歌紀瑞文看有角為竒(讀為/竒偶)¶
(之/竒)弗偶(天馬頭上有一角/見酈道元水經注)厯無皁至鎬和汾肖形刻玉¶
太乙貺閲世出邙長樂羣謾議水銀浸鮮據(是玉内白/外黒盖在)¶
(壙中受水/銀浸者)漢家常用有前聞¶
　　乙巳次辛¶
祈穀禮成述事¶
<pb:KR4f0005_WYG_404-7b>¶
昨春恭代懼無遑(昨嵗上辛因氣滯舊疾微發遣/皇子恭代仍於齋宫敬謹齋宿)今嵗¶
親承慎倍常齋避隔年因舉次(今嵗元旦辛亥㑹典舊/例不隔嵗齋戒應用次)¶
(辛/)辛猶首祚特¶
祈祥撫躬問奈何弗敬沐¶
昊貺其敢怠荒擬更十畨来奠¶
玉(計至歸政之年尚應十次躬承俾得大祀惟益/敬慎養身仰籲康强    錫福    如願將事)養身¶
惟籲¶
錫康强¶
<pb:KR4f0005_WYG_404-8a>¶
　　新正幸御園即事有作¶
御園又閲隔年春(上年春自宫中啟/蹕南巡未至御園)人自依然景倍新¶
雖是髙齡非壯概却欣諸禮竟躬循(昨嵗上辛遣皇子/恭代行禮今嵗仰)¶
(䝉承/躬)　(吴貺自元旦行禮朝正及千叟宴禮成後/  大祀康强倍昔得展積誠實深欣幸)輕黄¶
陌柳含韶染嫩緑塍麰待雪皴過午同雲濃四宇殷希¶
瑞玉霈膏均¶
　　清暉閣¶
靄靄春光稚誾誾虚閣融憑窻暢神處梯几静吟中洛¶
<pb:KR4f0005_WYG_404-8b>¶
浦水仙白孤山梅朶紅笑他雖縮地一例謝東風¶
　　虚明室有㑹¶
室之美在虚窓之美在明相需相得彰憬然惕予情虚¶
受無分别人將混淄澠用明事苛察無魚戒水清執兩¶
弗忤物庶㡬得其平¶
　　澄虚榭¶
澄虚謂水謂非冰却是墀前元玉憑固喜不波真契静¶
更看徹底總為澄狐聽已罷知寒退魚負將臨識氣升¶
<pb:KR4f0005_WYG_404-9a>¶
茂對時懐育萬物渠寧逰目興之乗¶
　　題文源閣¶
昨嵗書成楠架陳題分四色一時新(自唐列經史子集/四庫兹全書即用)¶
(其例而冊面各分色&KR0724;潢經史子集四部各依春/夏秋冬四色薈要亦如之以法四序且便檢閲)雨霉¶
風晾勅苑吏繼晷如期嘉翰臣(四庫全書自癸巳春開/館至辛丑嵗第一分書)¶
(成貯文淵閣後館臣等請勒限三年趕辦全竣隨於壬/寅年第二分書成送盛京文溯閣癸卯年第三分書成)¶
(弆此御園之文源閣至第四分書應送熱河文津閣者/亦於昨甲辰嵗内辦理完竣總裁纂修校閲諸臣尚能)¶
(如限趕辦/不致稽遲)褒博三倉較彼富精英二酉勝其醇獨予自¶
<pb:KR4f0005_WYG_404-9b>¶
覺恧然者枕葄何曾日以親¶
　　趣亭¶
層閣前頭疊石嵔小亭如笠架巖開梅心栁眼無非趣¶
得趣仍於書裏来¶
　　月臺¶
綴景月臺效米為㡬曾攀陟屢登之若論三五煙花夕¶
恐彼顛翁未肯斯¶
　　品詩堂¶
<pb:KR4f0005_WYG_404-10a>¶
吾無所好好為詩亦弗知詩為何品古論詩者有恒言¶
或得貧賤或坎壈二者於我原獨無則我詩不入品審¶
四集三萬餘首成(御製詩初集四千一百餘首二集八/千四百餘首三集一萬一千七百餘)¶
(首兹四集編至癸夘年止九千七/百餘首合計共三萬四千餘首)躁人辭多知過甚¶
　　曠然閣¶
出樹髙樓更無葉憑欄極目碧霄空曠然意與廓然近¶
吾亦因之勉大公¶
　　澄景堂即目¶
<pb:KR4f0005_WYG_404-10b>¶
即目無須婁舉冰當前景物莫非澄韶方釀乃遲姚冶¶
(景/)芳未酣猶待發興(物/)分付時光底為速評量春意漸¶
而增宣毫江硯懋勤候辭不涉華亦尚能¶
　味真書屋¶
書屋額味真味固在書史然而書史味得真者鮮耳或¶
言性命學程朱漫比擬或誇經濟才巧宦失根柢或炫¶
詩賦雄徒騖其言綺是皆非真味循人而昧已然則如¶
之何去偽斯佳矣¶
<pb:KR4f0005_WYG_404-11a>¶
　　文伯仁具區林屋圖¶
萬頃接雲空具區逺莫窮水誠稱浩渺山以間巃嵸林¶
屋髙低出幽人来往通分明洞庭景不辨是西東¶
　　題文彭刻聖教序語六枚章¶
桂生(第一/章)蓮出(第二/章)聖教述自潔(第三/章)本貞(第四/章)古篆¶
披嵗識重光月太蔟法稱平穏闢離竒(二語櫽括/彭自識語)附髙¶
(第五/章)憑浄(第六/章)申其義語迥神超合我詩却喜六枚永¶
簪盍恰如白也竹溪時¶
<pb:KR4f0005_WYG_404-11b>¶
　　詠宋元符虢州澄泥硯¶
唐代澄泥出虢州(此硯為元薩都刺/所弆見其識語)元符題識尚堪求¶
伊人寧渠誇博古觸惡應知實有猷¶
　　上元前一日小宴宗藩及諸孫曾¶
昨經千叟柏梁聨例用今朝¶
祖宴傳(康熙壬戌年梁體皇祖同延臣昇&KR0685;嘉/宴賦詩用柏    乃正月十四日也)先節親¶
親宜此日于時語語視常年座間帝系欣看奕(孫曾輩/几娶媳)¶
(者乃准入宴/今逮奕純矣)編展書房待預元(孫曾輩例於六嵗即入/上書房讀書欲元孫載)¶
<pb:KR4f0005_WYG_404-12a>¶
(錫六嵗讀書時即令入宴以實副五/代同堂之慶然亦不過遲待四年耳)撫序允應增慰慶¶
却因望雪意怦然¶
　　批摺¶
批摺詳事理詎惟鳳諾允河南及山西同日報雪信(叶/)¶
河南率遍霑或及尺餘準(河南巡撫何裕城奏報開封/衛輝歸徳彰徳懷慶南陽河)¶
(南汝寧陳州各府及陜汝光三州各屬俱具報於正月/初三四日得雪自二三四五七八九寸至尺餘不等統)¶
(計一百八州縣/均已一律普遍)衛輝尚欠澤戚戚廑民窘(何裕城又奏/稱查各屬得)¶
(雪分寸河以南各府州均已優渥河北三府内惟衛輝/所屬各縣究未霑足因批諭此實可憂應悉心細求其)¶
<pb:KR4f0005_WYG_404-12b>¶
(故/)山西則普被即可翻犁畛(護理山西巡撫鄭源璹奏/報太原平陽潞安汾州大)¶
(同朔平寧武澤州蒲州等九府遼沁平定忻代保徳解/綘霍隰等十州并歸綏道所屬各稟報於正月初二三)¶
(日得雪自四五六寸至九寸一尺不等處處春膏廣被/二麥根荄暢發省北一帶即可翻犂布種農民歡慶)¶
並稱奉硃批再霈斯益善(叶/)果因至誠感¶
天庥示靈朕(鄭源璹又奏上年十二月報雪摺内奉批/再霈斯佳矣仰見至誠感召上沐    天)¶
(庥等語覽之彌/切近畿之念)覽奏增慚愧誠格無逺近臘底霰畧霏¶
積地將三寸(叶/)今復逾半月盼澤日以緊格逺弗格近¶
自問殊滋哂¶
<pb:KR4f0005_WYG_404-13a>¶
　　據各督撫奏報夀登百齡而五世同堂者復得四¶
　　　家因仍用賜張子翼前韻成什分書賜之¶
紀元五十承¶
天眷述¶
祖乾清叟宴張彚報遂教来續續(上年因慶得五代元/孫命各督撫查民間)¶
(得元孫者咨報彚奏嗣據四川總督特奏達州張子翼/江西巡撫特奏龍泉縣古朝爵均以百嵗夀民五世同)¶
(堂因親製詩章並御書匾以賜其各省陸續彚咨五世/同堂者凡一百九十二家而百嵗五世同堂又得四家)¶
特章豈獨讓堂堂京畿齊粤四氏得(直𨽻順義縣郭有/英山東聊城縣張)¶
<pb:KR4f0005_WYG_404-13b>¶
(羽厯城縣劉湘廣西桂平縣生員鍾君寵四人皆夀/登百齡曾元五世因仍用前韻成什並各書匾以賜)張¶
(羽/)郭(有/英)劉(湘/)鍾(君/寵)五代昌夀世庥徵真是罕持盈保泰¶
惕何遑¶
　　上元燈詞¶
御苑節宵賞隔年(元宵慶節向於御園張燈賜宴昨嵗/以氣疾偶發又因南巡於宫中啟蹕)¶
(故未至/御園)南巡擇吉致遷延地方燈事都教罷(向年南巡/啟蹕在上)¶
(元前地方官每於近頓預備煙火昨嵗節後始/啟鑾因先行傳諭直𨽻山東督撫停止備燈火)畧示還¶
淳之意焉¶
<pb:KR4f0005_WYG_404-14a>¶
雖則乾清家宴存(昨嵗元宵於乾清宫/家宴有即事成什詩)由来性不喜繁¶
喧於能静處每從静奚必觀燈出午門(永樂十年元宵/賜宴聽臣民於)¶
(午門觀鼇山三日時尚書夏原吉侍母/往觀命齎鈔二百錠以賜見明通紀)¶
謾稱佛火與神燈哈達懸瞻塔頂層(上元前正月六日/賜千叟宴時妙應)¶
(寺塔最髙頂懸有哈達哈達䝉古語謂奉佛吉祥製帛/也非人力所能為逺近瞻禮者駢肩接踵咸謂佛力神)¶
(通不可思議既弗禁亦弗艷/稱宣付然實吉祥節事也)人力莫為不思議上元佳¶
話助休徵¶
雖曰望宵實㡬望(憲書正月十/六日方值望)示冲於是果為冲可無¶
<pb:KR4f0005_WYG_404-14b>¶
轉語聽斯語此夜萬方元夜同¶
百道流虹光四射十尋火樹爓雙撐燈光月色雖争朗¶
望雪因之意轉怦¶
南油西漆紛争麗刻像圗形各鬥竒入儉難而入奢易¶
安窮長此每廑思¶
玉宇金繩界道斜萼不(平/聲)不夜燦光華苑邱林服得仙¶
道樹樹九靈明鏡花¶
火戲樓前與衆觀西戎北漠及回官(向例上元賜䝉古/諸藩王公及回部)¶
<pb:KR4f0005_WYG_404-15a>¶
(降畨等觀燈與宴近並令/朝鮮暹羅陪臣一體預觀)燈詞拙速仍八首例事依然¶
不畏難¶
　　上元後日小宴廷臣得句¶
筵開千叟事希倫小宴盈庭此浹旬過望應知方月望¶
欽鄰恒用朂臣鄰笙鏞以間原依例禮樂惟和未是頻¶
酬酢即看多白首¶
天庥同沐共增寅¶
三朝寶訓四言傳(乾清宫正大光明匾為明匾世祖御/書景山觀徳殿正大光    為)¶
<pb:KR4f0005_WYG_404-15b>¶
(皇祖御書圎明園正大光明匾為以貫皇考/御書    三朝心法内聖外王一    之)正大光明¶
殿額懸内聖外王胥是道上行下效本同詮時和詎可¶
相嬉若世泰尤應共惕然咨爾摛毫賡韻侣體予意在¶
九三乾¶
　　題含經堂¶
過節芸堂至率成例事如閙餘頗喜静几浄遂觀書改¶
過偶思彼(用論語蘧/伯玉事)躬行何有予十年屈指近娱老企¶
斯居(今嵗乙巳新韶至乙夘/歸政之期屈指十年)¶
<pb:KR4f0005_WYG_404-16a>¶
　　味腴書室口號¶
味腴書室以何名薈要鈔成取最精即薈要猶艱遍閲¶
更奚望此亹躬行¶
　　淳化軒誌愧¶
由儉入奢易由奢反儉難百年太平世民物誠熙然以¶
此諸物貴平之豈易言設使嚴禁令罹法必多焉逰手¶
好閒輩亦藉謀食權使其盡歸農安得如許田均田雖¶
有法亦惟故紙傳富者必失業貧者詎被全圖治先致¶
<pb:KR4f0005_WYG_404-16b>¶
亂可不思其艱蒿目補苴策淳化徒名軒¶
　　安瀾園十詠¶
　　　葄經館¶
溪邊書館富芸編坐不踰時命駕旋付與白魚斯饜飫¶
食三仙字便成仙¶
　　　四宜書屋¶
髫齡以至古希嵗實與簡編手未離四庫新看編纂就¶
抽翻無有不宜時¶
<pb:KR4f0005_WYG_404-17a>¶
　　　無邊風月之閣¶
為聲(風/)為色(月/)孰齊肩總與韶春增麗妍世界無邊風¶
月共而吾意亦與之然¶
　　　涵秋堂¶
當春何必重(去/聲)言秋似與韶光煞興頭旋憶菀因枯以¶
致箇中消息可無不¶
　　　逺秀山房¶
假山之頂搆雲房逺見西山色尚蒼莫謂春初秀猶遲¶
<pb:KR4f0005_WYG_404-17b>¶
(去/聲)四時佳氣此中藏¶
　　　染霞樓¶
溪樓俯攬芰荷叢夏月花開照影紅漫議染霞副名未¶
東風偶爾讓薰風¶
　　　緑帷舫¶
假舫為名真舫實冰時真舫塢中收緑帷偶坐囅然笑¶
世上名勝實者稠¶
　　　飛睇亭¶
<pb:KR4f0005_WYG_404-18a>¶
景寫陳家厯有年圍亭種樹已森然不須飛睇隅園逺¶
昨嵗春光即目前¶
　　　煙月清真樓¶
煙如漏月清無滓月似披煙真有情煙月其間付不識¶
便宜樓者得虚名¶
　　　采芳洲¶
春孟羣芳未發時春冰雖薄尚凝池額楣不肯孤斯覽¶
遂以悠然意采之¶
<pb:KR4f0005_WYG_404-18b>¶
　　題豐樂軒¶
御園隙地多弄田軒名豐樂祈農寓去嵗北省率有秋¶
弄田益慶倉箱裕然而斯慶豈易得十嵗難逢五六遇¶
人益滋而穀益貴歉必增價豐如故(承平生齒日繁穀/價日貴而百物亦)¶
(因之日昻間遇歉嵗必至増價及豐收/而價仍不減實事勢相因難以就平也)穀貴諸物胥價¶
貴往往十年倍其數持盈保泰實艱㢤長此安窮吾益¶
懼¶
　　敦素堂¶
<pb:KR4f0005_WYG_404-19a>¶
旭在明窓冰在池額顔兩字有餘思可知返樸還淳意¶
每在臨堂梯几時¶
　　合翠軒¶
夏軒名合翠而我來斯春御栁方欲稊遥哉緑葉新其¶
實尚艱責其名那易循㑹有合之時流隂詎逡巡¶
　　新賞室¶
梅心栁眼一時新隔嵗韶光待主人(去嵗因南巡新/春未至御園)江¶
浙風情亦何異漫言孤負昨年春¶
<pb:KR4f0005_WYG_404-19b>¶
　　横雲堂¶
假山能幾仞詎有干霄狀山堂名横雲亦惟出想像(叶/)¶
然既得其名副實寧容曠憑窓見西山薈蔚峯頭望蒸¶
雨信其靈凝雪亦云當¶
　　翼翠亭¶
突兀枯枝少葉攅寒林畫展李成寒(内府有李成寒林/圖向曾題句云那)¶
(藉丹青絢猶看柯榦/攅正與此景逼肖)孤亭隠隠如相謂夏月閒来試一¶
看¶
<pb:KR4f0005_WYG_404-20a>¶
　　詠古玉椀玉椀托子¶
玉椀托子昔有兩前後得之本一對因而有詠識竒合¶
其椀則以宣瓷配(見壬辰椀/托子詩)即今玉椀玉托子乃自古¶
未離其隊較於昔者斯倍竒矜秘弗錯分寸契(叶/)玉質¶
本一土浸同枘鑿何愁殊向背把玩徒慙無脛来欲罷¶
不能拈筆再¶
　　題宋元眀集繪冊¶
　　　黄居寀萱花蛱蝶¶
<pb:KR4f0005_WYG_404-20b>¶
乾徳歸朝眷遇隆命捜名蹟逮江東(見圖畫/見聞志)殿屏圖處¶
超時手湖石狀尤過乃翁朶朶芳萱承曉露翩翩輕蝶¶
下薰風設如比擬忘憂者却惹悽然思不窮¶
　　　董源疊嶂飛泉¶
唐末畫宗開宋初礬頭小幀白雲舒法知居士非虚也¶
色問將軍可信歟(圖畫見聞志謂源水墨類王維著色/如李思訓此幅水墨而畧著色故云)¶
泉落兩峯疑束玉樓圍萬樹似懸居浮圖獨據中間峙¶
意在堂堂標六如¶
<pb:KR4f0005_WYG_404-21a>¶
　　　文同琅玕挺秀¶
不筍而成攅个个梓潼此法本来閑横枝直性誰能拗¶
豎榦孤蹤孰得攀擬以琅玕猶頓置投其縑素豈寒慳¶
重看畫竹文與可却訝東坡阿那間¶
　　　許道寧翠巘精藍¶
李(成/)范(寛/)去存許道寧(見圖畫/見聞志)長安獨擅畫儀刑所長¶
却謝其平逺(聖朝名畫評云道寧所長者/三一林木二平逺三野水)别撰偏為此¶
峭停架水飛廊髙士步隔雲精舍定僧惺平生知己張¶
<pb:KR4f0005_WYG_404-21b>¶
文懿留得侯門幾曲屏¶
　　　趙孟頫松泉瀹茗¶
屋䕃長松階近泉汲泉課僕事烹煎何須水調馳符契¶
自覺缾音勝管絃不鶴雖煙誰避鼎得魚以趣率忘筌¶
詩禪設謂樂天似(孟頫自題云却/道前身是樂天)贏彼還應是畫禪¶
　　　黄公望野彴吟笻¶
嶽嶽髙峯隔世塵結廬喜近水之濵青松丹桕秋容與¶
氣朗天蕭宇淨真憑牖望寧自居主過橋行亦不稱賓¶
<pb:KR4f0005_WYG_404-22a>¶
底須一一徵名氏總是箇中無事人¶
　　　吳鎮叢薄幽居¶
崇山為郭樹為鄰落落疎峯淡淡皴無悶幽居堪遯世¶
有懷太古自超塵殊他羅雀翟門誚謝彼馳煙孔檄嗔¶
不似文家竹掩畫故知吳畫實通神¶
　　　倪瓉喬柯新粉¶
僧寺住常十日過繪成小景不煩多幾竿新筍纔脱粉¶
一對喬枝久擢柯豈必髙低相較量雅如顧盼互婆婆¶
<pb:KR4f0005_WYG_404-22b>¶
丹青漫議無顔色此是迂翁寫擘窠¶
　　　李衎秋圃霜菘¶
墨竹從来稱薊邱别裁時亦見風流霜菘足識貧廚味¶
秋圃堪方農廩收豈必萬錢詡日食可教一飯忘民調¶
集賢學士何多暇接踵門前那勝求¶
　　　王紱古木疎筠¶
古木由来不計春却隣幾个嫩疎筠詩情畧喻忘年友¶
(見紱自題詩/句並跋語)畫格能傳君子人勁節稜稜性弗屈脩枝¶
<pb:KR4f0005_WYG_404-23a>¶
靄靄意懐新九龍秀氣挹無盡印證全同庚子巡(王紱/自號)¶
(九龍山人庚子南巡題紱山亭文㑹圖疊舊作/韻有印證恰披行篋畫重看己夘仲之春句)¶
　　　徐賁雲壑探幽¶
幾箇危峯雲表攅復驚飛瀑落雲端固知此地非塵境¶
雅合髙人自考槃網水垂垂如鐵鎻線蹊曲曲繞虬欄¶
都成巢父掉頭處似曰斯宜小住看¶
　　　唐寅潑墨牡丹¶
伯虎多能風雅倫寫生猶擅獨傳真别成卉裏孤髙種¶
<pb:KR4f0005_WYG_404-23b>¶
羞説世間富貴春三朶那期歸上苑六如想欲證前身¶
不衫不履其人似却得花王自在神¶
　　題蘇軾澄泥半碣硯¶
宋代澄泥珍大蘇李(沖/元)黄(庭/堅)銘識已糢糊式如半碣復¶
無字或戒昌黎䛕墓乎¶
　　題知過堂¶
人苦不知過既知改為貴弗改已為非甚者文(去/聲)與遂¶
繄我顔斯堂已閲兩三嵗不吝成湯心未能伯玉志我¶
<pb:KR4f0005_WYG_404-24a>¶
胥企之哉摛辭誌深愧¶
　　思永齋有詠¶
壬寅詠思永申言有二義(壬寅思永齋詩云一曰永修/身一曰永後世五帝官天下)¶
(修身一已備三王家/天下後世應並計)其義已暢眀兹不復辭贅兹之詠¶
思永用為娱老備建立廿餘年兹近十年計(思永齋在/長春園内)¶
(建立二十餘年在寧夀宫落成之先均以備歸政後頤/養所居兹自乙巳春至乙夘歸政屈指十年惟期仰承)¶
(庶克天貺得如初願/    協思永之義耳)永者日以近足知老將至設果得¶
如願額手欽¶
<pb:KR4f0005_WYG_404-24b>¶
天賜¶
　　豁如室¶
室盖取其温曲折避風輕而此室獨敞豁如故得名因¶
思名與實何曾有定衡但繹題額義足以怡神情廓然¶
而大公虚受弗滿盈内聖外王學胥宜勉力行¶
　　師善堂¶
伊戒明云主善師善無常克一為之書堂適展羲經讀¶
即景正當元長(上/聲)時¶
<pb:KR4f0005_WYG_404-25a>¶
　　樂性齋¶
樂者恱之義性者心之統曰心統性情吾謂失輕重(叶/)¶
天命之為性豈為心所用禮義之悦心孟云芻豢供是¶
即率性方其樂油然中詎其在玩物屬屬而洞洞¶
　　戲題夏隠亭¶
春弗隠而夏方隠(解見壬寅/題此亭詩)可知其隠未恒兮徳璋亦¶
有時而出那免移文孔稚圭¶
　　清曠樓¶
<pb:KR4f0005_WYG_404-25b>¶
曠是樓中體清乃樓中用清而無曠枯曠而無清縱相¶
需相得彰體用戒偏重(叶/)詎祗一樓㢤絜矩萬理中¶
　　活畫舫¶
木舫原飄動稱云活畫宜此誠石舫耳何以亦名之流¶
水窗前過行雲天上披詎非無定趣轉語聽乎斯¶
　　詠哥窯鑪¶
宋器無多巧大都鑪與瓶妙香欣此爇忘嗅有餘馨提¶
拾資雙耳丁星承六釘由来絳土色謂鐵誤為聴(髙濂/遵生)¶
<pb:KR4f0005_WYG_404-26a>¶
(八牋載官窯在杭之鳳凰山下其土紫故足色若鐵哥/窯取土亦在此按此則鐵足乃因土色非真以鐵為之)¶
(足/也)¶
　　古玉軸頭¶
古玉軸頭長二寸圍一寸有(去/聲)分寸五截為二一則琢¶
韘一則就圍圓刻寶(叶/)寶文曰古稀天子用以抑埴書¶
畫可(叶/)韘則佽手覺太粗中規削半留半取削者玉質¶
乃全呈留者縟華原作土或者用之日以長受汗氣仍¶
玢璘吐既思臂病用不數(入/聲)刻詠何為意微憮¶
<pb:KR4f0005_WYG_404-26b>¶
　　題徐賁獅子林十二景冊¶
將謂獅林創老迂誰知維則始姑蘇(石渠寳笈舊藏倪/瓉畫獅子林圖瓉)¶
(自識如海因公宜寶之盖為如海作圖也按如海為元/僧維則第三輩弟子獅林實創自維則後人率以獅林)¶
(屬之倪迂盖誤矣甲辰南巡復得徐賁畫獅林十二景/後有姚廣孝跋稱徐賁為如海作益可為證冊中陸深)¶
(跋元僧維則好聚竒石類狻猊故取佛語名菴或云維/則得法於本中峯本時住天目之獅子巖盖以識授受)¶
(之原/也)冊分十二幼文畫巻作長方懶瓉圖各與海公供¶
祕玩(徐賁畫冊列景分繪為十二幀倪瓉則/係通景長卷皆為僧如海作清供者)同為佛偈¶
演浮屠人家自已殊其事道衍於斯愧也無(又陸深跋/稱道衍還)¶
<pb:KR4f0005_WYG_404-27a>¶
(吳夜深微服訪其師於獅子林師捫其頂未蓄髪曰和/尚留得此在又云和尚撇下自已事却去管别人家事)¶
(可謂本教/中棒喝手)¶
　　冰酥¶
過節冰漸酥盖因立春早酥即弗可涉舟尚堅鳴棹(叶/)¶
二者均艱致中人惄如𢷬鑿凌既慮堅望波愁未渺力¶
無所之施堪憐亦堪笑(叶/)澹然莫芥意吾意彼豈曉凍¶
與弗凍間豈由汝所造小忠及小勤從不喜其効(叶/)輕¶
輿度横橋遵陸原非杳暖来兩三日凍解湖波浩奚用¶
<pb:KR4f0005_WYG_404-27b>¶
爾愁為體物莫非道¶
　　節後萬夀山即景得句¶
燈節全無一日閒忽過燕九瞥眸間可知萬事速流水¶
因趂片時逰好山緑栁含韶徐醖釀蒼松傲凍聳孱顔¶
春光不礙昌昌逓茂對酬吟此尚閑¶
　　題玉瀾堂¶
微風弗拂湖春暖漸冰蘇一澈照原有不波紛乃無隔¶
年景依舊(去嵗南巡新/正未至此)過節暇来娛坐此先咨政(向每/至清)¶
<pb:KR4f0005_WYG_404-28a>¶
(漪園必先坐此/堂傳餐咨政)勅幾敢懈吾¶
　　道存齋¶
明窗浄几坐温暾舒疊韶光静可論栁眼梅心胥伯雪¶
不言可識道之存¶
　　題樂夀堂(在萬夀山/清漪園者)¶
清漪樂夀堂山水寓仁智後始知紹興堂早用是字(宋/髙)¶
(宗内禪後亦稱樂夀老人然其意在亟圖謝責/故壬寅詩有彼其耽燕閒率非吾所取之句)寧夀樂¶
夀堂原可同斯義(寧夀宫亦有樂夀堂仁智之樂取義/固同而山水之實則在此不在彼也)¶
<pb:KR4f0005_WYG_404-28b>¶
然設責以實景誠萃此地俯湖未波瀾種樹已蒼翠娛¶
老不其遥祗以十年計¶
　　停靄樓口號¶
雲容山氣靄嵐分(靄為雲容嵐為山氣世多沿習/誤用於物理字義均未明晰)謂之¶
朝嵐涉誤云(朝為靄夕為嵐其誤用始於李商隠徒望/朝嵐與夕靄之句詳見辛丑年嵐靄詩并)¶
(注/)欲笑懐州李商隠空教獺祭用功勤¶
　　題無盡意軒¶
有真無盡已頻言清漪避暑豈兩地(清漪園之無盡意/軒避暑山莊之有)¶
<pb:KR4f0005_WYG_404-29a>¶
(真意軒均屢經題詠向嘗有句云無盡有真同一意盖/無盡乃有真而有盡必致無真一而二二而一者也)¶
設明曾傳第六章二而一即一而二當前切已語毋欺¶
緑水青山萬物備¶
　　知春亭¶
璿籥循環運四時東皇一氣百昌怡春来有象由無象¶
亭付無知為有知¶
　　題藻鑑堂¶
溪堂臨昆眀額之曰藻鑑凝則冰之堅融則水之汎其¶
<pb:KR4f0005_WYG_404-29b>¶
為照本同於堂有何欠我有用人責賢否應勤勘苟其¶
用憸壬吾民危必䧟鑑人豈易哉月旦敢詡艷即境增¶
惕然明達祛心暗¶
　　景明樓¶
樓壓長隄號景明東西湖景八窗迎春纔孟也芳未暢¶
艷裔休猜上下呈¶
　　題治鏡閣¶
湖中峙城閣向題曰治鏡是盖有二義申之以斯詠一¶
<pb:KR4f0005_WYG_404-30a>¶
曰鏡古治善政與惡政一曰鏡今治敬勝及怠勝敬則¶
其政善民安而俗正怠則其政惡君驕而臣佞敢不戒¶
其怠猶恐弛兹敬求治忌太速亦足滋為病無逸而有¶
為永言勵吾行¶
　　雲松巢¶
如巢樸屋倚巖隈節後閒逰淑氣開祗有古松與野鶴¶
不知春色去和来¶
　　邵窩有懐¶
<pb:KR4f0005_WYG_404-30b>¶
邵窩本以肖蘇門(蘇門山有邵雍安樂窩/遺蹟兹肖其制為之)佳處曾經識¶
衛源邇嵗旱灾頻數縣(近嵗河南衛輝府屬之汲縣新/鄉獲嘉等縣屢被旱災貧民拮)¶
(据雖新正加恩分别展賑酌借口/糧籽種而如傷之念常繫於懷也)如傷南望惕心存¶
　　再題恵山園八景¶
　　　載時堂¶
背山臨水搆書堂樂不為疲撫縹緗昨嵗江南今冀北¶
載時一例閲春光¶
　　　墨妙軒¶
<pb:KR4f0005_WYG_404-31a>¶
自是三希擅大家繼收墨妙石鐫華漫嗤孟賈非仙聖¶
寒瘦由来未甚差¶
　　　就雲樓¶
雲屬動而樓屬静何云樓乃就乎雲試看賓主迭為處¶
奚必其間著相(去/聲)分¶
　　　澹碧齋¶
碧為水色澹水徳却是斯来冰始融憑檻莫嫌名副少¶
兩言恒此占齋中¶
<pb:KR4f0005_WYG_404-31b>¶
　　　水樂亭¶
煙霞嶺下與東陽(西湖煙霞嶺下有水樂/洞東陽亦有水樂洞)及此而三水¶
樂揚清泌祗知流觱沸幾曾按拍叶宫商¶
　　　知魚橋¶
久議恵莊多費辭魚乎子者究為誰不如橋上觀而樂¶
萬物由其付自知¶
　　　尋詩逕¶
散步行来曲棧斜偨池林出石嵯岈設云此即尋詩逕¶
<pb:KR4f0005_WYG_404-32a>¶
不在隴西在浣花¶
　　　涵光洞¶
牝洞雖幽望不遮南華生白語無差箕疇設喻庶民近¶
吾亦涵之敢自誇¶
　　詠和闐玉驪龍守珠缾¶
撈取和闐盈尺姿他山石錯玉人為一珠徑寸驪龍護¶
守口如缾意寓兹¶
　　題戴淳匡廬圖¶
<pb:KR4f0005_WYG_404-32b>¶
一角陵巖峙迥樓匡廬神韻望中收雖然瀑布未曾寫¶
想像銀河眼界流¶
　　詠舊澄泥蟠夔硯¶
未央銅雀雖稱瓦鼻祖澄泥實在兹製器弗眀是何代¶
鏤紋宛看有蟠䕫學書徒撫王家帖稽古猶慙董氏帷¶
所好聚来物滋夥箇中應懼自應知¶
　　夜雨(正月廿/八日)¶
霏絲報夜中欹枕數(上/聲)蓮筩望雪乃逢雨敺雲又作風¶
<pb:KR4f0005_WYG_404-33a>¶
聽惟憐淅淅懼更怒蓬蓬澤不成分寸晨興意倍忡¶
　¶
　¶
　¶
　¶
　¶
　¶
　¶
<pb:KR4f0005_WYG_404-33b>¶
　¶
　¶
　¶
　¶
　¶
　¶
　¶
御製詩五集巻十二¶
