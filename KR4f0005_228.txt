# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:13.570481
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷六十五
<pb:KR4f0005_WYG_228-1a>¶
欽定四庫全書¶
御製詩三集巻六十五¶
　古今體一百二十七首(丁亥五/)¶
雩祭齋居對雨(四月初/四日)¶
協紀見龍星将為請雨¶
祭仲春雨小降風乃清眀自其後雖間(去/聲)零終譲蓬蓬¶
勢邇來日以甚踊懼旱將致三齋始今辰侵曉雲容萃¶
細灑及宻霏自辰達於未顒望轉彷徨實覺欠優被傍¶
<pb:KR4f0005_WYG_228-1b>¶
晩復連纎¶
渥恩企霑暨¶
　　即事¶
宻雲蘄雨澤問夜達晨眀餘寸嗟何及(順天府尹報/入地寸餘)通¶
宵竟莫成徒觀天氣朗其奈日光晴不信人言慰惟增¶
已意怦¶
　　題袁瑛闗山行旅圖¶
劍閣蠶叢倚碧天盤崖棧道迥如懸幾多辭店初登路¶
<pb:KR4f0005_WYG_228-2a>¶
亦或招舟欲渡川兩字利名生衆苦一張圖畫示枯襌¶
到闗将謂前途易尚有﨑嶇阿那邉¶
　　和闐採玉¶
和闐所採玉仍成採玉圖于思宛玉人可識裴楷無春¶
貢秋貢任土是諷刺那解韋詩㫖勤劬公務逺方誠漢¶
唐以來寧有此¶
　　夜風¶
清眀日㣲雨其日亦兼風雨勢終成遜風占何太工(清/明)¶
<pb:KR4f0005_WYG_228-2b>¶
(日風農占為多風少/雨之兆試之屢騐)昨來雖小潤夜半更狂蓬澤不抵¶
威甚因愁益省躬¶
雩祭禮成述事¶
大田播種剛出土二麥抽苗待澤滋未敢遽為廹窘状¶
要非可尚緩延時¶
常雩敬舉淵忱切¶
圓縡翹希愷恵垂調幕無能恒仰¶
籲曰慙曰悚寸心知¶
<pb:KR4f0005_WYG_228-3a>¶
　　㣲雨¶
傍晩風霾無雨望二更風定忽濃隂中宵㣲灑清晨霽¶
徹夜難為希惜心¶
　　尤求弄笛圖¶
艤舟駐盖追隨臨風傲㺯㕘差彷彿青溪那畔作者可¶
是桓伊¶
　　鸚鵡(有序/)¶
　　鸚鵡翦舌而語然由人教成彼固不能知為何語¶
<pb:KR4f0005_WYG_228-3b>¶
　　也愬僕說夢事渉誕怪君子宜不語然禮記已有¶
　　其言則教語誇竒亦不始自秦漢以後矣因成是¶
　　什既以闢異亦慨世道之早降云¶
鸚鵡雖能言所言自不知翦刀斷其舌凌晨對語之乆¶
乆能習慣效人音成辭詎彼性通靈解語心所思張華¶
說夢惡開元憐雪衣荒誕豈其然欺人實自欺聞之禮¶
記云不離飛鳥姿斯則古已然嗟哉風乆漓¶
　　題喀爾喀貝勒阿約爾所進白鷹圖¶
<pb:KR4f0005_WYG_228-4a>¶
蒼色由來鷙鳥常偶然獲白獻天閶藩臣誠謹斯恒事¶
竒瑞那須詡越裳¶
　　河南廵撫阿思哈奏報得雨¶
昨覽希膏奏(阿思哈前奏開封等處望澤甚殷三月廿/四日得雨二寸尚欠霑足正為廑念茲據)¶
(奏三月廿九等日連次得/雨計入土五寸四野均霑)南瞻為(去/聲)籲霖兩旬纔閱度¶
五寸報霑深此較彼寧異慰同愧不禁無他可遣悶遣¶
悶且拈吟¶
　　題陳書倣唐寅夏日山居圖¶
<pb:KR4f0005_WYG_228-4b>¶
山明水秀碩人薖幾架溪亭俯碧波不禁漁翁把釣往¶
時來幽士問書過麥針已撲香風滿栁綫猶含弱意多¶
若曰山居倣子畏知為首夏尚清和¶
　　山西廵撫彰寳奏報得雨¶
春膏闔屬渥霑皆(彰寳奏晉省自三月以來雨澤未甚/透足亦有米報得雨之處逮三月廿)¶
(四暨卄八九日自省城以至省南省北連次/得雨四五寸至六七寸處䖏周徧甚為優渥)曰此真堪¶
慰上懐豈識正當渇望際慰猶為愧意難排¶
　　題金廷標桐隂把蘭圖¶
<pb:KR4f0005_WYG_228-5a>¶
繪事不難難得神精描粗寫每超倫足稱世畫無雙畫¶
可惜斯人做古人(時廷標/病歿)滿把蘭芬投氣味静依桐䕃¶
逺囂塵從兹遇蹟須題句哂我徒殷過後珍¶
　　終風行¶
雲生風即來雲散風亦定謂風實無知何以工與雲相¶
競謂風實有知何以阻雨為農病百神受職各有司時¶
則佳矣乃能解阜萬物立民命仿彿婆庾如有言何不¶
自審休咎之徵度狂聖¶
<pb:KR4f0005_WYG_228-5b>¶
　　詣¶
　黑龍潭祈雨四首¶
祈澤¶
常雩又逮旬曾雖㣲灑未優均禋宗¶
祀典教䖍舉(望澤常雩已將及旬尚未得霑渥霔農田/    惟殷因降㫖禮部敬稽典禮於  天)¶
(神地祇各壇/潔蠲祈禱)請命為(去/聲)民先叩¶
神¶
輕輿侵曉出園門廿里田功騐野村此際渥霑猶可救¶
<pb:KR4f0005_WYG_228-6a>¶
因之望切益憂煩¶
通宵報霽詰晨隂烟意濛濛暗逺岑舉首日輪時隠現¶
然疑轉覺思難禁¶
肅詣¶
靈潭石磴躋羽流醮事早陳齊彊顔慙作無方禱緐露¶
何辭一試兮¶
　　雨(四月十/六日)¶
終日隂雲翹首看晚來始見霔攢團驟飛洗盡迷空翳¶
<pb:KR4f0005_WYG_228-6b>¶
宻灑蘓廻渇地乾問到三更止䑕半霑深六寸出蚯盤¶
寜無慰恐慰生怠是即為君難一端¶
　　曉晴¶
雨霑晴亦堪曉氣頓清酣未免生餘惜自知特近貪樹¶
枝湔故翠花朶放新馣亰兆謄章報休誇祗益慙¶
　　抱樸草堂¶
彌月愁望雨草堂未一過潤餘叩門薜生意滿庭莎憂¶
喜我無定殷勤物共和掞箋試拈句纔覺興來多¶
<pb:KR4f0005_WYG_228-7a>¶
　　洗心室¶
今朝昨日改觀眸潤濯園林緑似油樂不在斯原在彼¶
一天嘉霔洗心愁¶
　　池上居二首¶
永日偏宜池上居玻瓈窓水泳遊魚清和氣候方夏首¶
滋潤軒階正雨餘¶
樹隔廊房緑意深遥天又復佈濃隂情期益霈益稱善¶
笑我曾無知足心¶
<pb:KR4f0005_WYG_228-7b>¶
　　納翠軒¶
假山窓外展真翠室中含那辨誰賔主是云得一三有¶
枝皆滴露無障不生嵐佳景常抛置從容雨後探¶
　　賦得御蘭芬(有序/)¶
　　鏤月開雲為圓明園四十景之一即舊所謂牡丹¶
　　臺也其後齋堂名之曰御蘭芬盖一軒一室向背¶
　　不同景概頓異而興趣因之亦殊故園内每有一¶
　　區宅而名十數者率是道也夫豈以建置之多為¶
<pb:KR4f0005_WYG_228-8a>¶
　　誇勝哉¶
偶臨蘭蕙畹前即牡丹臺麗豈同世尚幽還寄别裁較¶
雖三徑異可以四時開(花中惟蘭/四季皆開)風處香盈谷月中曲¶
抱隈標真有如士聞逺底須媒體物文林妙(李善為/文林郎)獨¶
稱椘國才¶
　　題楊大章綠竹紅桃¶
緑竹紅桃碧水湄含颸照灧態都竒遊魚仰嘬飛落片¶
棲鳥坐忘欲去枝承露潤看盈灼灼戛玕韻聽出猗猗¶
<pb:KR4f0005_WYG_228-8b>¶
精神雅契風人趣疑是匡來善說詩¶
　　恭奉¶
皇太后御園遊賞即事得句¶
總是¶
慈深憂喜同雨霑真足慰¶
徽躬舟行岸麥從新緑輦駐園花依舊紅又見油雲生¶
碧宇欣披首夏得薫風為承今¶
豫紓前切我則無時敢懈衷¶
<pb:KR4f0005_WYG_228-9a>¶
　　無逸齋¶
全篇曾是屢書屏(無逸一篇乃勤政要㫖常手/書掲屏扆間以資随地觀省)兩字¶
名齋括政經憶¶
昔揮毫垂訓典即今退食每延停七嗚呼實致忠告四¶
廸哲應緬懿型法逺莫先勤法¶
近還殷來許慎聰聽¶
　　承露軒¶
松軒瀟落有書筵樹古全贏銅鑄仙試看瀼瀼承瑞露¶
<pb:KR4f0005_WYG_228-9b>¶
依然寳甕見¶
堯年¶
　　就松堂¶
搆室實非難老松特艱致因教室就松滿院覆涼翠拂¶
簷聆謖聲迎窓眄古意據床小息偃寓懐得别寄丈夫¶
不輕從子輿訓此義¶
　　題董邦達層嵐翠靄¶
不湏留白始為雲望裏層嵐翠靄氲斯有神焉非筆力¶
<pb:KR4f0005_WYG_228-10a>¶
書中王氏右將軍¶
　　詣¶
　黑龍潭謝雨¶
禱澤立&KR0829;響應速既優畿輔被尤寛一衷¶
神貺來䖍答數日農功頓改觀長(上/聲)夏收秋時正逺敬¶
天愛物志遑安崇梯百級仍親歩祈謝同應誠意殫¶
　　大覺寺憇雲軒作¶
花宫方夏首精舍向雲林遂與據牀憇因之㸃筆吟山¶
<pb:KR4f0005_WYG_228-10b>¶
情欲吐霧樹態已成隂坐聽流泉響渾忘來去今¶
　　題古玉盤螭環¶
璧殊五等執代閱幾千增色暈仙人醉勢騫霄漢騰隻¶
非求趙盾碧未變萇𢎞介紹宜琬琰當年西序登¶
　　沈德潛呈近稿因成是什並賜之葠¶
乙酉别餘念到今開嚢喜接逺來音知常康健仍能詠¶
防損精神免挍吟(嚮每以詩集郵寄德潜挍閱癸未以/後念其年逾耄耋精力遜前不復寄)¶
(往/)通體清新託梅蕚(德潜進呈近稿首篇有潭山斗柄/梅開日之句而以鄧尉觀梅殿之)¶
<pb:KR4f0005_WYG_228-11a>¶
延齡資助賜人葠百年擬謁金門賀(徳潜摺云今年九/十有五倘從此心)¶
(安體健将及百齡值六十萬夀及云/  聖母八十萬夀定當入都恭祝)定得如期遂此心¶
　　題錢維城花卉二十種¶
　　　紅梅¶
熟聞姑射素為粧冰寫丰姿霞寫裳望去枝頭渾似杏¶
所贏風處度清香¶
　　　水仙¶
金以為心玉為瓣微嫌金玉擬非宜設如驀遇王夷甫¶
<pb:KR4f0005_WYG_228-11b>¶
相薄能無阿堵之¶
　　　杏花¶
憐惟有態全贏李羞是無香畧遜梅所幸一籌勝枝上¶
展圗常得見花開¶
　　　梨花¶
喜白為姿懶著紅傳根疑是水晶宫十分靚艷曾何礙¶
饒有一般林下風¶
　　　海棠¶
<pb:KR4f0005_WYG_228-12a>¶
長蒂緐花綴弱枝春風無力嬝芳蕤唐宫名字如相擬¶
應是華清出浴時¶
　　　十姊妹¶
夀陽粧白曉霞紅姊妹相将試恵風若把姓名尋各色¶
嫏嬛記亦笑難窮¶
　　　紫躑躅¶
緑葉紫花間(去/聲)淺深千秋詩客孰知音山空月午無人¶
處腸斷㣲之七字吟¶
<pb:KR4f0005_WYG_228-12b>¶
　　　杜鵑¶
草木無知語豈誠開時常映杜鵑鳴樊南集裏尋佳句¶
望帝春深最有情¶
　　　牡丹¶
頓置猶聞號富貴丰姿真是足風流設誠花有稱王者¶
芍藥應為陳渉儔¶
　　　紫藤¶
夏首春闌花蔓菲庭柯尋丈許相依不嫌束縛成枯樹¶
<pb:KR4f0005_WYG_228-13a>¶
笑似山僧著紫衣¶
　　　長春花¶
女夷神柄此花司一月一開芳四時秋菊春蘭欲相問¶
長春名目屬應誰¶
　　　虞美人¶
吴花蜀草誰賔主舊曲新歌紛異同却是瓊葩本無意¶
開時一例舞輕風¶
　　　石榴¶
<pb:KR4f0005_WYG_228-13b>¶
枝頭簇綴絳紗嚢應是圖盛(平/聲)湛露瀼設使淵材先得¶
遇海棠那獨恨無香¶
　　　茉莉¶
倚欄傍晚放冰芬睡鴨無勞換夕薫一例羣芳號香卉¶
與蘭便自濁清分¶
　　　翦秋羅¶
淡白深紅各冶粧臨風莫漫恨無香漢宫秋淺猶餘暑¶
翦得輕羅作薄裳¶
<pb:KR4f0005_WYG_228-14a>¶
　　　秋葵¶
不為(去/聲)秋風花不黄棱棱何礙葉多芒向陽原是無心¶
好鄒孟因思第五章¶
　　　秋海棠¶
墻隂砌角自輕盈何必春風與鬬榮唐突便教擬侍婢¶
主人應是鄭康成¶
　　　木芙蓉¶
聞說秋花宜水邉芳情摇曳淡溪煙可知一種難堪處¶
<pb:KR4f0005_WYG_228-14b>¶
弄影相看上下憐¶
　　　菊¶
月令惟稱花有黄何來五色厠柴桑便教處士應迷目¶
笑似花中充隠郎¶
　　　桂花¶
閱遍叢芳四出稀月花得氣禀金馡故應髙擢羣英表¶
相暎天香雲外飛¶
　　適性居¶
<pb:KR4f0005_WYG_228-15a>¶
子曰性相近寧當被物移存神貴有飬克己自無私適¶
欲分驕泰樂毋忘敬寅邇來悟其㫖原在雨暘時¶
　　觧愠書屋¶
又值夏云首來披風自南暇幾託古茹妙趣得今涵幸¶
麥秋臨二斯民代即三髙稱觧阜候寧不自懐慙¶
　　題清暉閣四景¶
　　　松雲樓¶
矮屋層鋪得號樓仰觀閣脊尚翹頭子輿寸木誠良喻¶
<pb:KR4f0005_WYG_228-15b>¶
為展芸編勉進脩¶
　　　露香齋¶
雨足園林露氣濃葉芬花郁滴重重南方新貢芽茶到¶
却可収烹助浄供¶
　　　涵徳書屋¶
插架寧須三萬多㑹心一巻足研摩可知進徳即修業¶
涵飬未醇歎若何¶
　　　茹古堂¶
<pb:KR4f0005_WYG_228-16a>¶
堂齋據景各分題消暇常欣古與稽設以循名論文體¶
吾原磬折在昌黎¶
　　粹藻樓¶
每以不恒到當前景似新落花浮水靣宻葉䕶簷脣有¶
觸皆含理無緣弗契神如云抒藻思亦欲粹而純¶
　　金廷標溪彴扶笻¶
縛竹為橋架岸長扶笻緩過意徬徨草堂若展葩經讀¶
應在小旻第六章¶
<pb:KR4f0005_WYG_228-16b>¶
　　白鸚鵡¶
白鸚鵡不觧語金架棲其身金鎻絆其距曳尾塗中空¶
羡龜雖飽稻粱心困苦曲躬就爪日啄鎻圖啄鎻斷飛¶
輕舉精衞有志那信然爾口卒瘏益悽楚白鸚鵡爾何¶
不悔始之炫毛羽以致被人虜¶
　　山東廵撫崔應階奏報得雨¶
今年山陕西春澤實優被河南北畿輔望膏繼霑暨南¶
邦乃愁多旋幸報晴霽繾念獨齊東為之憂弗置何期¶
<pb:KR4f0005_WYG_228-17a>¶
月既望同沐¶
天恩賜(昨由驛逓降㫖詢問東省雨澤情形茲據崔應/階奏到四月十六十九等日濟南各府属連沛)¶
(甘霖較前月所霑/倍加普遍深透矣)越三日更雨渥較此尤異昨嵗遇災¶
區實賴麥收濟因兹慶逾常思艱慎圖易¶
　　討源書屋¶
松下書齋靣水開清和又值問¶
安來山雲佈宇時疎宻昂首因之望幾廻¶
　　昆明湖上作¶
<pb:KR4f0005_WYG_228-17b>¶
望澤津門憶往廻雨霑湖上試遊纔三春趣付不知過¶
首夏景看有脚來那惜埭旁花片謝却欣塍裏稲秧栽¶
雲容聚散渾無定復雨應佳復冀哉¶
　　寄瀾亭¶
弓樣遊廊聳八柱㣲風練影靣前披如誠亭寄波瀾者¶
欲問波瀾更寄誰¶
　　題飬雲軒¶
維舟歩蘭椒文軒構山半逾月未經到清和景堪玩巗¶
<pb:KR4f0005_WYG_228-18a>¶
雲接浦煙時聚時復散養之付虚室滃然浥書案蓄極¶
發必盛為霖願一旦¶
　　樂夀堂¶
為堂山水間樂夀乆名顔静協仁之趣動惟知者閑好¶
花開釦砌宻葉鎻林闗思義擴充願同然企宇寰¶
　　含新亭¶
澷惜飛花减故林且看接葉宻新隂虗亭祗以不知付¶
那似人生分别心¶
<pb:KR4f0005_WYG_228-18b>¶
　　味閒齋口號¶
又見濃隂暗逺山便思膏雨沛田間誰能識得箇中味¶
念廑農功卒未閒¶
　　清可軒題壁¶
疏軒倚半巗山隂最佳處入室衣袂寒繡壁莓苔護含¶
露多潤意摇風有生趣九夏足延憇况始清和遇掞毫¶
促得句筍輿便可去¶
　　翠籟亭¶
<pb:KR4f0005_WYG_228-19a>¶
喬栢叢中一小亭隔窓籟想翠泠泠設云般若無聲色¶
何必廣長更說經¶
　　雨(四月廿/六日)¶
傍晩甘膏霈簷牙滴溜頻潤来不計寸數去正依旬幸¶
矣過(平/聲)所望慶哉惕更諄乗時種已遍出土渥苗新¶
　　首夏玉泉山¶
雨餘一攬玉山容實欲因之歴閱農麥吐穂含風氣爽¶
稲舒秧泛露華濃令惟首夏真相稱(去/聲)景是常年希所¶
<pb:KR4f0005_WYG_228-19b>¶
逢適可霽光清滿目塔尖雲復罩髙峯¶
　　竹鑪山房¶
每到玉泉所必臨為他山水萃清音㝡佳處欲畧延坐¶
火候茶香細酌斟¶
　　静縁書屋¶
縈紆入石洞洞裏有雲齋撫壁蘿紳潤隔窓鳥瑟諧聊¶
舒即景興幸逭望膏懐今日諸緣静原因時雨佳¶
　　樂景閣¶
<pb:KR4f0005_WYG_228-20a>¶
湖中髙閣聳納景四時全春麗花開日夏凉荷净天月¶
波祗秋潔雪岫益冬妍問我樂何若綏豐始信然¶
　　虗受堂有㑹因以成什¶
盎水覆諸椀知有必溢理缾水屢告罄亦曰罍之耻量¶
小受斯小不窮復何俟江海納百川然尚有涯涘虚空¶
乃無量夫更誰能擬¶
　　霞起樓¶
真山西首假山東真假之間景執中梁棟不教施藻繢¶
<pb:KR4f0005_WYG_228-20b>¶
流丹自足曉霞紅¶
　　戯題冠峯亭¶
翼然峯頂秀還雄近概遐竒一攬中比似棲霞玉而冠¶
(棲霞有紗㡌峯丁丑南廵過之以其/名不雅馴易之曰玉冠并記以詩)南朝紗㡌敢相同¶
　　雲鶴岑¶
一片白雲飛訝似孤鶴去翩然孤鶴來又若白雲住雲¶
兮鶴兮兩不知胡為於此生然疑惟有髙岑㑹其理強¶
分别者終弗能享此¶
<pb:KR4f0005_WYG_228-21a>¶
　　清貯齋¶
山清水復清虗受以三楹設曰有所貯猶為頓置生㑹¶
心歸静寂觸目冺将迎適可肩輿返片時五字成¶
　　華滋館¶
華滋今日信華滋林館清和過雨時峯有精神如出沐¶
湖增波浪不愁虧雜花錦繡都舒色新筍琳琅更濯姿¶
此際問誰宜入聽一聲鶯囀桞隂遲¶
　　翠雲堂¶
<pb:KR4f0005_WYG_228-21b>¶
滿院翠隂濃書堂喜乍逢樹張青傘盖峯隠玉芙蓉舞¶
態看無定翻聲聼鎮舂如云雲可擬了識善從龍¶
　　自玉河泛舟至昆明湖即景襍詠¶
去就輕輿歸泛船往來水陸路俱便清吟數首足酬興¶
佳處吾原戒逗連¶
玉泉流注玉河溪畫舫輕移桞轉隄隄外稻塍分左右¶
愛看一例緑芃齊¶
耕織圖中閱耕織緑秧插就白絲成心閒贏得延清聼¶
<pb:KR4f0005_WYG_228-22a>¶
軋軋機聲答棹聲¶
山容水態繪成圖沿攬瞿然乍惕吾却是卑宮慙北闕¶
那更十景擬西湖¶
　　題袁瑛携尊問事¶
偃息草堂古帙開携尊佳客過橋來相商不外幽居事¶
渉世塵應罰緑醅¶
　　題和闐玉狻猊¶
何必獻生致安息試㸔寫象貢和闐若論(平/聲)不脛還善¶
<pb:KR4f0005_WYG_228-22b>¶
走計里寧惟五百然¶
　　賦得為君難¶
子曰為君難難不可悉數綜要有二端用人及暘雨春¶
暵祈雨霈夏澇望暘煦祈雨日愈烈望暘雲更吐露立¶
那安眠玉食或忘舉及幸酬所冀慰仍不遑處所以者¶
云何恐即怠生侮至於用人際知之良獨苦惟帝其難¶
之言曾著大禹人心有醇漓醇必推上古其時已若斯¶
况在千載下(叶/)國人皆曰賢緩待將誰補項羽亦重瞳¶
<pb:KR4f0005_WYG_228-23a>¶
仲尼似陽虎蒿目復勞心吾憂向誰語¶
　　端陽日恭奉¶
皇太后御園觀龍舟即景成詠¶
去嵗端陽望雨停端陽今歳雨霑靈應陳莭事酬時序¶
又見雲容合窈㝠五福中天綿¶
萬福康寧特地悅¶
慈寧九龍舟更不相競同向瑤臺祝¶
億齡(蓬島瑤臺為圓明園四十景之一/每奉    皇太后觀龍舟於此)¶
<pb:KR4f0005_WYG_228-23b>¶
　　雨中泛舟¶
端陽即事罷卓午織空煙既不妨華舸還宜泛素船岸¶
将林若失天與水相連那是欣颯景所欣在大田¶
　　題董邦達倣古山水¶
　　　春巖茅屋¶
樹未成隂花未芬層巖靄靄欲生雲底知茅屋春來候¶
新水横橋漲幾分¶
　　　栁塘放鴨¶
<pb:KR4f0005_WYG_228-24a>¶
水暖春江放鴨遊素纓左右不離舟箇中亦自饒清趣¶
何必髙談狎海鷗¶
　　　林巒煙雨¶
兩岸風聲樹蕭颯一溪煙意水縈廻沙汀底是扁舟繋¶
冷送前山飛雨來¶
　　　春嵐瀑泉¶
春山蒸潤靄晴和幽處茅菴隠薜蘿欲識傳神工别撰¶
千巖萬壑瀑增多¶
<pb:KR4f0005_WYG_228-24b>¶
　　　夏山深樾¶
夏林觧令夏山深更有層雲鎻碧岑設使此中卜小隠¶
蒲輪束帛定難尋¶
　　　蓮塘晩棹¶
蓮葉東西望不見並舟小語住吴娥若教驀遇天隨子¶
定可譜為子夜歌¶
　　　林壑幽居¶
犖嶨崇山谷藴虚鉏茅誰氏此幽居棲霞春雨林如沐¶
<pb:KR4f0005_WYG_228-25a>¶
即景無端一起予(棲霞山有/幽居菴)¶
　　　草堂清逸¶
草堂不肯號山茨為恐德璋文有移風入喬林襟袖爽¶
髙人正是讀書時¶
　　　叠嶂飛流¶
傾崖崿嶂勢如掀萬𣲖飛流赴澗奔一㵼平湖原合相¶
不同源處正同源¶
　　　江帆秋影¶
<pb:KR4f0005_WYG_228-25b>¶
一水中流練影披名山兩岸緑参差扁舟疑載青蓮去¶
正是布㠶無恙時¶
　　　萬木寒溪¶
溪寒木葉落將空醸雪雲容欲作同祇有蒼松依舊在¶
不妨落落韻嚴風¶
　　　蒼筠激澗¶
漠泊煙篁澗水濱水中嘬浪有文鱗裁竿設擬垂絲者¶
應付便嬛善釣人¶
<pb:KR4f0005_WYG_228-26a>¶
　　河南廵撫阿思哈奏報得雨誌慰¶
初報霑霖繼缺霖(前閱阿思哈奏摺四月二十日以前/豫省各屬屢經得雨尚未普霑因諭)¶
(其將現在情形速具奏聞兹據奏到四月廿九五月/初一等日通省雨澤深透二麥秋禾均得結實滋長)惓¶
惓南望候佳音乍披奏牘纔經目知渥農田大慰心夏¶
麥逮収增粒實秋禾助長潤根深莫非民即莫非子慶¶
不禁還畏不禁¶
　　喜雨(五月初/八日)¶
喜雨寧容易優霑始得言侵晨雲勢重繼昨&KR0584;聲喧砌¶
<pb:KR4f0005_WYG_228-26b>¶
積波流活簷垂瀑影翻遥思蓑笠下農父笑眉軒¶
　　溪亭對雨¶
兩日之間兩霈靈閒心始得對溪亭尋常隔岸分明景¶
善與深之入杳㝠¶
戀宇雲容散復凝棼絲成片訝拖綾渥霑更不計分寸¶
祇計湖波拍岸增¶
宻樹叢中鳥雀藏白鵞偏覺意軒昻乘波忽至石欄側¶
似笑臨池不類王¶
<pb:KR4f0005_WYG_228-27a>¶
樹色花枝净與揩宣毫湘硯雅宜排㑹心擬向園林語¶
不此安能識爾佳¶
　　繪雨精舍¶
精舎水村畔今年宛始遊為欣逢好雨遂與艤輕舟真¶
是名相稱適看景正投宜觀復宜聽(去/聲)繪出伯仁樓(文/伯)¶
(仁畫聼雨樓圖蕭閒簡逺/寓意可愛舊嘗題詩其上)¶
　　題素心堂¶
古屋園中咫尺近一年堂上幾廻臨乍欣此日觀佳景¶
<pb:KR4f0005_WYG_228-27b>¶
都為(去/聲)宜時霈好霖香噴縹緗插架潤響調琴瑟掛簷¶
斟在兹試問相應(平/聲)句祇有祈農是素心¶
　　静香館¶
曲廊偏有趣閒館致無華可以消清暇於焉味静嘉砌¶
花常逓馥林鳥亦非譁新筍纔抽葉墻頭幾个斜¶
　　春雨軒¶
記得春廵值㣲雨堂中遥忖景如何今朝倚檻慿煙意¶
為想農夫樂幾多¶
<pb:KR4f0005_WYG_228-28a>¶
　　開鑑堂¶
琳池静不瀾一片鑑光寛觀水實云易照人良獨難白¶
拳立閒鷺青黛䕶遥巒祇以無心映呈形自取看¶
　　時賞齋¶
煙片雨絲卒未巳濯枝潤葉總紓懐不因膏澤良田足¶
那識今朝時賞佳¶
　　得趣書屋¶
借問書中趣書中趣若何在人能自得契理豈湏多設¶
<pb:KR4f0005_WYG_228-28b>¶
曰資淹博寧為善切磋至予切已處二典足研摩¶
　　晴¶
過午雲容歛既霑晴亦宜因思為好惡(二字皆/去聲)有定更¶
伊誰葉靣曦初爓花心露尚垂最欣隴畝畔麥浪泛風¶
時¶
　　題方琮山水二幅¶
　　　春山過雨¶
曉煙纔泮逺天晴濯濯千峯緑潤生憐是農夫不偷暇¶
<pb:KR4f0005_WYG_228-29a>¶
村村襏襫出新耕¶
　　　夏嶺含雲¶
嶤峯聳㧞夏雲沈大壑潨疑百里深箇裏固宜髙士住¶
惜他常是濕衣襟¶
　　夜雨(五月初/九日)¶
昨日霈已渥今宵勢更酣念農真是慰於澤豈辭貪凉¶
氣惟輕逓喧聲亦静含雭&KR1268;聴逹曉嘉霔尾猶婪¶
　　題漢玉螭珮¶
<pb:KR4f0005_WYG_228-29b>¶
似璧非圓圭不橢佳城誰氏出泥沙沈沈已是銷寳氣¶
莫莫猶看縟土華自澤惟因湛於古小成何屑類其蛇¶
占乾却恐飛騰去為玉為龍本一家¶
　¶
　¶
　¶
　¶
御製詩三集巻六十五¶
