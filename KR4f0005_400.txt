# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:19.572630
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷八
<pb:KR4f0005_WYG_400-1a>¶
欽定四庫全書¶
御製詩五集卷八¶
　古今體七十六首(甲辰八/)¶
　　留京辦事王大臣等奏報得雨詩以誌慰¶
北省胥霑澤京師佇喜音隔朝奏章至六寸沐膏深(昨/初)¶
(九日劉峩明興等奏到直𨽻山東各府屬於閏三月初/四五日各得雨深透本日又據留京辦事王大臣等奏)¶
(報京城於初四日午刻微雨飄灑未刻漸加綿宻至亥/刻方止入土約有六寸等語京師晴霽稍久望澤正殷)¶
(得此甘雨霑濡麥苗得實暢茂大/田正可乗時播種聞之實深欣慰)禾黍耕方起麥麰穫¶
<pb:KR4f0005_WYG_400-1b>¶
可諶¶
天恩遐邇被益慰益䖍欽¶
　　雞鳴寺口號¶
雞籠此日換雞鳴(雞鳴山舊名雞籠在江寧/府城東北又名雞鳴埭)千古何曽¶
有定名調御丈夫破顔笑六朝乆矣㡬凡荆¶
　　觀象臺¶
雞鳴山巔觀象臺元明以来所舊有明至永樂北遷都¶
元主中原實弗乆則此觀象徒虚名挈壺家法無人守¶
<pb:KR4f0005_WYG_400-2a>¶
惟我¶
聖祖巡江寧臨兹即境懐敬授(叶/)爾時扈従多儒臣¶
爰咨有知天文否獨¶
宣光地(李/)載諏論參觜¶
明示其先後(恭閲/己丑)　　(皇祖實錄康熙二十八年二月/駐蹕江寧    幸觀星臺召諸)¶
(臣問有知天文者否因問掌院學士李光地古觜參今/為參觜其理云何光地奏未曉    上曰以儀器測之)¶
(參宿至天中磪在觜宿之/先觀此足信今之不誤)儀器據實斥空言郭守敬法¶
誠為醜(法言上又問恒星動否光地奏臣不能知惟新/    恒星天亦動但其動㣲耳    上曰郭守)¶
<pb:KR4f0005_WYG_400-2b>¶
(敬儀器不可行於今由不知恒星天動故也自来史誌/厯法類空言無實如熒惑退舎之説天象垂戒理則有)¶
(之若果退舎後来以何積算示従上又厯指三垣星座/問光地不能盡舉    上指    官厯厯明晰尚書張)¶
(玉書圗訥等皆欽頌仰窺聰/明天縦非臣等所能    云)江寧合見老人星¶
正闢史稱徵仁壽(星/)　(上又披小星圖指南方近地大/  諭諸臣曰此老人星也光地)¶
(奏據史傳謂老人星見天下仁夀之徵隠見上曰/以北極度推之江寧合見是星此豈有    也)放勲¶
以後¶
第一人自媿未能承¶
善誘(精藴皇祖於天文算法貫徹古今事/    諸書實為萬世法程惜予逮)　(御製數理/  皇祖時)¶
<pb:KR4f0005_WYG_400-3a>¶
(年甫十二未獲親承之兹訓示至今為愧/因命皇子皇孫輩習    頗有通曉者)¶
　　逰清涼寺¶
何山不清涼而此山獨占五臺亦有之新舊原易勘(江/寜)¶
(清涼山在府城西北上有清涼寺本呉之興教寺也唐/為清涼道塲宋為清涼廣惠寺是清涼之名始扵唐也)¶
(至五臺山亦名清涼寰宇記稱五臺山在代州道經以/為紫府山内經以為清涼山又華嚴大疏清涼山即五)¶
(臺山夏無炎暑故曰清涼五峯聳出故曰五臺/云云道藏釋典均有是山其得名較此為舊云)然胥同¶
幻名乆近何須驗山名既属幻寺名益觴濫而在兹言¶
兹雲林喜蒼淡静室小憩坐藉用消塵念¶
<pb:KR4f0005_WYG_400-3b>¶
　　寄題掃葉樓三曡舊作韻¶
掃葉當年誰號樓爾時興想湛乎秋吾因絜矩扵克己¶
一㸃弗留方寸頭¶
　　朝天宫¶
宋時天慶宫朝天明季易總以居羽流世改地無革然¶
思朝天義盖謂飛雲舄流鈴與擲火鬱羅謁有赫天在¶
人人心對越匪朝夕夫豈藉黄冠緑章達心赤¶
　　江寧行宫八詠¶
<pb:KR4f0005_WYG_400-4a>¶
　　　勤政堂¶
　　　　前殿三楹為咨政覲接之所御苑山莊之以¶
　　　　勤政題額者甚多兹時巡莅止亦以是顔之¶
　　　　扵展義尤協¶
祖訓由来勤政先在宫時邁總應然深居肯祇搆清詠¶
引見除官取衆便(昨駐蹕江寧凡江省地方文武員弁/有應行遷授赴京引見者即就近命)¶
(行在吏兵二部帶領引見/以免其長途往返之勞)¶
　　　鑑古齋¶
<pb:KR4f0005_WYG_400-4b>¶
　　　　在勤政堂後庭中海棠四本扶疏古致憩息¶
　　　　之餘睪然逺念不勝殷鑒之思焉¶
事當鑑古亦其常即境題齋敢不蘉豈必六朝舉往蹟¶
近看明代此興亡(洪武興於此福王滅於/此天命無常吁可畏也)¶
　　　鏡中亭¶
　　　　斯亭峙水中央南北接以曲折畧彴澄光漾¶
　　　　影宛在鏡中行也¶
淥水中亭號鏡中旃摩弗藉照恒空妍媸自取都無我¶
<pb:KR4f0005_WYG_400-5a>¶
此是人間最大公¶
　　　彩虹橋¶
　　　　鏡中亭南北邐迤雙橋卧波飲練不啻太白¶
　　　　詩中畫意¶
曲折雙橋接水亭朱欄倒映綠波渟試思何以彩虹號¶
閃影波翻無定形¶
　　　塔影樓¶
　　　　池北有樓登眺近逺諸景在目宋熙寧賜名¶
<pb:KR4f0005_WYG_400-5b>¶
　　　　普照寺中鐵塔巋然影落窻牖間因以名之¶
拾級登樓納逺景巍然塔影入樓窓曰空曰色如何判¶
此際惟應萬慮降¶
　　　聴瀑軒¶
　　　　庭下瀑水潺潺跳珠濺雪聴之儼有匡廬天¶
　　　　台之勝正不妨即寓全提爾¶
平池亦復有髙低濺石為聲韻各携此是八音繁㑹䖏¶
不齊中自有其齊¶
<pb:KR4f0005_WYG_400-6a>¶
　　　綠浄榭¶
　　　　園東偏虚榭三間周匝琅玕萬个綠陰入座¶
　　　　几榻生涼渭川千畝斯得其槩¶
宻圍敞榭令人逺暫坐翻因意與遲最愛琅玕初過雨¶
雲棲重拂露珠垂¶
　　　判春堂¶
　　　　室前芍藥欲開古梅早謝乗春時邁之意固¶
　　　　在彼不在此也¶
<pb:KR4f0005_WYG_400-6b>¶
庭梅結子藥欄開判斷春風著意催八景往年都頓置¶
七言促就蹕將迴¶
　　金陵詠古¶
　　　鍾山¶
使呉諸葛識形勝首曰龍蟠扵此間大帝避名改號蒋¶
至今人祇説鍾山¶
　　　石頭城¶
六朝建業廢興㡬據要多先趨石頭過後巖城無一事¶
<pb:KR4f0005_WYG_400-7a>¶
漠然江介閲春秋¶
　　　長干里¶
長干妓院盛前明翠柳輕煙尚有名體恤不應殷至此¶
(長干里為前明妓院明初設立官妓以供朝覲人員/及應試士子逰讌陪侍以此示體恤實大乖政體也)誨¶
淫豈足示章程¶
　　　古新亭¶
晉代新亭今古新勞勞閲盡古今人従容安石真風度¶
笑指郗生入幕賔¶
<pb:KR4f0005_WYG_400-7b>¶
　　　烏衣巷¶
南去秦淮朱雀橋橋頭有巷久名標風流王謝烏衣䖏¶
(上/聲)厯晉還稱至宋朝¶
　　　邀笛步¶
盛傳邀笛近青溪放浪寧須句屢題爾日偏安運非泰¶
諸人何事樂如迷¶
　　　華林園¶
南朝佳勝説華林未見民艱䖏㑹心或擬濮濠或列肆¶
<pb:KR4f0005_WYG_400-8a>¶
至今蹟總不堪尋¶
　　　樂逰苑¶
&KR0808;比荆榛蔓土邱山南城北蹟難求劃江南北已分界¶
何暇扵斯為樂逰¶
　　　鳳凰山¶
大鳥永昌里集曾元嘉遂以詡休徵真乎已遜漢宣帝¶
廿五年凡八見能¶
　　　何㸃宅¶
<pb:KR4f0005_WYG_400-8b>¶
何㸃當時欲遁名至今故宅尚傳聲野梅依舊荒荆畔¶
枯菀儻来不繫情¶
　　　同泰寺¶
梁武扵斯三舎身欲人贖已濟僧貧藉人之利脩已福¶
佛便無嗔應亦嗔¶
　　　澄心堂¶
舊傳佳紙擅堂名玉版之間有尚卿逸少時原無此製¶
不妨五字貴如瓊¶
<pb:KR4f0005_WYG_400-9a>¶
　　江寧旋蹕駐棲霞之作¶
駐蹕三朝諸務成(如引見閲武謁/明陵考士之類)言旋恰值朗新晴未¶
能民意初無戀詎可神情畧有縈潤野農功過雨好棲¶
霞山景向人迎前斯劇熱今薄冷時莭何曾有定衡¶
　　慧居寺再疊乙酉韻¶
輕輿趂曉陽古寺徑知常是日弗多路(是日自棲霞至/龍潭未及三十)¶
(里便途至寳華/山慧居寺一逰)逰山到上方佛居無住處僧食有縁糧¶
却守毘尼律殊非棒喝塲以斯勤本分亦可度流光小¶
<pb:KR4f0005_WYG_400-9b>¶
憩還行館松隂鞭緩揚¶
　　留京王大臣飛報得五代元孫之喜詩以誌意¶
飛章報喜達行軒(十二日駐蹕龍潭行館留京王大臣/等由六百里馳報本月初八日呈曽)¶
(孫奕純慶得皇元/孫之喜具摺稱賀)歡動中朝及外藩(予得五世元孫實/自古帝王罕有之)¶
(盛事一時扈従王公大臣及外藩蒙古王公等/下逮官員人役聞之無不額手歡忭同聲頌慶)曽以古¶
稀數(上/聲)六帝何期今復抱元孫百男周室非五代三祝¶
堯封是一言耄耋人多兹鮮(上/聲)遇(世之登耄耋者甚多/而五世一堂則所鮮)¶
(覯予今年古稀有四已得五代元孫實為我國家萬禩/雲礽之慶    上蒼眷佑如此優渥予惟日益孜孜勤)¶
<pb:KR4f0005_WYG_400-10a>¶
(政愛民以/期仰副耳)獲兹惟益凛¶
天恩¶
　　渡江至金山¶
金陵巡蹕迴金山行館駐往還纔月餘韶光暗中度落¶
地有紅英依巖多緑樹流隂迅若斯陶侃語弗誤然自¶
太古来江天宛如故¶
　　題蘇東坡玉帶三曡舊作韻¶
竟與山僧忽若遺有為法却寓無為棄如敝屣契真偈¶
<pb:KR4f0005_WYG_400-10b>¶
蔵以華箱究假儀(蘇軾玉帶留與佛印鎮金山寺者後/遭回祿缺數版壬午南巡時曽為補)¶
(足製匣仍弆/鎮山門云)印老徒稱其語勝蘇公應悔此名垂囅然¶
自笑兹拈句扵不宜中増不宜¶
　　太古堂題梅¶
山堂别一區迥據山之隂是日有餘暇因而偶復尋古¶
梅植中庭花謝葉已森我欲寫其貌惜無貌可臨咄哉¶
此言失執象寧知音試看枯寂中圏圏㸃㸃心¶
　　過江至天寧寺行宫即事書懐¶
<pb:KR4f0005_WYG_400-11a>¶
問夜金山曙景鋪陽侯靜穏渡江艫老攀幼戀憐誠有¶
聖水靈巖耽本無瞥眼風光逾一月廑心民物永三吳¶
南巡六度禮斯蕆佑謝¶
神明敬感俱¶
　　迴蹕於大觀堂得句¶
觀我觀民義早申(朱注釋觀之九五謂不但觀身之得/失又當觀民徳之善否是分為二矣)¶
(予意九五為君象君與民原一體民之治亂係君之得/失休戚本相關未有民失其生而君得安其生者詳見)¶
(昨題大觀/堂詩按語)今觀迴蹕以南巡風恬浪静渡靈瀆綠重紅¶
<pb:KR4f0005_WYG_400-11b>¶
稀尚閏春北省幸霑膏澤遍(連日留京王大臣及直𨽻/山東河南各督撫俱陸續)¶
(奏報得雨深透/至盈尺不等)元孫適獲喜音新(昨留京王大臣馳報/皇曾孫奕純得五代)¶
(元孫之喜因/賜名曰載錫)斯來未負時巡義自審惟增勵悚寅¶
　　篠園詠芍藥¶
篠園逺為趣葯徑瑞兼稱(是處為䢴江廿四景之一名曰/篠園花瑞圃多芍藥已半開)¶
未免猶時態(花藥佳矣而/曰瑞則涉俗)偶來因興乗餞春風度逸(芍藥/富麗)¶
(雖不及牡丹而/逸乃其所長)迎夏露光凝得句還前進平山約我曾¶
　　題趙令穰江南春圖即書以賜篠園珎弆¶
<pb:KR4f0005_WYG_400-12a>¶
江南春閲遍寫照遇王孫將欲發行舫訝欣對憩軒(是/日)¶
(篠園逰憩/見此巻)花明偏暗栁神契可忘言題什弆原䖏溪山¶
永静存¶
　　再逰平山堂¶
舟依栁岸行行近輿指松巖欵欵登策馬而今慙畧少¶
觀民於昔倍為増幽探適遇其何戀拙速由来我所能¶
笑指綠疇麥芃䖏是前度為(去/聲)爾愁曽(昨過維揚正在/望兩此時迴蹕)¶
(則雨已透足麥疇芃/蔚比前此大改觀矣)¶
<pb:KR4f0005_WYG_400-12b>¶
　　題馬和之周頌圗¶
學詩堂記早成吾十二和之真蹟臚(乾隆庚寅嵗集内/府所藏宋髙宗及)¶
(孝宗書詩經馬和之畫圗十二巻弆之學詩/堂都為一笥各系以跋詳見御製學詩堂記)已是空前¶
無别望誰知繼後有同符適迴江國南巡蹕恰得馬家¶
周頌圗(甲辰南巡迴蹕復扵維揚得馬和之畫閔予小/子之什一巻宋髙宗書詩與前十二巻筆意宛)¶
(肖分而復合實為藝/林増一叚嘉話也)即境裒時甘雨足敬之匪懈敢忘¶
乎¶
　　過金灣六閘書事¶
<pb:KR4f0005_WYG_400-13a>¶
書事已詳庚子詩(壬午南巡時親臨髙堰酌定視山盱/五壩水誌豫開清口東西二壩以洩)¶
(湖水為釡底抽薪之計其五壩封/土不令輕拆詳見庚子書事詩)總因民瘼剔疏施定¶
其水誌扵清口免以潦侵及下陂(清口水誌既定五壩/不令輕拆自壬午以)¶
(後下河得免水患連/獲豐收職此之故)戊戌竟仍開五壩其秋幸早穫如¶
茨(戊戌年因儀封決口黄水由淮入洪澤湖宣洩不及/不得已始唘山盱五壩歸之髙寳諸湖又以次開南)¶
(闗車邏諸壩歸之下河幸其時下河早禾已收晚禾補/種無多未成大災然可一不可再惟䖍祝  神佑永保)¶
(安瀾堅閉五壩及此/南闗等壩為長策耳)雖然可一不可再䖍祝安瀾後莫¶
為¶
<pb:KR4f0005_WYG_400-13b>¶
　　山西巡撫農起奏報得雨詩以誌慰¶
仲春得雨滋二寸(先是農起奏報山西省城於二月二/十一日宻雨入地二寸有餘其山徑)¶
(髙寒之䖏積雪一二寸並據各府/州申報同日得雪土脈頗為滋潤)春閏兹稱深透霑(兹/據)¶
(農起奏報太原省城扵本月初四日得雨八寸又於初/八九日宻雨畫夜不止十分深透並據太原遼州等九)¶
(府十州暨歸綏道属禀報於初四五六七等日得雨自/四五寸至七八寸及深透不等髙下田疇同時透足麥)¶
(苗長發暢茂襍糧等項亦皆播種齊全農民咸深歡慶/等語晉省雨澤較山東河南等省尤為霑足實堪欣慰)¶
迤北向南麥將穗髙原下隰黍抽尖較之齊豫澤尤渥¶
覘以黔黎氣倍恬屢接邇来佳信報慰祈年望敬増添¶
<pb:KR4f0005_WYG_400-14a>¶
　　過車邏壩¶
丑年黄北决洪澤復流微(辛丑秋河決北岸之青龍岡/漫水經由東省金鄉魚臺等)¶
(䖏三數百里間蕩漾澄清至南陽昭陽微山三湖即係/清水下注邳宿桃清運河出楊荘口門歸海并將駱馬)¶
(湖牐壩開放由劉老澗下注六塘河歸海又開微山湖/下之頋家莊等引渠分洩盛漲恰值洪澤湖水勢平穏)¶
(得保安恬五壩連年封/閉故下河秋穫屢豐)五壩嵗連固下河秋獲肥未能¶
胥績底益用慎民依救弊補偏耳孜孜勑萬幾¶
　　題馬逺板橋踏雪圖用巴顔布哈題什韻¶
天雨六霙可為粟積素滿巖溪繞曲河中寫出浩然趣¶
<pb:KR4f0005_WYG_400-14b>¶
略彴踏過深見木題者能畫復能詩䝉古豈無人中玉¶
　按是圖有巴顔布哈題什署欵云伯顔不花元本䝉¶
　古人謂富為巴顔謂犍牛為布哈其命名以此彼時¶
　漢人不通䝉古語妄意音譯甚至有心譏訕昨題巴¶
　顔布哈古壑雲松巻已為辨正其訛兹復得是巻題¶
　什益見沿訛龍&KR0861;雖本人署漢名有不得不因陋就¶
　簡者因復為訂正並識¶
　　陜西巡撫畢沅續報得雨詩以誌事¶
<pb:KR4f0005_WYG_400-15a>¶
三月中旬普被澤(先據畢沅奏報三月十四五日得有/雨雪入土約五六寸其近省各属亦)¶
(據報同日/得雨等語)閏春復報雨霑靈(兹據畢沅奏陜省自三月/中旬得有雨雪後天氣乆)¶
(晴因䖍誠祈禱西安省城扵閏三月初四五等日復得/㴻雨至初八九日大雨滂沱連宵逹旦入土十分酣足)¶
(旋據各府州禀報同日均霑/䖏䖏深透覽奏深為欣慰)定知麥穂資飽滿更喜禾¶
苗勃綠青災後延綏憐鵠面接欣麋豆救鳩形(畢沅又/奏稱親)¶
(赴近郊察看麥苗正當出穂得此透雨倍加充實禾苗/亦勃然長彂至延榆綏三属災區得蒙渥澤可冀轉歉)¶
(為豐實深/欣幸等語)漫稱轉歉為豐幸西望吾民意未寧¶
　　洪澤湖六依¶
<pb:KR4f0005_WYG_400-15b>¶
皇祖詩韻¶
髙堰培髙並補虚甎教易石命為徐(庚子南巡迴蹕渡/黄臨視髙堰及清)¶
(口東西壩工據薩載請將三堡六堡等䖏卑矮甎工加/髙余以甎工不若石工經久因命再行確核不惜帑費)¶
(一例改建石工逐叚分年脩築以期永逺安瀾嗣據薩/載奏先將急脩各工扵四十六年春間辧竣其次脩緩)¶
(脩各工亦扵四十八年五月通工一律完竣共/用工料銀三十三萬餘兩次第徐脩石工胥蔵)今来厯¶
閲工胥蕆慶慰吾民微禹魚¶
　　閲接築髙堰隄工¶
甎工不若石工堅改築曽教庚子年(庚子南巡迴蹕閲/髙家堰工據薩載)¶
<pb:KR4f0005_WYG_400-16a>¶
(請將三堡六堡等卑矮甎工加髙余以甎工不若石工/經久因命改建石工不惜多費帑金分年脩築以資鞏)¶
(固兹一律加髙培厚改築完整既以衞民/兼因代賑瀕河州縣庶冀永逺安瀾云)培厚加髙一¶
律鞏衞民代賑兩謀全亦云救弊補偏耳恒念有孚勿¶
問焉(易益卦有孚恵心勿問元吉向嘗釋勿問謂加恵/於民不問其感徳與弗感徳以視厯来釋經者謂)¶
(加恵於民不問可知為/元吉之解較為切實)固堰可重隄不可當年¶
聖訓實昭然¶
　按髙家堰為黄淮闗鍵淮揚各府藉資保障恭閲¶
皇祖實錄康熙三十一年十一月工部議覆靳輔髙家¶
<pb:KR4f0005_WYG_400-16b>¶
　堰加築小隄一疏¶
皇祖諭曰承受洪澤湖大水全惟髙家堰是賴將髙家¶
　堰之隄築之使其益堅則可其外築一小隄有何益¶
　哉倘髙家堰之隄衝决則一小隄能禦之乎此皆靳¶
　輔執其向時意見而行之也先是二十六年靳輔請¶
　於髙家堰外另築重隄¶
特命廷臣㑹同地方大吏履勘又下九卿詳議罷其事¶
　兹復請加築小隄仍即曩時重隄之見膠執於中是¶
<pb:KR4f0005_WYG_400-17a>¶
　以¶
聖訓委曲申諭祗宜固髙堰捍障淮湖不宜加築重隄¶
　也繼復¶
命大學士張玉書刑部尚書圖訥二人察視加脩髙家¶
　堰工以期永逺堅固雍正八年¶
皇考以治河之道必須保固髙堰隄工使清水力能敵¶
　黄發户部帑金一百萬兩將隄工險要單薄䖏加脩¶
　石工為永逺之計余昨庚子南巡飭督臣薩載將三¶
<pb:KR4f0005_WYG_400-17b>¶
　堡六堡舊有甎工改石補髙培厚凡皆推闡¶
聖謨厯巡指示堅築髙堰之¶
訓諭以期金隄鞏固淮揚數郡得保安全因閲髙堰接¶
　築隄工謹識如右¶
　　六依¶
皇祖閲河隄詩韻¶
戌子丑三决(戊戌秋河决儀封南岸之時和驛至庚子/春合龍是年夏又决睢寧之郭家渡至秋)¶
(合龍辛丑秋又决儀/封北岸之青龍岡)殷憂切在宫詳籌新路徙(豫省青/龍岡屢)¶
<pb:KR4f0005_WYG_400-18a>¶
(經堵築功敗垂成因降旨詢問大學士阿桂等扵上逰/南岸相度形勢為改絃更張之計據奏履勘得上㳺蘭)¶
(陽三堡至商邱七堡一帶南岸添築大隄内開引渠俾/大溜由此掣歸故道入海等語隨勅大學士九卿等詳)¶
(議僉同降/㫖允行)逺遣本源窮(壬寅春因青龍岡合龍未就命/乾清門待衞阿彌逹告祭  河)¶
(神務窮河源據奏窮至星宿海西南三百餘里得一河/名阿勒坦郭勒䝉古語為金河其西有巨石名阿勒坦)¶
(噶逹素齊老蒙古語為北極石其上為天池流泉/百道皆作金色入阿勒坦郭勒實黄河真源也)幸底¶
蘭陽績(癸卯春開放蘭陽引河據大學士阿桂奏報三/月初一日開放引河奔騰掣溜十三日辰刻舊)¶
(河斷流十四日金門合龍棄北取南/一舉蕆工實荷    天佑  神助也)兼資海口通(自癸/卯春)¶
(開放新河大溜東注直達海口一律深通盖縁前嵗黄/水漫口時由山東金鄉魚臺一帶漫注微山湖入運至)¶
<pb:KR4f0005_WYG_400-18b>¶
(清黄交滙以下莭次澄清歸海均係清/水是以比較往年冲刷寛深尤為暢順)河臣朂敬慎毋¶
恃此成功¶
　　陶莊¶
　河神廟瞻禮¶
庚子儀封壩合龍¶
顯佑殊(儀封自戊戌决口至庚子南巡渡黄時尚未合/龍二月初十日展謁陶荘  河神廟䖍誠祈禱)¶
(十一日儀封兩壩即自行合龍不三四刻立見斷流/實由  河神顯估非人力所能到詳見庚子河復記)蘭¶
陽癸卯口故道順流趨(青龍岡自辛丑决口亦久未合/龍因命大學士阿桂履勘上㳺)¶
<pb:KR4f0005_WYG_400-19a>¶
(於蘭陽商邱一帶添築大隄内開引渠掣溜歸故道/入海癸卯三月開放引河一舉蕆工又賴  神助也)彼¶
此胥¶
神貺䖍誠謁¶
廟模北坍㑹清逺(昨冬據薩載奏黄河形勢扵郭家堂/老灘正在挑挖引渠間仰邀  神佑)¶
(乗勢塌寛全河大溜北向取直歸中自係善機因傳諭/該督及河臣等扵南北河灘嚴禁私築隄堰致礙水道)¶
(俾河流暢順民/生均資利益)昭事益欽吾¶
　　題仇英虎邱圖¶
實父名傳以工緻扵工緻具古為難訝斯可謂淡而穆¶
<pb:KR4f0005_WYG_400-19b>¶
急切莫尋倪與端水陸嬉逰胥自得李(昭/道)王(維/)家法有¶
兼殫即今展幀一迴憶境及畫圖不二觀¶
　　盛京將軍永瑋奏報得雨詩以誌事¶
盛京風氣涼三月方舉趾近下澣得雨尚不為遲爾(盛/京)¶
(莭候較遲兹據永瑋奏報於三/月十九日得有透雨正為及時)其日晉亦然數寸各屬¶
被(叶自農起奏報晉省及各属是日得/雨  四五寸至七八寸及深透不等)自西而至東迤¶
邐三千里(劉峩奏十九日承徳府得雨三寸永平宣化/得雨一二寸至三四寸不等李奉尭奏馬蘭)¶
(鎮属扵是日得雨霑足是自西至東普被三千餘里可/稱優渥是日巡蹕駐杭瞻禮上天竺黙禱北省雨澤靈)¶
<pb:KR4f0005_WYG_400-20a>¶
(感信有/徵矣)無不渥澤霑其零信靈矣實吾扵天竺致禱之¶
期是浙省祈必應斯語熟聞耳近逺乃不較感應迅如¶
此時膏利農耕不可無詩紀¶
　　過宿遷縣¶
春仲此度鑾潤野較齊好(二月間毓竒迎鑾北上奏途/次桃源清河等䖏得雨入土)¶
(四五/六寸)以近清(河/)桃(源/)界雨雪已霑早(宿遷與清河桃源/境壤相近春仲曽)¶
(獲畧霑/雨澤)夏初斯旋蹕未能副望飽南膏弗及兹(三月廿日/三四等)¶
(浙省甘霖大霈甚為透足薩載亦奏報蘇常江揚等府/及上江之太平鳯潁各属均扵十四五六等日先後得)¶
<pb:KR4f0005_WYG_400-20b>¶
(雨而宿遷一帶以近/北未獲優霑渥澤)北澤又離杳(昨據明興奏山東各/府属於閏三月初四)¶
(五日均得雨深透而此地/偏南又未及一律霑被)舟行乃水路揚塵猶浩浩陸¶
地自旱乾緑苗行將槁切切為(去/聲)望雨中心惄如𢷬一¶
隅有民人刻豈忘懐保¶
　　安瀾¶
　龍王廟四曡舊作韻¶
子丑寅之嵗連年三决河(庚子春時和驛决口甫合龍/是年夏秋又决郭家渡張家)¶
(油房堵合後辛丑秋又决青龍/岡閲壬寅至癸卯春始合龍)潰南輕下壑(時和驛郭/家渡張家)¶
<pb:KR4f0005_WYG_400-21a>¶
(油房均在南岸其漫水由賈魯舊河一/帶下注雖於田廬不無淹浸其患尚輕)奪北重停渦(辛/丑)¶
(所决之青龍岡乃在北岸恐水積沙停慮&KR0782;微山等湖/並致奪運闗係更重屢經堵築功敗垂成幸開蘭陽引)¶
(河始得/底績云)幸得蘭陽引稍紓瓠子歌總縁叨¶
恵貺謹以謝經過¶
祖¶
考胥勤是覲揚當若何¶
奎文昭殿額(廟懸書額皇/考御)¶
永佑願安波¶
<pb:KR4f0005_WYG_400-21b>¶
　　賜河東總河蘭第錫¶
永定分司久素知慎且勤河東擢開府川奠冀成勲初¶
任原廑念所為果出羣(蘭第錫由永定河道擢為河東/總河因初任尚属廑念到任後)¶
(據陳修防事宜及奏請畫定隄旁餘地種栁䕶根並申/禁近隄取土各條所奏竟有定見大慰朕懷因傳諭明)¶
(興何裕城飭属協/同妥辧以收實效)益當志黽勉副望俾予欣¶
　　陜甘總督李侍堯奏報甘省雨雪情形詩以誌慰¶
河西二三月雪澤已滋融更喜三月雨數寸霑河東閏¶
春之上旬省城澍雨濛(李侍堯奏甘省河西一帶先於/二三月間連次得雪該䖏田畝)¶
<pb:KR4f0005_WYG_400-22a>¶
(因積雪春融渠水暢流足敷灌溉至河東各属三月下/旬亦陸續得有雨澤兹扵閏三月初七八日省城㴻雨)¶
(沾灑濃隂宻布雨勢甚寛河東種植較早清明前後麥/苗均已出土早榖亦俱下種民情歡悦糧價中平等語)¶
東候暖扵西麥苗綠已芃大田均可種糧價平而中甘¶
省本瘠區近每春澤逢或因去貪吏(甘省往年無嵗不/報旱王亶望等藉)¶
(以飽其慾壑折糧冒賑虧帑殃民自辛丑查辦以後積/弊既清毎嵗春間連得雨澤或因懲貪除蠧仰感)¶
(天和慶蘇民困/惟益深乾惕耳)旋轉叨¶
帡幪慶蘇溝壑民益惕宵旰衷¶
　　過伊河入運口¶
<pb:KR4f0005_WYG_400-22b>¶
丁丑開伊河其勢尚未暢辛丑河北决洪波三湖放(辛/丑)¶
(青龍岡漫口之水由金鄉魚/臺下注南陽昭陽微山三湖)微山居下㳺浩瀚愁倒漾¶
因大疏伊河冀洩滔天漲(微山又居三湖下㳺滙為巨/浸其尾閭一由荆山橋河入)¶
(運一由韓莊牐入運丁丑嵗因湖水盛漲開此伊家河/長六十九里由韓荘牐下洩入運前嵗壬寅因厯時既)¶
(久従前開挑時山根砂礓未能如式必湏大加桃深方/資利益因命袁守侗先同何裕城㑹勘並命大學士阿)¶
(桂再行復勘籌定興工大加開挑於十二/月工竣比前更覺寛深湖水得暢逹入海)終属補偏策¶
亟力闢砂礓(叶/)幸今河復古運道原無恙過斯有餘惕¶
愧我無一當¶
<pb:KR4f0005_WYG_400-23a>¶
　　柳泉¶
登陸至徐州途長逾百里大吏欲莭勞中途行館起此¶
畨重南巡禁工作有㫖諸凡命依舊新營止此耳然亦¶
有軒堂有山復有水信宿之所費中人十弗止遐憶漢¶
文言惟増恧而已¶
　　荆山橋¶
丁丑過荆橋河過沙&KR0782;去路細(荆山橋東接邳睢西連/豐沛長三里許乾隆丙)¶
(寅年發帑重修至丁夘年告成丁丑南巡經過時因丙/子秋河决孫家集黄水經此入海橋洞一百五十九孔)¶
<pb:KR4f0005_WYG_400-23b>¶
(不足分洩其時水過沙停/橋孔半多淤澱去路遂微)壬午過荆橋幸因無事麥浪¶
翠(壬午南巡時以劉統勲所築河北孤山新土隄成湖/河之水由孤山茶城等䖏經橋下東入運河幸獲無)¶
(事是以過荆山橋詩有漲波未至/春膏足且喜農民穫麥歌之句)乙酉過荆橋督責去¶
沙沙近積(黄河至徐州而窄河員每持束急易漲之説/聴漫水洩歸荆山橋以故河多&KR0782;埂㣲湖趨)¶
(下之勢不暢戊寅夏遣劉統勲相度議築河北孤山新/土隄黄流乃不旁溢湖水亦惕消無阻甲申春撫臣崔)¶
(應階請濬荆山橋乃命兆恵前来㑹勘添建新牐使湖/水暢流入運其疏濬荆山橋本為去沙漲計而工員圖)¶
(省力沙弗逺運積兩傍㡬與橋欄齊民因種麥田占河/身至十分之六彼時即不以為然有橋建苟非虚河疏)¶
(功乃捐二者必居一吾心實未/安之句詳見乙酉荆山橋記)占河十六同不疏仍以¶
<pb:KR4f0005_WYG_400-24a>¶
穫麥陳大吏前年微湖漲水多長橋疏洩猶未利乃及¶
潘張兩引河歸黄聊救燃眉計(辛丑青龍岡漫口黄水/下注由城武金鄉魚臺)¶
(等䖏蕩漾澄清滙歸三湖入藺家山由荆山橋下注其/時疏洩猶未暢利因命薩載等廣籌去路開挑潘家荘)¶
(張家荘等引河分洩入黄又啓放駝車壩栁園頭一帶/牐壩由漣河六塘河宣洩入海是以癸卯合龍後積水)¶
(易消然又恐分洩太過復将臨湖各牐壩次第堵閉收/蓄水勢以濟重運凡此皆随時酌劑不惜帑項相機補)¶
(救然終無一勞/永逸之計也)即今河復此無藉更恐洩多謀堵閉荆¶
山過水仍如前酌劑相機豈惜費終乏一勞永逸策蒿¶
目平成祗心愧¶
<pb:KR4f0005_WYG_400-24b>¶
　　題黄樓五曡蘇東坡韻¶
庚子寄題當吟説未至徐州舟竟發其年因未值閏月¶
迴途期迫槳盪滑(庚子南巡未至徐州以其年無閏計/程至五月初九日始迴蹕至京)¶
(北郊及廷試諸大典為期已迫不及/親臨有寄題黄樓四曡蘇軾韻之作)徒遣重臣馳勘踏¶
王事豈惜勞靴韈(是年命大學士阿桂總督薩載同勘/陶莊黄河及雲梯闗外入海情形又)¶
(命尚書嵇璜同薩載/勘徐州應添石工)周家莊至韓家山一律石工禦嗋¶
呷(自周家荘石工起至韓家山靈神廟一帶凡四百三/十丈地當徐城上㳺乆擬一律接築石工至是不可)¶
(再緩因命嵇璜薩載等前往履勘/興工以期永保安瀾不惜帑費也)南北兩岸為次第乗¶
<pb:KR4f0005_WYG_400-25a>¶
河未復興鍫鍤(丁丑壬午乙酉三次南巡均至徐城閲/視其河南岸既添甃石隄而北岸土隄)¶
(自大孤山至蘇山則戊寅夏命劉統勲相度議築者兹/庚子改築之韓家山石工四百三十丈據勘估砌石十)¶
(七層其接連山脚之二十丈地勢較髙砌石十二層共/估需銀九萬二千餘兩即令薩載等核實辦料次第接)¶
(築已扵壬寅/年大工告竣)壬寅大工已告成萬户安眠免驚殺今年¶
通閏有餘暇紆蹕重来叩龍刹况幸癸夘復故道商賈¶
往来鳴榔軋河南咫尺即徐城城上飛樓埤堄壓下臨¶
無地水流滔平眺有屏山層齾玉局險韻凡五曡拙速¶
篆煙消睡鴨詩成依例仍勒壁頗喜文光騰煜霅¶
<pb:KR4f0005_WYG_400-25b>¶
　　題雲龍山行館¶
庚子徐州實未臨閲隄此重(去/聲)舊途尋並山接築曽差¶
看(庚子南巡未至徐州因遣嵇璜薩載查勘周家莊至/韓家山接築石工四百三十丈一律修整扵壬寅年)¶
(已告/工竣)易石蕆工此慰心别館雲龍憶昔駐大彭風物入¶
新吟拈毫㑹意扵何是一瞬廿年仍碧岑¶
　　雲龍山詠古¶
龍使為靈斯曰雲好(上/聲)山弗雨亦氤氲憑依信不可失¶
耳變化其誰所擅云放蕩底須述蘇蹟雄竒扵是訝韓¶
<pb:KR4f0005_WYG_400-26a>¶
文廿年面目依然我何有行知尊所聞¶
　　試衣亭四曡蘇東坡韻¶
欲解衣乎欲著衣猜東坡意立晴暉爾時行志未能也¶
想共山人(謂張/天驥)羡鶴飛¶
　　題放鶴亭¶
䖏士浙放鶴(林/逋)率欲視如子山人徐放鶴(張天/驥)未定以¶
何擬率欲有為法未定無為旨以是相等度此似勝乎¶
彼重儓笑山莊(避暑山荘亦有放鶴亭故乙酉題雲龍/山放鶴亭詩有我亦山荘聊仿作祗虞)¶
<pb:KR4f0005_WYG_400-26b>¶
(貽笑彼胎/仙之句)更不如林耳¶
　　大士巖¶
招提恒有廢興時廢則蕭條興陸離大士如如巖畔坐¶
廢興一切付無知¶
　　黄茅岡¶
同扵生物殊於所(&KR1357;括東坡荅/張山人書)白葦黄茅荒瘠宜笑傲¶
岡頭千古韻此情寧許俗人知¶
　　蘇隄¶
<pb:KR4f0005_WYG_400-27a>¶
城外荒隄跡可尋爾時太守愛民心輕風隨分(去/聲)吹桃¶
栁底論彭城及武林¶
　　賜河南巡撫何裕城¶
兩世豫州撫况隨父任曽(何裕城之父何煟任河南/巡撫時裕城即隨任學習)政¶
方應所悉家訓夙常承莫謂已知可要當益勵仍河防¶
資協理(何煟長扵河務裕城亦所夙習/豫撫亦有協理河務之責也)安晏福黎蒸¶
　　栁泉行宫八景¶
　　　春靄堂¶
<pb:KR4f0005_WYG_400-27b>¶
昨朝甫到頗無暇今日言旋適有閒逰目拈毫詠諸景¶
一堂春靄接卿班(是堂為行宫前殿駐蹕批摺向軍機/大臣發旨及宣召地方大吏咨詢政)¶
(務之後方一/逰目諸景也)¶
　　　怡神室¶
樸楹五架額怡神(即寢/室也)宵養扵是契静因曰静於斯能¶
静否片時念及萬方民¶
　　　知依齋¶
所其無逸在知依行館幽閒首夏時親切民情盈蹕路¶
<pb:KR4f0005_WYG_400-28a>¶
足衣食否為思之¶
　　　水樂庭¶
東陽未至杭纔至(東陽杭州均有水樂洞東陽非蹕途/所經杭郡水樂洞則甫在杭州經臨)¶
(題/詠)水樂扵斯又聽聲謾擬蘇詩舉再三(去/聲)世間何事匪¶
虚名¶
　　　鳴翠亭¶
翠流扵目鳴聞耳目色由来即耳聲悟得色聲本無著¶
翠兮何不可為鳴¶
<pb:KR4f0005_WYG_400-28b>¶
　　　含漪館¶
澄鏡溶溶繞砌墀微風不動亦含漪設如畫舫相比擬¶
若水民情亦可思¶
　　　俯綠墅¶
栁泉名以因多栁繞墅更多泉水披一綠雖然分上下¶
巧看聯接有長絲¶
　　　漾影橋¶
月様横橋鏡様溪假山斷續接長隄俯看影漾團圞䖏¶
<pb:KR4f0005_WYG_400-29a>¶
七寶廣寒中覓題¶
　　命彭元瑞曹文埴撿四庫全書古来見元孫者有¶
　　　㡬據奏自唐迄明凡六人詩以誌事¶
五世元孫膝上珎(子為膝下至若元孫/反當抱之膝上矣)撿兹有幾命儒¶
臣奏来詳悉翻四庫特出禎祥得六人(四庫全書載唐/錢朗宋張燾元)¶
(呉宗元明羅恢歸璿文徵明/六人皆以耆壽得見元孫)恰彼古稀帝同數(庚子年/屆古稀)¶
(因查自三代以下帝王年逾七十者漢武帝梁髙祖唐/明皇宋髙宗元世祖明太祖凡六帝然皆未親見元孫)¶
(也/)贏其家慶我饒臻如斯¶
<pb:KR4f0005_WYG_400-29b>¶
天貺叨駢曡忍不敕㡬心愛民¶
　昨因慶得五世元孫命彭元瑞曹文埴撿閲四庫全¶
　書自古以耆壽得見元孫者凡㡬人兹據奏三代以¶
　上不可考秦漢以後隋以前未有其人惟山堂肆考¶
　載唐錢朗南昌人仕唐官光祿大夫元孫數人皆以¶
　明經為縣宰年一百七十餘嵗又周必大平園續藁¶
　載宋張燾饒州人孝宗時㕘知政事年七十五見元¶
　孫一人又宋濓潛溪集載元呉宗元紹興人不仕年¶
<pb:KR4f0005_WYG_400-30a>¶
　八十八及見元孫舉觴為壽抱置膝上望者謂神仙¶
　中人又明文衡載明羅恢吉安人永樂時官國子監¶
　博士年八十二見元孫一人又明歸璿崑山人即歸¶
　有光之髙祖見有光集璿有髙元嘉慶堂頋九和為¶
　之記又明文徵明甫田集載戊午元旦詩有百嵗幾¶
　人登耄耋一身五世見曽元之句考徵明年九十有¶
　元孫二人等語臣庶以耆夀得元孫者僅止六人帝¶
　王中臻斯盛者尤未之前聞予叨膺¶
<pb:KR4f0005_WYG_400-30b>¶
天貺嘉慶駢蕃若此惟有益深乾惕勑㡬愛民以冀仰¶
　荅¶
昊蒼純佑耳¶
　　微山湖¶
辛丑河決北事較決南巨金(鄉/)魚(臺/)雖停沙清水艱他¶
去三湖以次漲微山下流所(辛丑青龍岡漫口之水滙/歸南陽昭陽㣲山三湖而)¶
(㣲山湖尤居下流為衆水所歸/汪洋浩瀚與運河連為一片)宵旰勑大吏亟力籌洩¶
路(叶等辛丑壬寅因青龍岡漫口屢築未成降㫖命薩/載  查勘亟籌去路嗣據奏漫水由微山湖下注邳)¶
<pb:KR4f0005_WYG_400-31a>¶
(宿桃清運河出楊莊口門歸海將駱馬湖竹簍牐先行/開放其餘各牐壩次第唘放洩水由劉老澗下注六塘)¶
(河歸海並開挑㣲山湖下之頋家莊等引渠分洩水/勢為一時權宜補救之計幸而運道河湖得保無虞)然¶
猶異常盛丈深難計數(下㳺去路雖多而来源本大湖/水猶異常盛漲測量深二丈三)¶
(四五尺/不等)漕船有失事哀哉運丁苦沛縣竟頽城吾民受¶
悽楚為之切憂煎不靳賑恤普昨嵗幸河復微湖潦消¶
屢(上年漫口未合湖河水勢相連漕船行走有被沉溺/之事曽降㫖將應賠米石全行豁免以示體恤至沛)¶
(豐等縣及山東之金鄉魚臺被淹最重而沛縣城垣竟/致頺圮莭經降㫖撫恤並加恩將被水各州縣給予常)¶
(賬俾災黎不至失所幸昨嵗青龍岡漫口合/龍河復故道積潦漸消居民於是始獲安堵)翻慮消太¶
<pb:KR4f0005_WYG_400-31b>¶
多濟運漸築堵(自昨嵗三月漫口合龍後㣲山湖水勢/陸續消落至八九月湖水止存一丈三)¶
(尺五寸已符往年定誌又當預為儲蓄因今薩載等将/㣲山湖尾閭五道引河並運河中河各牐壩及藺家山)¶
(草壩乗時接築堵閉/收蓄水勢以濟重運)縴道以次修(濟寜以南運河兩岸/工程分作四十九段)¶
(前據明興等奏過白露後隄岸均已涸露現在積籵鳩/工簽樁夯土畚鍤雲集在事各委貟及夫役等無不歡)¶
(欣鼓舞踴躍從事所有隄岸各工/均一律興修趕辧扵春前完竣)往来利行旅乗勢在¶
待時罅苴惟漏補敢言希平成悚慚不遑䖏¶
　　過沛縣¶
我過沛縣境不見沛縣城移城向西北髙䖏謀久恒實¶
<pb:KR4f0005_WYG_400-32a>¶
因壬寅潦追憶心猶怦河決青龍岡一片水鋪平埤堄¶
為之湮老幼為之驚嗟嗟我赤子忍弗救其生蠲租豈¶
待言賑饑繾遥情那論極次貧踰年周濟増(沛縣自辛/丑九月猝)¶
(被豫省漫口之水下注將䕶城隄冲塌水由東北直入/沛縣壬寅八月又因風大水湧城墻及衙署民房悉皆)¶
(坍塌莭經降㫖撫綏并加恩常予賑恤至合龍後復降/旨展賑至癸夘六月又以該縣及銅山豐邳等州縣並)¶
(山東之金鄉魚臺濟寧等䖏低地未能全/涸復降旨再行普展賑五個月以資接濟)即今河雖復¶
涸地已可耕慮其乏顆粒借種(上/聲)資經營(沛縣等低窪/地方除展賑)¶
(外其災分稍輕地畆並諭令該督/撫等酌借籽種俾得趕種春麥)舊城地本窪移建就¶
<pb:KR4f0005_WYG_400-32b>¶
髙坪(沛縣舊城地本低窪難以修復前經諭令薩載於/沛縣境内各鄉履勘髙地移建城垣嗣據奏履勘)¶
(得該縣西南三十里之戚山地勢較髙五六尺且南有/縷水隄北有太行隄東臨曡路三面欄截可期永無水)¶
(患該䖏舊有村荘即為南闗形勢亦甚聨絡因飭尅期/發帑委員分段承修責成道府督催扵昨嵗脩建完整)¶
(閭閻安堵士/民同聲歡忭)老幼来謝恩幸少鳩鵠形痛定思事前憐¶
之慙愧并¶
　¶
　¶
御製詩五集巻八¶
