# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:14.208929
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷八十五
<pb:KR4f0005_WYG_248-1a>¶
欽定四庫全書¶
御製詩三集巻八十五¶
　古今體九十八首(庚寅一/)¶
　　庚寅元旦¶
占穰喜復值庚金少海初曦殿角臨負扆又兹宵旰始¶
膺圖不覺歳年深正供普免培民氣恩榜重開恵士林¶
曹植漫陳元㑹什宋祁誰獻守成箴¶
　　元旦試筆¶
<pb:KR4f0005_WYG_248-1b>¶
蒼龍金虎運璿杓綵筆花牋又頌椒首祚元陽新歳旦¶
重熙累洽大清朝紀年恰是卅五始數日還欣廿四饒¶
詰曉炷香拜¶
天地䖍衷惟祝雨暘調¶
上章引逹泰符臻農諺登秋夘值辰(農諺一日得夘十/分秋今歳元旦適)¶
(建已/夘)仙木駢羅朱户燦春旛旖旎綵屏新倐過五十臨¶
六十益勵心寅撫歳寅履慶延洪俞衆籲行將¶
翟輅奉時廵¶
<pb:KR4f0005_WYG_248-2a>¶
　　元正太和殿賜宴紀事二律¶
征緬官兵振旅旋朱波懐畏靖蠻邊六旬大慶從羣請¶
(今歳逢朕六十萬夀禮臣稽典/請於元旦賜宴先期具疏以聞)卅五君臨勵久䖍盛禮¶
又週十年閱(自庚辰舉行慶典/屇今歳紀一週)通班嘉許百工聨底須¶
給事陳祥桉(見唐書/禮樂志)實政勤祛虚瑞傳¶
曉晴傍午佈濃隂旋見祥花飄鬱森禮重晨㕘而晝㑹¶
庚居辰過又寅臨試看雁詣還鱗萃詎在奉珪與獻琛¶
較量農占誠大吉(元旦日欲風日雲雪皆有為/上歳祥占是日正符嘉兆)垂衣南¶
<pb:KR4f0005_WYG_248-2b>¶
面倍生欽¶
　　鄒一桂嵗朝圖¶
白石紅梅傍水仙瓷盆供養淨而娟分明一段江鄉景¶
圖作嵗朝吉語傳¶
　　木根如意¶
　　古根結蟠自然成器葢得之天全者敬惟¶
皇祖手澤所貽法宫永寶賦以誌之¶
貌古以神全體輕用樸堅簮錞笵姬代¶
<pb:KR4f0005_WYG_248-3a>¶
揮座緬¶
堯年西暖閣中秘嵗朝圖裏傳(如意凡二舊同吉祥草/並貯周虎錞癸未新春)¶
(曾與盤列囬部貢果合/繪為嵗朝圖系詩以紀)廽頭若相顧執友正齊肩(其一/刻有)¶
(執友/二字)¶
　　執友¶
　　亦木根如意也執友其舊名並刻黄山主人延齡¶
　　長命客字於上樛然古穆置乾清宫錞于中即已¶
　　百年矣¶
<pb:KR4f0005_WYG_248-3b>¶
仙骨稜稜誰執友主人即是黄山否深山大澤弗屑居¶
秘殿崇宫永為守靈根突兀挐龍蛇竒文纒繆走蝌蚪¶
漢唐以上不可知漢唐以下誠無有錞于倒置不待叩¶
箇中妙義憑㑹取靜為用亦謝指揮八千春秋斯並夀¶
　　降㫖普免天下正供詩以誌事(有序/)¶
　　國有大慶歛福以敷錫為先民可常懐孚恵而徳¶
　　心宜廣溯在丙寅丙戌普曽蠲賦蠲租凡皆體¶
皇祖之深仁總期臻兆人於殷阜兹届朕躬六旬周甲¶
<pb:KR4f0005_WYG_248-4a>¶
　　喜逮寰區繼值¶
慈闈八袠令辰祝伸連嵗尊親而誠形頌禱嘉彼總總¶
　　林林熙洽而運際昇平撫斯樂樂利利繄綏萬既¶
　　貽豐屢象實咸寧而取一原凖恒經供由惟正然¶
　　施生之道用下下而大光若庶富之加乃多多而¶
　　益善矧時府庫無虞其或匱宜使草野常留其有¶
　　餘爰循¶
舊澤以推恩更沛新綸而宣愷自三十有五年以始省¶
<pb:KR4f0005_WYG_248-4b>¶
　　逓參輪計二千八百萬而贏額均全貸恰晷徳金¶
　　穰迭叶有秋知樂倍裕和况嵗枝木盛兼符方春¶
　　適令隨長養布十行之寛詔蘄繼今申迓¶
昊禧合萬國之懽心願持此洪延¶
懿夀式昭令典用述長言¶
丙寅正賦免寰陬屈指嵗支又再周惟是愛民念無已¶
不言節用澤還流(方今帑藏充盈户部核計已至七干/三百餘萬每念天地生財祗有此數)¶
(自當宏敷渥澤俾之流通而國用原有常經/無庸更言撙節不必若魯論之連類而及也)¶
<pb:KR4f0005_WYG_248-5a>¶
祖功敬繼幸成倍(朕寅承洪緒惟以法免直祖愛民為/本    皇祖昔曾普    省正供一)¶
(周朕今幸得再循繩耳/前烈惟益勉切繼)¶
慈夀恒緜祝更悠設使三畨能遂願(朕即位之初即對/    天申願我)¶
(位皇祖幼齡踐阼得至六十一年為亘古所希有朕即/  時已二十有五若至乾隆六十年朕夀亦八十五矣)¶
(斷不敢與與丙皇祖並肩即當歸政引年惟時亦仍下/普蠲之詔    寅及今而三此則    上天嘉貺實亦)¶
(天下臣民/之福慶也)與民歡喜戴¶
天庥¶
　　扎卜扎雅木椀¶
<pb:KR4f0005_WYG_248-5b>¶
草根成木質西藏著靈竒(云能辟/毒物)既是佛經地何虞毒¶
物施足承金鏤虺口縁(去/聲)鐵蟠螭面目本來好多斯文¶
飾為¶
　　題董邦達春華集慶小冊¶
　　　春渚探梅¶
野塢溪橋霏雪香良朋相與泛滄浪挐舟春渚知何處¶
鄧尉山隂光福陽¶
　　　春園戲嬰¶
<pb:KR4f0005_WYG_248-6a>¶
梅已酣紅栁初緑羣嬰作隊戲名園推梨讓棗彼知否¶
老安少懐吾意存¶
　　　春社祈豐¶
古寺風旛出樹杪﨑嶇寺路阻而修農民奔走祈春社¶
一嵗勤勞此起頭¶
　　　春洲挑菜¶
暖入春洲野菜生採來煙甲滿筐盛貧民餬口頗資此¶
玉食能無不動情¶
<pb:KR4f0005_WYG_248-6b>¶
　　　春雪漁艭¶
積來春雪暎春江破冷漁人泛野艭果否得魚猶摸索¶
恰如不見玉花摐¶
　　　春郊牧笛¶
草色鋪茵栁嚲絲東郊舉趾正其時牧童那管青牛瘦¶
短笛無腔且自嬉¶
　　　春雨新耕¶
濛濛春雨優而渥冒雨耕人勞亦歡正是恒年顒望際¶
<pb:KR4f0005_WYG_248-7a>¶
畫看容易即真難¶
　　　春溪放鴨¶
春溪藻緑恱鳬翁放去收來一水通不必為䦨亦無鬬¶
底須詭辯陸龜䝉¶
　　　春流脩禊¶
羽觴際渚曲流通峻嶺茂林暢恵風不識羣賢脩禊者¶
右軍當日可能同¶
　　　春雲出岫¶
<pb:KR4f0005_WYG_248-7b>¶
輕雲出岫始氤氲坐眺髙人逈不羣異我春朝望雨意¶
由來勞逸有攸分¶
　　　春山遊騎¶
春林吐葉淨而姢春谷淙淙始放泉雅似行春橋上望¶
吳山韶秀入吟鞭¶
　　　春泉竹塢¶
觱沸新泉初作聲未秋緑竹影縱横憶予閒訪雲棲寺¶
聴玉玉林中歩行¶
<pb:KR4f0005_WYG_248-8a>¶
　　　春城曉色¶
温暾曉旭上朱樓嫩栁輕煙淡蕩浮宛洛遨遊應日盛¶
果然春色滿皇州¶
　　　春澗鳴湍¶
飛泉落峡怒湍鳴已覺其聲壯昔聲自是源頭春雨足¶
村村欣看出新耕¶
　　　春林覔句¶
春林杖策賞煙光莫認奚童負錦囊雅正清真詩亦有¶
<pb:KR4f0005_WYG_248-8b>¶
雕蟲小技早輕揚¶
　　　春帆細雨¶
濕煙片片雨絲絲栁外風帆欲過遲甓社菱絲湖上下¶
所逢往往景如斯¶
　　安徽太湖縣民朱憲章偕妻劉氏同登百嵗大吏¶
　　　請旌並成是什以賜¶
　　百嵗題旌之疏嵗凡屢見似兹夫婦同庚期頤偕¶
　　老一堂樂順四世承歡者實所罕覯洵熙洽之祥¶
<pb:KR4f0005_WYG_248-9a>¶
　　而仁夀之徴也自不得僅以尋常人瑞視之¶
儘有老翁及耆媪鮮聞婦嵗等夫年成雙大夀真希覯¶
覔匹寰區孰並肩四代孫曾聚庭户一家耕讀樂鄉田¶
重熙喜值閭閻泰用紀人祥叶藻篇¶
　　雪(正月初/三日)¶
連朝藴釀宻雲垂侵曉瀌瀌遂霈施節未立春猶是臘¶
兆符元旦正宜時重樓十二皆皴玉(自正陽門至神武/門正十二重樓)¶
世界三千遍被釐拈筆欲吟還自問似兹何以答¶
<pb:KR4f0005_WYG_248-9b>¶
天禧¶
　　絳雪軒即景¶
御花園賞萬幾閒(坤寧門後為御花園軒在東廂/庭前古海棠數本以此得名)滕六¶
霏祥意不慳真瑞喜猶逢臘後虚名何必取嵰山鼎甌¶
烹瀹韻誠愜筐筥掃收事已閑(每雪後僕役掃収培樹/例有賞故無不喜為)¶
松柏可培海棠否性殊貞脆識其間¶
　　延暉閣¶
閣俯宫墻迥雅宜騁逺睋春光漸漏洩雪勢正婆娑脊¶
<pb:KR4f0005_WYG_248-10a>¶
欲平金鳯簷疑棲玉鵞曦輪韜亦可澤豈厭其多¶
　　碧琳館¶
節節雕瓊葉葉欒韶春真是報平安三冬望澤常眉皺¶
博得今朝慰眼看¶
　　賦得玉壺冰¶
十笏容文席一牕含假山望如增茗邈積矣更孱顔内¶
外虚明徹清新格調閑冰光迎尺宅得句孰能慳¶
　　羣峯雪霽歌題黄鼎大幅¶
<pb:KR4f0005_WYG_248-10b>¶
向聞宗蒼(張/)之師曰黄鼎其蹟葢弗多見見兩三羣峯¶
雪霽見斯幅理大物博實不凡乃知源清流必潔兹豈¶
易言青出藍峨嵋太華未可辨羣玉簇簇攅峯尖白雲¶
出没反在下雲下復有飛泉百道垂嶃巗精藍野店間¶
(去/聲)位置各宜其處堪幽探水碓舂米白流澗酒館避冷¶
青標帘過橋跁跒驢蹄滑負擔㱥殑客背儳山僧閉户¶
顧不出自把一巻㕘華嚴勞逸色空畧具示所饒逼人¶
寒意頓欲重裘添宗蒼告我畫應氣韻勝是乃突出氣¶
<pb:KR4f0005_WYG_248-11a>¶
韻全以神包函¶
　　題方琮倣黄鼎羣峯雪霽圖¶
雪霽羣峯矗玉簮巗枝澗瀑氣蕭森師承已自非私淑¶
况是親從粉本臨¶
棧道縈紆路幾盤炊煙旅店曉升寒客人驢背行猶顧¶
似是相存難不難¶
已入室偏未及門不遺形復有神存持將淨垢(黄鼎/號)原¶
圖看一例寒光射眼昏¶
<pb:KR4f0005_WYG_248-11b>¶
　　降㫖加開恩科詩以紀事(有序/)¶
　　文明燕喜頻年正慶洽¶
璇闈夀考作人兩試仍¶
恩推蕋榜開袠而典徴令甲紀科乃序叶由庚引春秋¶
　　以八千期秋實春華之並茂摶風雲者九萬恰雲¶
　　龍(前届/庚辰)風虎(今嵗/庚寅)之相從矧銓衡既廣疏通斯登¶
　　進宜多藹吉三場偕上懽隨翰墨以呼¶
嵩六琯初調澤沛絲綸於匡斗億載例兹¶
<pb:KR4f0005_WYG_248-12a>¶
永錫初韶用是載賡¶
錫類推¶
恩典具常十年恵一沛膠庠庚辛連嵗胥逢慶甲乙加¶
科永兆祥缺少人多為籌畫(舉人需次向多壅滯丙戌/㑹榜後特勅掄選多人發)¶
(各省以縣令丞倅教職等官分别録用廣為疏通昨嵗/復翰部量每省人缺多寡調劑適均俾益免於停積)¶
真文實行在明揚¶
慈寧萬夀循環數(上/聲)多士䝉¶
庥正未央¶
<pb:KR4f0005_WYG_248-12b>¶
　　新正重華宫侍¶
皇太后宴即景成什誌慶¶
家宴重華例有常承¶
歡首嵗葦千祥條風東陸暄初布愛日南陔晝漸長¶
恩謂六旬寛禮數(奉之儀慈諭一切跪/拜    皆令從簡)誠惟¶
萬夀祝康强瓦駕積玉山籠映¶
慈顧應知喜倍慶¶
　　奉¶
<pb:KR4f0005_WYG_248-13a>¶
聖母命賦得萬年枝上日初長¶
琪樹託根蘭殿旁蘢葱佈影玉階蒼承温枝愛春曦麗¶
含潤葉浮曉露瀼疑是再中金鳥駐那如無據紫鸞翔¶
内臣報覺蓮壺永宫女量同綵綫長瑞氣氤氲依幹䕶¶
和風淡澹拂柯香非關上苑虚傳號喜映¶
東朝實兆祥謝氏芝蘭寧比數周家姜姒共輝光¶
延庥襲慶歌苞茂萬嵗千秋奉¶
夀康¶
<pb:KR4f0005_WYG_248-13b>¶
　　題藍瑛雪景¶
峻嶺竒峯玉作堆寒溪不凍落瀠洄阿誰䇿杖野橋過¶
知是尋詩得句廻黒襯白留蹟弗襲松蒼楓紫面重開¶
王家飛雪千山法(見圖内瑛/自識語)粉本應從想像來¶
　　降㫖加賑去嵗各省被災諸州縣詩以誌事¶
九㝢正供與普蠲吾民休養俾安然喜無租賦呼之急¶
念有災傷被者偏(元旦下詔普免天下正供一年俾益/臻藏富惟念上年湖北江西安徽三)¶
(省瀕臨江湖州縣偶值霖漲被有偏災而江蘇浙江低/窪之鄉亦間有因夏雨成灾者雖均賑䘏如例届兹東)¶
<pb:KR4f0005_WYG_248-14a>¶
(作方興民食恐不免拮据復降㫖各/予加展賑期並借給籽種以資接濟)可廑向隅仍苦戚¶
因教加賑各勤宣恩殊等次施輕重(分别極貧次貧加/賑兩月一月並視)¶
(被災分/數為差)要在閭閻獲恵鮮¶
　　詣¶
雍和宫禮佛作¶
興慶當年選佛塲初春幾暇禮空王六街三市皆珠玉¶
利物宜人大吉祥東壁圖書原靜好(東書院即在宫/左側齋曰大和)¶
昔時嵗月黯神傷六旬兄弟相隨逐(時和親王以/領宫務相隨)話到¶
<pb:KR4f0005_WYG_248-14b>¶
髫年電火光¶
　　大和齋¶
竹石逕蕭森芸齋廣且深一時多古意萬物識春心風¶
細簾旌窣雪融簷溜斟大和契元善¶
聖日照於今¶
　　新正恱心殿¶
躍龍邸第炷香還路便因之到瀆山(元之瀆山即明/季之瓊島也)樹¶
態峯姿濯雪後屏南硯北伴幾閒三冬望澤心那恱一¶
<pb:KR4f0005_WYG_248-15a>¶
晌行春意始&KR0832;煙火皇都憑富庶可能此象遍區寰¶
　　閱古樓¶
重樓何事最稱竒四壁球琳寶翰披驀念今人斯閱古¶
古人那復閱今時¶
　　畝鑑室¶
冰鑑剛成畝妍媸已莫遺設將心照喻寸耳廓於斯¶
　　環碧樓¶
凍浦寒山映帶廊凭窓聊復賞煙光漫嫌引景猶蕭颯¶
<pb:KR4f0005_WYG_248-15b>¶
碧意其間爾許藏¶
　　嵌巖室¶
碪&KR1095;間搆室勝占瓊島隂循徑歩砟硌倚窓望林岑衆¶
木待春芳蒼松挺數(去/聲)尋冰湖儼明鏡朗徹開懐襟雖¶
無煙霞想聊結山水心¶
　　抱冲室¶
示謙謝莊賦訓虚張華詩二義均切我靜室則何知然¶
我處室中夫豈無所思受益玩易象戒盈體書辭十笏¶
<pb:KR4f0005_WYG_248-16a>¶
亦淵然遊息欣相宜¶
　　得性樓¶
就迥為髙築小樓蜃窓萬景畢來投靜觀物物契真性¶
云得豈因自外求¶
　　延佳精舎¶
上為得性樓下即延佳舎搆屋寧在多其楹本一架攬¶
景致不同㑹心原互藉譬如春氣鬯萬物含和化斯乃¶
佳之最亦豈資延迓¶
<pb:KR4f0005_WYG_248-16b>¶
　　坐冰牀至鏡清齋¶
太液平鋪鏡冰牀其面輾行至池上齋一鏡又重展鏡¶
雖殊大小照弗妍媸舛要在無成見順應因物辨趣符¶
定性書絜政吾當勉¶
　　焙茶塢¶
北地無茶豈藉焙佳名偶取副清陪亦看竹鼎烹顧渚¶
早是南方精製來¶
　　抱素書屋有㑹¶
<pb:KR4f0005_WYG_248-17a>¶
無華不因素素乃華所以椎輪大輅駕落葉龍艘駛然¶
則欲去華應自去素始素固不可去華又安能止當此¶
踵增日蒿目其難矣¶
　　看畫廊¶
髙下假山上廊腰縵轉循底須藉金碧惟是足精神花¶
鳥四時繪峯巒六法皴人皆解看畫畫可解看人¶
　　題畫舫齋¶
冰堅不可泛舫率塢中藏豈如舫作齋依舊俯林塘雖¶
<pb:KR4f0005_WYG_248-17b>¶
云艱行水而恒泊水旁四時具波意一篷含煙光誰能¶
忘筌蹄與之泝渺茫¶
　　古柯庭¶
古柯千百年湖石磊柯邊論地柯固古論石古在前賦¶
質羲皇代(石/)植根金元間(柯/)以此較久近奚啻彭殤懸¶
然不以石稱則柯幸名傳非附青雲士聞諸司馬遷¶
　　奥曠室¶
奥則難為曠曠於奥益佳生機鋪緑草嘉䕃覆髙槐委¶
<pb:KR4f0005_WYG_248-18a>¶
宛來延歩虚明坐暢懐率然成五字殊不費安排¶
　　降㫖酌免雲南兵行所過州縣錢糧及直𨽻河南¶
　　　湖廣貴州州縣錢糧詩以誌事¶
雖然戢武罷征緬尚有班師振旅旋比里或當執伇鮮¶
於民寧靳布恩駢秋征秋納寛恒賦十五十三例上年¶
(邇年征𠞰緬匪軍行經過地方供頓皆官為支給絲毫/不累閭閻而執伇服勞未免稍資民力曾予分别蠲緩)¶
(以奬急公今已降㫖撤兵復加恩將滇省承辦軍需州/縣正賦蠲十之五其官兵振旅所經各省蠲十之三等)¶
(差仍視往例而/恩膏則更溥焉)藏富用培元氣復朂哉官吏慎勤宣¶
<pb:KR4f0005_WYG_248-18b>¶
　　箑頭寫五君子圖四疊舊韻題句¶
一韻數疊剏東坡愈出愈竒取適性設如纎麗逞詞華¶
義乖風人翻為病五君子圖凡兩作頗類玉局飛吟興¶
張(若/靄)鄒(一/桂)錢(維/城)各什成一畫苑無題等曺鄭瓷盆襍植¶
儼聚奎朶殿春和景初孟寫真貌殊神則同氣求聲應¶
胥歸正五君五詠效延年却非踈誕託酒政¶
　　題吳鎮山水卷¶
　　　江天帆影¶
<pb:KR4f0005_WYG_248-19a>¶
臨江敞榭俯滄瀛對坐幽人似有評遥見風帆往來者¶
知他牟利抑牟名¶
　　　茅亭夕靄¶
茅亭四柱向空闊水面風吹夕靄凉笠者應非沮溺輩¶
荷鋤野彴趂歸忙¶
　　　松谷携笻¶
髙人應是右軍徒杖自蜀中寄否乎二老相看微若愧¶
亭亭他不藉笻扶¶
<pb:KR4f0005_WYG_248-19b>¶
　　　古木煙篁¶
古木槎枒葉已枯煙篁幾个緑相扶是一是二非一二¶
於此起心分别無¶
　　　村橋野艇¶
前山過雨漲纔消艇子隨流出野橋一例濛濛為墨戲¶
非關較量米家瀟¶
　　　栁隂垂釣¶
竿綫乗凉傍栁隂游魚想亦喜清潯銛鉤香餌渾無藉¶
<pb:KR4f0005_WYG_248-20a>¶
為(去/聲)彼機心勝逸心¶
　　　寒林歩屧¶
捲谷吹來廣漠風千林葉落見長空髙人散歩得神契¶
契在蕭踈慘淡中¶
　　　扁舟煙雨¶
幾葉煙帆泛碧漪溪風習習雨絲絲挐舟者不知衣濕¶
正是全身裏許時¶
　　　山徑探幽¶
<pb:KR4f0005_WYG_248-20b>¶
白足者僧杖者儒山蹊却顧歩踟蹰林中村舎近不逺¶
覆釡相招儻是乎¶
　　　石磯坐憩¶
叢樾隂森淨絶塵兀然袖手坐崖脣葛天氏世去已逺¶
仍有無為無事人¶
　　　叢筠晴碧¶
摇曳晴光巧入虚近濃逺淡互扶踈分明潑墨聊為戲¶
个个風敲緑玉如¶
<pb:KR4f0005_WYG_248-21a>¶
　　　草閣觀泉¶
因其勞不計其拙(見巻後/自識語)為語王君恕道人我謂勞工¶
神似者未如此拙趣超神¶
　　素尚齋¶
一雪天人喜開韶氣和盎紫光將賜宴藩部聨情暢待¶
備聊從容南臺且遊望玉林中循逕晶簾前展嶂滌目¶
更沃心此素實堪尚¶
　　淑清院¶
<pb:KR4f0005_WYG_248-21b>¶
凍泉珠凝(去/聲)落林塘塘上文軒翰墨香峙背數尋挐翠¶
柏依傍一曲繞紅牆景光欲淑權為戢水石惟清祗守¶
常設值羣芳争麗日於名反覺未相當¶
　　千尺雪二首¶
飛波紛委落嶙峋積素鋪冰一色勻豈不尋常斯對雪¶
果然假相弗如真¶
蒼松詭石百餘年計雪寧惟尺以千坐此祗宜賞幽素¶
綵燈何事綴簷前¶
<pb:KR4f0005_WYG_248-22a>¶
　　同豫軒¶
行時實願豫同民又值開韶淑景新綣彼茅簷蔀屋者¶
向隅寧止一其人¶
　　寶月樓¶
層構聳眈眈液池南復南新蟾纔一掐古偈悟千潭詎¶
必華燈賞雅宜清興探西山登處見春氣鬱煙嵐¶
　　涵春室¶
假山上置屋南液西南角亦自具登臨豈必在犖嶨氍¶
<pb:KR4f0005_WYG_248-22b>¶
毺下重簾蘭蕙芳華幄紅牆隔衢市靜聴鳴紙爆起蟄¶
物涵春斯室實先覺¶
　　長春書屋¶
每以新春至長春實副名詩書趣瀟灑松竹影縱横蠢¶
蠢觀生意蓲蓲協物情體元應我切布徳在躬行¶
　　題隨安室¶
隨安室是舊居稱此地讀書昔嵗曾敬業樂羣今不復¶
對時育物又何能石門煙月級偶拾冰牖春風景重(去/聲)¶
<pb:KR4f0005_WYG_248-23a>¶
憑攬鏡本來兹面目鬢邊底事雪華增¶
　　靜憩軒¶
靜自心生無不宜憩由境美偶逢斯設如藉境求憩者¶
了識於心鮮靜時¶
　　題文徴明倣古十二頁¶
　　　倣王維海山仙觀¶
崇椒仙觀俯滄瀛誰泛樓船一葉輕徐福非關權避世¶
成連應為巧移情¶
<pb:KR4f0005_WYG_248-23b>¶
　　　倣鄭䖍秋山行旅¶
秋林翦翦氣蕭蕭驢背行人過野橋真蹟何曾見三絶¶
畧資津逮已神超¶
　　　倣董源寒崕蕭寺¶
紅牆緑樹碧溪頭物色看來颯作秋摩詰輞川暫捨舫¶
寒崖獨去訪優婁¶
　　　倣燕文貴夏山過雨¶
雲歸山脚漲增津如滴層巒翠色新叢樾之間猶墜露¶
<pb:KR4f0005_WYG_248-24a>¶
支持破繖過農人¶
　　　倣趙令穰湖莊秋曉¶
湖上軒窓面面開輕風水際挟凉來髙人杖策石橋畔¶
應是初探秋信廻¶
　　　倣李唐松巖髙士¶
謖奏喬松緑映顔凉生襟袖坐髙閑超超筆意不凡處¶
晞古應論伯仲間¶
　　　倣劉松年水閣延賔¶
<pb:KR4f0005_WYG_248-24b>¶
水閣圖書伴靜娛明知石棧尚縈紆良朋夙有盍簪約¶
策杖溪橋過也無¶
　　　倣馬逺松亭眺雪¶
萬嶂素皴氣俱肅一松青蔚勢偏豪寒侵鑪火茶煙歇¶
漫認倚欄人姓陶¶
　　　倣趙孟頫雲岫臨流¶
臨水因之心不競觀雲還與意俱遲衡翁非擬王孫法¶
恰是神傳子美詩¶
<pb:KR4f0005_WYG_248-25a>¶
　　　倣黄公望富春秋色¶
峯色含蒼樹色紅閤閭一笠俯長空富春大嶺石渠弆¶
景概不同神韻同¶
　　　倣王䝉春渚垂綸¶
出水輕鯈欲上綸溪堂袖手立佳賔相看未免還相笑¶
似笑猶為有羡人¶
　　　倣唐棣楓林歸梵¶
楓林葉落打頭風笠子擎來似住空行脚僧人歸寺去¶
<pb:KR4f0005_WYG_248-25b>¶
小㕘恰證不言中¶
　　紫光閣賜宴外藩疊去年題句韻¶
正節欣逢¶
天澤行(初三日大雪繽紛自晨達午積可四五寸田家/五行以是日為上正三節適遇祥霙尤徴稔兆)¶
池冰鋪雪閃光晶筵開紫閣諸藩侍樂奏彤墀萬舞呈¶
廵酒都遵令儀什聴歌敢忘勅幾情驃蠻歸命王師返¶
(去嵗紫光閣賜宴有壁勒戰圖思往績逾年征緬底遲/成之句葢其時正籌進兵𠞰緬及冬月師抵老官屯攻)¶
(圍方急顧其地水土惡劣兵有病者因傳諭撤軍㫖未/至而緬酋適遣其頭目詣軍營籲乞歸誠傅恒等具奏)¶
<pb:KR4f0005_WYG_248-26a>¶
(遂俯從所/請班師)亦可云然告武成¶
　　正月六日重華宫茶宴廷臣及内廷翰林等詠玉¶
　　　甕聨句並成是什¶
天寶物華出有時巨璆成甕適逢斯訝來西極今傳珏¶
(元時玉甕以嵗久淪落乾隆乙丑命以千金易置承/光殿中俾毋失所今得是甕材製巨麗實為過之)莫¶
遣東方古擅詞綵勝迎人雙燕頡銀牋照几七言摛鳯¶
樓玉積誠同慶應以敬承敢以嬉¶
一廵三爵古常稱茶宴清班聞幾曾抽秘不忘箴則可¶
<pb:KR4f0005_WYG_248-26b>¶
探竒廼覺器相應尺盤升椀奚堪匹筆室墨壺恰得朋¶
莫詡頻緐方物貢較於堯擲愧尤增¶
　　玉甕聨句(有序/)¶
　　金應穰占鳯律韶華載啓玉徴徳産龍章瓌質初¶
　　呈將垂紀實之文用叶臚聲之唱粤自崑邱衍脈¶
　　闐嶺儲精謝氊包席裹於當時不辱西濛之豪敓¶
　　抒山元水蒼於此日留充東序之正供痕璺猶存¶
　　界道微分鋸齒輪囷不改挽輸直壓船脣三河滑¶
<pb:KR4f0005_WYG_248-27a>¶
　　碾冰匳詎費萬牛回首四部囏攻水磨漫勞重繭¶
　　生脛因兹度彼良工斷手須廿年以竢爾乃資乎¶
　　利器匠心甫六載而竣(此甕初付工琢按常時寶/砂&KR0008;石磨治法計之須二)¶
　　(十年乃得蕆事玉人有請用秦中所産鋼片雕鏤/者試之殊利㨗自癸未冬迄己丑長至月閱六年)¶
　　(而成程工/省十之七)陋紀甗䜌鼎之枵然難名法物矜燕珤¶
　　魯璠之瑟若曷副嘉稱然而數典云遥傳觀自近¶
　　瑪瑙哆言巨麗玫瑰讕語晶瑩殷商亦祗獲三朡¶
　　炎漢乃空求六璽謏聞未離乎䑕朴真氣或晦於¶
<pb:KR4f0005_WYG_248-27b>¶
　　虹藏越攷有元當至正之間相傳酒海艷瀆山之¶
　　製覆廣寒而作鎮凌瓊島以標竒從官咱馬排筵¶
　　翻匙恵徧衛士質孫備服立仗儀崇轉流竟落樷¶
　　祠虀蓄徒淹十斛薫沐旋登員嶠檀施特畀千金¶
　　相其麤礦留餘得地已圖臻瑞應對此礱鋟具美¶
　　交光尤契嫓援神雲海沿周笵之紋襄炭下觀泰¶
　　壹山龍發虞裳之彩銜暉旁爥榑桑腹圍量九一¶
　　而更贏軒管適符生數面徑㕘二五而皆合箕疇¶
<pb:KR4f0005_WYG_248-28a>¶
　　還協全規矧夫序届上章國慶剛逢周甲支臨引¶
　　逹¶
慈歡早洽先辛初元酺讌爰開百執羣斟露液三節(田/家)¶
　　(占正月初三日/為上正三節)祥霙肇布九農喜浃榖精十幹輪¶
　　初(是日/甲申)第盤盂而品推甲觀一春告協(立春前/三日)鐫¶
　　琬琰而質叶申堅敷和則韻押七陽聨宿則躔週¶
　　四舎期爾吟成特逹亦曰惟儒是珍顧予句卻譁¶
　　囂詎云昭徳之致也哉¶
<pb:KR4f0005_WYG_248-28b>¶
(御/製)竒物大䝉久秘藏飛來不翼羾天閶象山瓌寶應時¶
顯(産此玉在葉爾羌西南之闢/爾山闢爾者回語謂象也)¶
　　麟閣¶
鴻勲邁古揚五譯遂通蔥嶺道三河直抵玉州疆風郵¶
　　上奏徴諸實(臣尹/繼善)星使遥臨審厥詳剏制六年工¶
　　尚象觀成¶
萬夀喜躋堂驛從西極¶
西清煥(臣劉/統勲)¶
<pb:KR4f0005_WYG_248-29a>¶
宴接元正元㑹慶¶
月館涵和㪺沆瀣¶
霞箋分韻戛宫商未春琪蕊豐占集(臣陳/宏謀)先日銀旛協¶
　　氣彰天施地生驪栗上嶽輸川效&KR1208;濛鄉非其所¶
　　有莫能取(臣官/保)¶
(御/製)惟徳之歸敢弗蘉聞昔伊犁卒艱致(玉舊有鋸痕二/道深三寸許聞)¶
(是凖噶爾所鋸葢/欲取而未能致者)際今闢爾竟呈祥溪流恰值堅冰結¶
(運玉時適河冰已凍遂由/冰面輓運尤為事半功倍)¶
<pb:KR4f0005_WYG_248-29b>¶
　　石齒先經引鋸鋩六甲徑煩呵䕶力五丁底費鑿¶
　　劖忙温如倐判貞剛脈(臣劉/綸)瑟若全離紫翠匡凌¶
　　㨗轉圜功迥倍璞遄渉逺候纔當崖垠澤裔憑交¶
　　遞(臣託/庸)屯吏回民共樂將歴塊乍知由勃律指塗¶
　　俄報度蒲昌入闗環琯風從¶
舜(臣于/敏中)到¶
闕球琳州貢梁嵗溯後庚支協洽律鄰建子復初陽陳¶
　　庭臣曰供包匭(臣王/際華)¶
<pb:KR4f0005_WYG_248-30a>¶
(御/製)庇榖予惟快兆穰韞石徒稱輝泰冒獻琛果見出崑¶
岡(葉爾羌一帶山/皆崑崙支脈也)器因博大琢成甕¶
　　用稱輪囷滿挹漿爰進齅人圻瑑妙略侔剞氏砉¶
　　刀良金為攻錯資原利(臣素/爾訥)沙謝磨礲屏未妨速¶
　　越痕都運輪磑巧逾喀嗎逞雕裝彭亨中六堪刳¶
　　腹(臣蔡/新)犖确邊鎪異截肪凹凸飾隨才適就縱横¶
　　體合度均償哆箕口徑週廻縁(臣福/隆安)帖妥趺承曲¶
　　录牀外計以圍尋有半内衡可受石猶强色休瑳¶
<pb:KR4f0005_WYG_248-30b>¶
　　璑玼璊伍(臣程/景伊)¶
(御/製)笵匪瓿罍缶甒量瑪瑙那期盛寶露琉璃却勝貯沙¶
糖雲龍隠見瓊華燦¶
　　山水彌綸藻采煌軒帝葢形符邃古伊祈圎象辨¶
　　殊荒逢逢甫覺芝泥吐(臣觀/保)矯矯真教碧沼翔觸¶
　　擬合膚肌縝宻化幾燒尾燄暉芒垂虹雅與無心¶
　　類(臣索/琳)畏鐵何曽本性忘峯作夏時層蔚緑鱗更¶
　　雨後潤浮蒼非煙渾起輝含側(臣金/甡)或躍仍依矩¶
<pb:KR4f0005_WYG_248-31a>¶
　　折旁别解䨓紋鋟鬲甗疇倫金彩幻青黄糺兮縵¶
　　縵舒英美(臣曺/秀先)¶
(御/製)靈也昭昭貴道臧出岫一般容靉靅在田九見勢軒¶
昻義詮雜說思韓愈¶
　　爻系文言闡素王刻畫斐然升筍席規橅魁爾鎮¶
　　瑶廊易陶尤異齊民術(臣倪/承寛)釋詁咸尋急就章井¶
　　汲十犍詩想像坐消幾斛語徊徨丹書漫弆金絲¶
　　宅(臣奉/寛)退筆虚留翰墨香園客繭筩輸喻似條支¶
<pb:KR4f0005_WYG_248-31b>¶
　　鳥卵試形相閎深欲陋巵無當(臣劉/星煒)特逹誰矜邸¶
　　有璋較㲄論區終𤨏屑採藍剖楚總荒唐考源史¶
　　陋陀犁克(臣莊/存與)¶
(御/製)典瑞圖登葉爾羌延喜佩寧同獲禹攄忱貢豈比俘¶
湯四城回部耕桑宴(回部城落雖多總以葉爾羌喀什/噶爾和闐阿克蘇四大城統之)¶
　　萬里新輿尉候望宿飽士欣炊釡溢屢豐農忭瓦¶
　　盆嘗于焉任土趨紛繹(臣吉/夢熊)藉此申誠走頡頏筆¶
　　室墨瓶湘几右瑛壺璿椀廣筵塲式循天馬來馳¶
<pb:KR4f0005_WYG_248-32a>¶
　　皁(臣王/杰)狀凖紈牛宛服箱赤壁佳遊摹玉局桃源¶
　　仙境寫柴桑洗収菡萏甘膏液(臣毛/輝祖)杓挽鸕鷀絳¶
　　雪囊盤詠懐任階左磩盂聨明炳¶
殿東廂鉅材相什更相伯(臣李/中簡)¶
(御/製)瑰製載賡宜載颺詎數獨珍傳日下訝看雙珏偶承¶
光(元玉甕流傳日久至淪作道人菜甕乙丑冬以千金/易得貯之承光殿而系以詩但其質不純玉瑑制亦)¶
(未精工與今時之甕相去奚啻霄壤且瀆山/酒海成至見於正史當時取義亦未當也)玢豳精質¶
還過彼¶
<pb:KR4f0005_WYG_248-32b>¶
　　斑駁頑姿孰友卬刮楖烏容儕伯仲瑕瑜寧止隔¶
　　微茫拭塵幸免虀厨溷(臣邊/繼祖)縱飲嗤縁酒海狂退¶
　　食記殊供掇拾輟耕録太肆夸張猗與贄鰈供鶼¶
　　盛(臣曺/文埴)允矣周球夏鼎行足鄙五都評價值矧偕¶
　　九牧萃梯航調和兕爵三豳籥(臣金/士松)斟酌衢尊四¶
　　達莊署欵陬貞攝提格紀年肇叶未渠央譜芳榴¶
　　實多蕃衍(臣彭/元瑞)¶
(御/製)惡㫖銀鏤戒樂康機事難施笑端木銘詞莫匹憶東¶
<pb:KR4f0005_WYG_248-33a>¶
方希珍奕葉蘄永保慎徳名言味最長¶
　¶
　¶
　¶
　¶
　¶
　¶
　¶
<pb:KR4f0005_WYG_248-33b>¶
　¶
　¶
　¶
　¶
　¶
　¶
　¶
御製詩三集巻八十五¶
