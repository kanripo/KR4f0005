# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.449528
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷二十四
<pb:KR4f0005_WYG_082-1a>¶
欽定四庫全書¶
御製詩二集巻二十四¶
　古今體一百五首(辛未三/)¶
　　潤州道中作¶
山染青螺水綠涵今朝春色識江南迂途城市觀民俗¶
暫捨舟行䇿玉驂¶
碧草新蕪接驛樓金山廻望鏡中浮詩人月旦非唐突¶
第一江山果潤州¶
<pb:KR4f0005_WYG_082-1b>¶
到處摩肩户口多百年休養際熈和寒衣饑食人人願¶
足食足衣籌若何¶
許渾别墅今何在猶道詩人丁邜橋便可進舟行廿里¶
好乗京口晚来潮¶
戴顒宅作招隐寺雅合斯人髙尚心玉蘂唐昌自仙品¶
誰知津逮此中尋¶
長江天塹古稱雄守險何如守徳崇此日往来成坦道¶
殷殷保泰惕予𠂻¶
<pb:KR4f0005_WYG_082-2a>¶
　　練湖¶
練影渟泓綠水春長堤十里淨無塵中郎品藻稱淵注¶
此語還當出此人¶
　　射¶
艤棹河濵早抨弦弓手調旅登皆有度連中豈須驕(是/日)¶
(發十矢/中九)問俗来南國詰戎重本朝從行諸将士慎爾勵¶
勤翹¶
　　過常州府城¶
<pb:KR4f0005_WYG_082-2b>¶
毘陵驛口駐飛艫城郭周廵六轡紆老㓜歡欣稱就日¶
江山風物已勾吴朂哉爾牧無胥怠弱矣斯民未盡愚¶
户口實繁盖藏少隠憂水旱豈能無¶
　　黄埠墩¶
兩水迴環抱一洲不通車馬只通舟到来俯視原無地¶
攀陟遥吟恰有樓含雨濕雲偏似重隔湖烟嶼望如浮¶
恵山翠色迎眉睫慢慮霑衣作勝逰¶
　　寄暢園¶
<pb:KR4f0005_WYG_082-3a>¶
輕棹沿尋曲水灣秦園寄暢暫偷閒無多䑓榭喬柯古¶
不盡烟霞飛瀑潺近族九人年六百耆英髙㑹勝香山¶
松風水月垂¶
宸藻昔日巻阿想像間(秦氏子姓迎駕者二十餘人秦/孝然年九十實然年八十七敬)¶
(然年八十五榮然年七十夀然年六十六芝田年七十/六瑞熙年六十一莘田年六十東田年六十二九人六)¶
(百餘嵗又皆近/族故五六及之)¶
　　恵山寺¶
寄暢園中眺翠螺入雲撫樹濕多羅了知到處佛無住¶
<pb:KR4f0005_WYG_082-3b>¶
信是名山僧占多暗竇眀亭相掩映天花澗草自婆娑¶
闍黎公案休拈舊十六春秋一刹那(寺僧有雍正年間/在圓明園内参禪)¶
(者/)¶
　　恵山聴松庵用竹爐煎茶因和眀人題者韻即書¶
　　　王紱畵巻中¶
纔酌中泠第一泉恵山聊復事烹煎品題頓置休慚昔¶
歌詠羶薌亦頼前開士幽居如虎跑(音/趵)舍人文筆擬龍¶
眠装池更喜商邱犖法寳僧庵慎弆全¶
<pb:KR4f0005_WYG_082-4a>¶
回回山下出名泉火候筠罏文武煎成佛漫嗤靈運後¶
題詩多過玉川前試携學士来眀汲(是日命汪/由敦扈逰)髙謝山¶
僧守晏眠我願靈源常勿幕飲教病渇盡安全¶
　　汲恵泉烹竹罏歌¶
恵山氿泉天下聞陸羽品後伯仲分中泠江眼固應讓¶
其餘有洌誰能羣髙僧竹罏増韻事隐使裴公慙後塵¶
荘嚴金碧禮月相三間茗室清而文梅花天竺間紅白¶
濛濛沐雨含竒芬平方木几一無有恰見竹罏妥帖陳¶
<pb:KR4f0005_WYG_082-4b>¶
篾編宻緻擬周篚體製古朴規虞敦(叶/)玉乳寒渫早汲¶
綆眀松乾烈旋傳薪武火已過文火繼蠏眼初泛魚眼¶
紛盧仝七椀漫習習趙州三甌休云云政和入貢勞致¶
逺衛公置逓嫌逞權(叶/)廵蹕偶然作清供聴松庵圖真¶
蹟存名流傳詠四百載墨華硃彩猶鮮新山僧藏弆奉¶
世寳視比衣鉢猶堪&KR0575;視比衣鉢猶堪&KR0575;後進君子先¶
野人¶
　　雨中逰錫山¶
<pb:KR4f0005_WYG_082-5a>¶
晴明無雨亦霑衣細雨何妨征盖飛横嶺側峯入葱蒨¶
玉梅翠竹沐&KR0008;㵟澷嫌逺岫藏青靄恰喜濃膏徧綠畿¶
霽景太湖云入望九龍暫待翠華歸¶
　　駐蹕姑蘇¶
牙檣春日駐姑蘇為問民風豈自娱艶舞新歌翻覺閙¶
老扶幼挈喜相趨周諮嵗計云秋有旋察官方道弊無¶
入耳信疑還各半可誠萬衆慶恬愉¶
　　奉¶
<pb:KR4f0005_WYG_082-5b>¶
皇太后逰虎邱即景¶
閒登海湧峯雨洗綠鬟濃古蹟多留詠春郊盡力農雲¶
樓既虚敞月牖且從容最引予心慕¶
虞歌毎毎逢¶
誰云金寳氣化作虎丘山西踞瞻湖墅東臨鎮市闤巖¶
姿浮刻削澗響瀉潺湲聴法猶存石生公舊徃還¶
梅綻三分白麥抽千畆青飲泉思陸羽卓錫擬支硎雲¶
罨石常潤風和草亦馨智仁山水徳¶
<pb:KR4f0005_WYG_082-6a>¶
樂夀頌慈寧¶
　　虎邱寺和蘇軾韻¶
曽聞沈恭子論詩虎邱嶺商周二千年逸事談井井平¶
原為磨崖光怪龍蛇耿雙絶尋無踪累句紛鼃黽汲古¶
得蘇詩兼金固在礦硬語出横盤有似魚腸猛當年圖¶
伯人志氣頗馳騁倐爾埋澒池嘱子徒凄哽不及槃郢¶
氣化石弹指頃行春喜初地不礙東風冷天水目與暢¶
琴書興以永歸騎循蘭蹊江城入雨景何當岩半閣坐¶
<pb:KR4f0005_WYG_082-6b>¶
弄新蟾影去留随所適奚用山僧請¶
　　逰支硎¶
馬首見支硎迎人罨秀色一逕入松竹峯秀不可得到¶
山始暢然環秀真竒特却失来時逕但見綠雲羃山川¶
聚靈氣變幻曷有極逥向叅世尊萬慮於以息石室及¶
寒泉一一供逰歴支公鶴不聞空亭祗留迹¶
　　寒山千尺雪¶
支硎一帶連寒山山下出泉為寒泉淙淙幽幽赴溪壑¶
<pb:KR4f0005_WYG_082-7a>¶
跳珠濺玉多来源土人區分稱各别豈能一一徴名詮¶
蘭椒䇿馬尋幽勝山水與我果有縁就中宧光好事者¶
引泉千尺注之淵泉飛千尺雪千尺小篆三字銘雲巒¶
名山子孫真不絶(用吴梅/村詩意)安在捨宅資福田槃陀坐對¶
清萬慮得未曽有詩亦然雪香在梅色在水其聲乃在¶
虚無間¶
　　聴雪閣¶
　　千尺雪之上架白屋三間氷窓俯暢砰湱之聲滿¶
<pb:KR4f0005_WYG_082-7b>¶
　　耳跳激之勢謀目閣素無名名之曰聴雪而係以¶
　　詩¶
雪宜落天上云胡落澗底其源不可極千尺約畧耳三¶
間白板閣占盡林泉美珠玉碎復完琴筑鳴無止澗葉¶
冬不凋巖葩春似喜入望窈且深宜聴静方始是合忘¶
名言而復不能已¶
　　華山¶
問山何以分髙下宜在引人詩興者遥瞻濯濯青芙蓉¶
<pb:KR4f0005_WYG_082-8a>¶
南嶂猶平堪䟦馬登峯造極覽全吴却歩鳥道尋蘭若¶
左右泉聲上下雲間以踈梅秀而野歴險即夷小憩留¶
别室數宇致瀟灑琅玕千个綠雲叢笙筑百道銀雪㵼¶
我逰名山亦已多謂當無過田盤也此間松石遜怪竒¶
梅竹彼應讓都雅両山何用費校量夢寐他時縂心寫¶
　　恭依¶
皇祖華山詩韻¶
觀水有其術入山不厭深境無容俗混林豈受樵侵香¶
<pb:KR4f0005_WYG_082-8b>¶
逓英英朶聲喧命命禽¶
宸章垂琬琰胞與識¶
胸襟¶
　　駐蹕靈巖¶
塔影遥瞻碧漢中梵王宫側舊離宫觀民展義因時切¶
石棧雲林有路通竹籟蕭蕭喧䖏静梅花漠漠白邉紅¶
太湖萬頃軒窓下坐辨洞庭西與東¶
　　靈巖雜詠用沈徳潜韻¶
<pb:KR4f0005_WYG_082-9a>¶
　　　館娃宫¶
瓊宫號館娃艶歌復麗舞歡娱廿三年凄凉一&KR0008;土偶¶
来尋舊蹟山徑步芳杜哲婦能傾城烱戒垂今古¶
　　　琴䑓¶
白銀世界中石湖言則然而我攬竒景其趣符昔年月¶
出山寥寂風定波潺湲琴聲静無聞雲扄寄髙眠¶
　　　響屧廊¶
夾徑多長松度松漸豁敞伊昔構曲廊夷光留屧響屧¶
<pb:KR4f0005_WYG_082-9b>¶
響久不聞春烟䝉蔓莽小草設有知云見人来往¶
　　　涵空閣¶
靈巖三百丈嶻嶭凌虚空髙閣俯太湖鏡影澄微風吐¶
納閲今古變化資魚龍清夜浄萬縁鐘聲下梵宫¶
　　　吳王井¶
山下宜出泉云何於其頂行雲時吐英古槐㡬留影子¶
胥抱孤忠不食空垂綆徒傳艶冶蹟貽羞日月井¶
　　　研池¶
<pb:KR4f0005_WYG_082-10a>¶
石鼔淙天池清波澹泠泠扶欄成小憇春蘚匝甃青我¶
欲習揮毫古帖徒縦横筆諌有名言豈事龍蛇驚¶
　　　采香逕¶
采香勝采葛采葛行野露欣戚不同倫誰知繪後素倭¶
堕籠春芳甲煎蒸曉霧坐看笠澤邉越師来薄暮¶
　　　翫花池¶
山花落春風貼貼依溪谷底怪吳宫人鎮日翫不足紅¶
顔已塵土蒼巖仍湛渌三復徳潜詩吾心一以浴¶
<pb:KR4f0005_WYG_082-10b>¶
　　逰鄧尉山觀梅坐花下興至寫王冕筆意即題二¶
　　　絶句¶
香雪舊曽聞真逢意所欣南華萹第二小大漫區分¶
真者在目前肖貎轉難為愛他姿特别記取㑹心枝¶
　　鄧尉香雪海歌并命沈徳潜和韻¶
鄧尉之名久詔吾鄧尉之竒今見初一四天下總在海¶
都梁嵰山夫豈誣天風卉歙波濤泛春日淡冶漣漪舒¶
目謀耳食已絶勝更惟鼻觀難為模偨池韶秀復蓊匌¶
<pb:KR4f0005_WYG_082-11a>¶
泌潗案衍還縈紆坐令甲煎嫌艶膩逺慮葱嶺非坦途¶
山僧抱月眠初醒却跽道左紛相趨爾所羡者我厭久¶
我所慕者爾厭餘乃知両全信難得何妨一晌供清娱¶
北眺虎阜南太湖南船北馬用各殊此間無可無不可¶
滿抗滿谷酬所需林逋畢竟寒儉相但詠香暗及影踈¶
徳潜黄山詫雲海咄咄香雪詎可孤東皇亦觧助韻事¶
春寒勒待今臨吳春寒勒待今臨吳平山何有見金夫¶
(平山鹽商雖種梅而今嵗春寒到時始/綻數英今正值盛放之時故戯及之)¶
<pb:KR4f0005_WYG_082-11b>¶
　　宴凖噶爾夷使¶
渠捜入貢值廵方後隊随行許覲光麾去招来遵我約¶
氊裘帕額適其常三廵湛露申歡豫二月東風正艶陽¶
深戒誇奢纒錦樹盈寧畧足示来王¶
　　春分¶
日日行程不計日偶然問及道春分梅教待客常禁冷¶
山為標靈多出雲眀媚未勝遮莫惜景光随遇毎生欣¶
館娃遺蹟何須問梵塔鈴聲静夜聞¶
<pb:KR4f0005_WYG_082-12a>¶
　　夜雨¶
北方此際惟虞少南國今来却慮多祗論逰觀無不可¶
重因農務望晴和¶
　　法螺寺¶
前朝䟦山路法螺近咫尺却為逰華山竺庵暫虚擲靈¶
巖今返蹕取便尋幽適牝谷纔㡬曲便覺仙凡隔石泉¶
常似咽磴道不嫌窄别室亦瀟灑松竹有佳色微辨来¶
時路下&KR0741;綠雲隙¶
<pb:KR4f0005_WYG_082-12b>¶
　　千尺雪即景雜詠¶
引水淙潭歕雪光清逰両度樂徜徉范家别業偏幽勝¶
導我閒吟半刻强¶
厜㕒門逕歩雲巖小閣三間逈不凢便與佳名顔聴雪¶
何當坐此讀華嚴¶
湍激波迴萬状聲今来練影益晶明應縁畢獻山靈技¶
無不相宜雨與晴¶
拱把竹籠曲折逕抱環山疉屈紆屏吴人雅觧増佳話¶
<pb:KR4f0005_WYG_082-13a>¶
新様初看个字亭¶
一室蕭然翰墨香綠雲叢裏奏笙簧烟霞供養無窮樂¶
何必彈冠慕姓王(別業中舊名其室曰彈冠盖取/王陽在位貢禹彈冠之意云)¶
　　再逰支硎¶
兩日靈巖巖果靈更尋光福叩雲扄如斯佳境安能盡¶
不竭歡情慢乆停旋命歸舟指吴㑹取便筞馬憩支硎¶
一天快霽予心暢下視方方麥坂青¶
　　吴山十六景(吴人張/宗蒼畫)¶
<pb:KR4f0005_WYG_082-13b>¶
　　　萬笏朝天¶
入山思水秀渉水憶山青吴門兩兼更雙絶致我清蹕¶
為延停朝来天平翠色在忩牖復得經營慘淡傳神手¶
二八冠景舊標名兩三具法新結搆望中峯姿巒態無¶
不有豈必一一窮林藪巉巉萬笏朝天閶彷彿萬方玉¶
帛咸来王¶
　　　寒山曉鐘¶
姑蘇城北夜泊船寒山鐘聲清曉傳舂容㫁續亦同此¶
<pb:KR4f0005_WYG_082-14a>¶
傳不以鐘以人耳千秋過客不一况或聴歡欣或悽愴¶
在懸待叩縂無心此義畫師何以状¶
　　　支硎翠岫¶
支公石室山為屏上九肥遁君子亨枕流潄石可娱志¶
墨名儒行何拘形我来朅爾尋勝賞春山蔚鬱堆新青¶
吹竹細籟戞笙筑出竅流雲合杳㝠緬懐愛馬重神駿¶
軒軒霞舉新發硎¶
　　　千尺飛泉¶
<pb:KR4f0005_WYG_082-14b>¶
千尺泉飛有聲雪下激廽噴石根裂石根裂處得溪平¶
淵澈澄泓清且潔匡廬何大此何小(俗名小/匡廬)空諸所有¶
無諸擾南華第二已分明坐而證之益了了¶
　　　法螺曲徑¶
支公開山名報㤙二楞伽嚴堂尚存偶尋曲徑至初地¶
随歩回轉相循環往往詭石嵌絶壁風吹欲落驚無根¶
厯危即安契静悟了不可得難名言吹大法螺建法幢¶
覺大千世惟世尊名山得名此探源豈謂曲肖螺紋旋¶
<pb:KR4f0005_WYG_082-15a>¶
　　　華山鳥道¶
山之秀者稱芙蓉不宜在陸宜在水髙矗青霄俯太湖¶
恰當是山名所以天花天樂動逢迎石徑松泉尋迤邐¶
人人塵念到此捐大士端居無憂喜如在八功徳池中¶
合十都坐青蓮蕊¶
　　　天池石壁¶
華山中空孕靈泉天池湛綠光含天云産千葉之石蓮¶
服之白日成飛仙成仙有道亦頼縁太康以後迄無傳¶
<pb:KR4f0005_WYG_082-15b>¶
鐵鎻欲絶吁可憐不如枕流潄石樂性全¶
　　　石湖霽景¶
吴中多雨難逢霽霽則江山益佳麗佳麗江山到處同¶
惟有石湖乃稱最楞伽山半泮烟輕行春橋下春波媚¶
南宋詩人數范家孝宗御筆留巖翠¶
　　　靈巖積翠¶
我登靈巖駐両日雨晴雲月景非一目不暇給吟難工¶
山靈獻技景畢出畫師圖得積翠状澗葉峰枝扶崒嵂¶
<pb:KR4f0005_WYG_082-16a>¶
太湖烟景蕩遥空遮㫁長林似相失¶
　　　海湧一峯¶
一峯不知何所来萬古罨秀臨蘇䑓詎數層巒及叠嶂¶
饒看野竹兼踈梅石泉鶴澗瀉氷雪梵宫琳宇棲崔巍¶
晴空照影入滄海宛似湧出西蓬莱是宜仙人所託憩¶
而我登臨實快哉¶
　　　鄧尉香雪¶
㡬㸃青螺雪海裏未逢此境謂虚擬梅花宜瘦亦宜肥¶
<pb:KR4f0005_WYG_082-16b>¶
今日於梅歎觀止香氣濛濛香色融融吟香忘雪辭難¶
為工頃在寒山千尺雪謂香在梅色在水其聲疑在虚¶
無中乃今悟其言非是色香聲備天為功老幹一枝臨¶
窓寫只恐毫端乏爐冶(逰鄧尉日即花下寫梅枝/小幅并題両絶句紀之)¶
　　　光福山橋¶
鄧尉光福相連延白銀界裏青峯攅虎山溪亦得名虎¶
石橋彷彿三嘯傳水光山色淡容與雲㠶月舫常留連¶
欲寄清吟攄逸興飛據髙峯塔影邉¶
<pb:KR4f0005_WYG_082-17a>¶
　　　穹窿仙觀¶
陽山髙抵穹窿半㧞地千仭叅霄漢琳宫梵宇倚層椒¶
時有雲氣為光幻云昔赤松餐石脂絶粒昇仙侍香案¶
我乃𣪞憂茅簷蔀屋民惟恐一夫向隅不得加餐飯¶
　　　包山竒石¶
震澤三萬六千頃神區奥壌無不包是山得名獨標衆¶
下臨無地上干霄怪異不堪僂指數竒石多出山之凹¶
波衝浪激成孔穴柔能克剛理則昭米顛一拳誇享帚¶
<pb:KR4f0005_WYG_082-17b>¶
作記艶説皇山樵誠令觀此難為石八十一穴真鶴鷯¶
洞天福地列第九丈人竊書傳童謡傳稱夫子不語怪¶
此語何自真虚囂¶
　　　莫釐縹緲¶
洞庭相望分東西西則縹緲東莫釐両峯㠑峞連雲水¶
是一是二誰然疑漁舟賈舶浮浦溆月天琳宇棲嶔嵜¶
眼前勞逸不可齊誰欲齊者問畫師¶
　　　蘇䑓春景¶
<pb:KR4f0005_WYG_082-18a>¶
胥䑓髙見三百里只今培塿惟存耳吴人言吴不忍廢¶
就山為亭亭亦圮春来景物紛融和頻聞漁唱及樵歌¶
越来溪畔溶溶月閲盡荆凢影不磨¶
　　舟發姑蘇¶
蘭鷁發胥江風平五兩䉶霽天留曉月麥剡入篷忩行¶
閱溪山畫真稱文物邦具區空濶裏湧出洞庭雙¶
　　寳帶橋¶
匪伊垂之玉有條兩湖春水緑如澆印公豪敚蘇公物¶
<pb:KR4f0005_WYG_082-18b>¶
飛作吴中第一橋¶
　　田家春興¶
湖山豈不羙最喜是田家過雨修春耒臨溪轉水車東¶
阡芄綠毯西陌簇黄花攬結真娱意端勝玩物華¶
城市厭笙歌農謳惬聽多三時務耕織六畜富鷄鵝髙¶
廪村塲積新篘父老酡今年春雨足卜稔望晴和¶
　　題陳淳虎邱圖¶
一峯海湧多竒石往往清泉出石隙龍宮雁塔據霞標¶
<pb:KR4f0005_WYG_082-19a>¶
下瞰溪田萬頃碧我昨登臨暢逺襟拈吟曽倚蒼巖柏¶
道復此巻真傳神墨瀋猶分翠㣲色贉尾聫吟傳石川¶
無限深情寄今昔詎料摩挱尺幅時早非唱和當年客¶
　　姑蘇覽古雜興¶
泰伯開基後原為禮譲鄉誰知闔廬代乃作互争塲熊¶
膽心殊毒鴟夷志不忘一&KR0008;竟安在烟水浩茫茫¶
孫堅真有子江左獨稱雄鼎立曺劉際𤓰分山海中魯¶
周司内外襟帶控西東風與吴人便無妨䑓起銅¶
<pb:KR4f0005_WYG_082-19b>¶
司徒構别墅捨作化人園想像林泉概依稀松菊存石¶
經開士悟屐帯謝公痕槃郢秦王索荒唐説虎蹲¶
是地稱良守風流白樂天鑿渠敦實政攬景富嘉萹已¶
覺山塘好兼教霓舞傳木蘭堂賦古翹望屬前賢¶
五賢祠畔過應物(韋/)果清真劉(禹/錫)白(居/易)稱同調蘇(軾/)王¶
(禹/偁)繼後塵江山真助秀烟月鎮從新即境求佳句張家¶
更絶倫¶
綺甪猶存里蓴鱸亦有亭故山思遯世上國重敭庭平¶
<pb:KR4f0005_WYG_082-20a>¶
水常浮白竒峯不㫁青誰為髙士傳於此取儀型¶
近代工詩畫倪唐亦可稱林猶師子昔坊是觧元曽㝡¶
愛靈巖秀真宜烟客登(沈徳潜卜居靈巖/山下故詩及之)江河流不廢¶
我許是人能¶
　　題楊補之梅花三疉圖即用其韻¶
一疉憶我三友軒盆梅清供冬前早修枝借得吴質能¶
剪綵寧遜隋宫巧古香&KR0766;&KR0766;生面證新月溶溶夜珠照¶
情知指日到江南逓来春信先覺好旡咎此枝寫其神¶
<pb:KR4f0005_WYG_082-20b>¶
拂拂香風撲清曉太璞上人何許人相投自是詩禪老¶
隐名今乃盛傳名畢鉢巖前刹竿倒(巻中題詠皆云為/太璞上人而上人)¶
(自無題/識故云)¶
二疉憶我平山堂淮人觧事虞開早鄧尉春暖愁已零¶
種樹供賞清而巧豈知青帝有權衡江北江南不遺照¶
春寒纔放數枝花花稀即有稀中好是時蜀岡㣲雪霽¶
嫩日輕風山路曉踈踈㸃㸃時或逢如在商顔尋四老¶
頗多惜未盛開人但取繁華堪笑倒¶
<pb:KR4f0005_WYG_082-21a>¶
三疉憶我鄧尉山梅花不遲還不早友松微嫌太古朴¶
笑杏直厭隣乖巧三冬何足易此心一枝業已寫其照¶
(適在鄧尉作梅/一枝命粘璧間)不必侈談香雪海倚石依巖無不好聞¶
之三弄吹蘆管惜哉聲律吾不曉此圖恰合譜絲竹至¶
今猶見逃禪老漸入佳境疉疊竒三友平山真壓倒¶
　　紫陽書院題句¶
　　沈徳潜主紫陽書院為乞額因顔之曰白鹿遺規¶
　　并成是什¶
<pb:KR4f0005_WYG_082-21b>¶
棫樸重育賢菁莪厪即俊矧茲文雅都造士方應慎書¶
院號紫陽義盖由慕藺徳潜縱懸車鄉教猶能振乞我¶
四字額更無他語訓白鹿有芳規氣貴消鄙吝學非飬¶
貧地貧乃士之分學復不重華華乃實之釁功或虧一¶
簣山弗成九仭詩雖夙所眈不足示後進努力崇實修¶
佐我休明運¶
　　題文徴明春雨晚烟圖即用其韻¶
烟重長林水漲汀善傳吳景是徴眀姑蘇不到安知此¶
<pb:KR4f0005_WYG_082-22a>¶
觧使江山氣韻生¶
　　鶯脰湖詞¶
極目煙波天四圍鶯湖正值早鶯飛漁人賈客皆歡喜¶
㠶飽還兼春水肥¶
網絲風信是催漕(吴人名東南/風為催漕風)雨後蓑衣晒處髙棹指¶
垂楊輕傍岸綠筠枝上掛銀刀¶
春草碧色水綠波遥看吴岫濯青螺此間誰是相宜者¶
聞道前人有志和¶
<pb:KR4f0005_WYG_082-22b>¶
　　平望¶
景霽風㣲湖似鏡輕㠶廿里暢人心樓䑓逺近稱吴望¶
老幼扶携漸越音澤滿魚蝦船作市地多桑柘樹成隂¶
吾民庶矣思藏富惟有祈年志倍欽¶
　　王紱漁樂圖¶
是人都道漁家樂不識漁家樂何若弗躬親者已隔膜¶
况耳食者真畫諾九龍山水冣佳處孟端卜宅棲烟壑¶
興来潑墨寫所見非想當然成約畧山髙水深魚鳥閒¶
<pb:KR4f0005_WYG_082-23a>¶
偶著漁舟傍山脚豈徒浮家逭租賦信是登仙聴韶頀¶
(叶/)名之漁樂亦自得山人意或别有託¶
　　入浙江境¶
午臨於越曉勾吴一水何曽易舳艫爾界此疆人縱別¶
民胞物與我寕殊敢㤀求莫心常切且喜行程春與俱¶
萬姓尊親盈蹕路豈辭膏澤以時敷¶
　　烟雨樓用韓子祁詩韻¶
春雲欲泮旋濛濛百頃南湖一棹通廻望還迷隄栁綠¶
<pb:KR4f0005_WYG_082-23b>¶
到来纔辨榭梅紅不殊圗畫倪黄境真是樓䑓烟雨中¶
欲倩李牟携鐡笛月眀度曲水晶宫¶
　　暖¶
澤國快逢晴蒸然暖氣生已嫌皮服重無恙布㠶輕候¶
與風俱疾春和地共迎綠臯新水足所喜利初耕¶
　　舟過嘉興¶
徐牽錦䌫過嘉禾隐隠時聞欵乃歌慢陟髙樓傳八詠¶
獨欣舊館號三過油花香入青葱町毛芷新浮澹沲波¶
<pb:KR4f0005_WYG_082-24a>¶
夹岸桑林數十里果然蠶事此邦多¶
　　賜浙閩總督喀爾吉善¶
廵吴於越便中過恐悮農桑候正和完賦自縁民俗美¶
不須重勉善催科(今年南廵免江南積逋二百餘萬而/浙省向無逋欠特加㤙蠲免本年正)¶
(賦三十萬兩/以示奨勵)¶
　　尚書梁詩正之父夀届八旬特加㤙晉封一品詩¶
　　　正適以扈從南還因許給假留侍旬月詩以賜¶
　　　之¶
<pb:KR4f0005_WYG_082-24b>¶
錫類榮加五色封扈随侍養許從容膝前喜勝三牲備¶
身畔先看一子從(其長子翰林梁啓/心請告家居侍奉)盛世祥膾炙桑梓¶
髙年人伯仲喬松教忠優老廵方志越水吴山瑞靄濃¶
　　孫琰仙山樓閣圖¶
樹有清風溪有瀾樓䑓髙迥石林端笏峯叢倚白雲表¶
輞水亂飛碧落寒法是山樵傳𣲖正地惟王子得居安¶
箇中妙處稱生動楮葉精工有底難¶
　　嘉興道中雜詠¶
<pb:KR4f0005_WYG_082-25a>¶
從来佳景稱吴越是處佳因吴越間水以澄渟謀目静¶
山惟平逺致心閒¶
射襄橋下水長流句踐夫差両並休只有王涇一彎月¶
入波影尚學吴鈎¶
屬鏤賜罷孤忠死覆楚将無報逆施何必胥山留宰木¶
潮神自合付鴟夷¶
在齊遁跡號陶朱吴越惟聞泛五湖古寺金眀稱故里¶
標題雞汁又誰乎¶
<pb:KR4f0005_WYG_082-25b>¶
士希賢聖聖希天日進何曽可止焉兩字齋眀誨髙弟¶
文公不離(去/聲)道為詮¶
山水清華是此方樓䑓髙下賞烟光西山作記無多許¶
説項還稱孝友堂¶
嘉禾百詠景原多豈盡吴興手擘窠㑹景於中偏厚幸¶
標名已覺冠其他¶
舟行常是雨兼風徐賁詩情想像中却為推篷聊散悶¶
米家畫意悦空濛¶
<pb:KR4f0005_WYG_082-26a>¶
檇李橋邊憶舊賢子京髙致渺溪烟收藏流落人間世¶
剰有雕章内府傳(内府所藏明季牙章甚富内有/墨林賞鑒印向命貯之三希堂)¶
青紵旗亭緑渚邊紅雲畵棹盪蘭船鴛鴦湖遞西湖信¶
頓使軒軒意欲仙¶
横塘十里盡桑麻漂絮繅絲共作家舞榭綺羅都出此¶
吳儂慢笑不栽花¶
迎鑾男婦兩堤旁鞠&KR0957;歡呼翳穉桑嫩緑遙看未抽葉¶
所忻不致悞蠶忙¶
<pb:KR4f0005_WYG_082-26b>¶
　¶
　¶
　¶
　¶
　¶
　¶
　¶
御製詩二集巻二十四¶
