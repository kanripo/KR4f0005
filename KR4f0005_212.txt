# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:13.090427
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷四十九
<pb:KR4f0005_WYG_212-1a>¶
欽定四庫全書¶
御製詩三集巻四十九¶
　古今體一百二十四首(乙酉七/)¶
　　杭州唘蹕逥鑾之作¶
武林門外候蘭船旬日盤桓合命旋指數(上/聲)流隂迅稔¶
冉情知勝處戒留連江工塘壩籌悉定民事農桑期恐¶
愆勤爾農桑須盡力莫更依戀蹕途邉¶
　　再逰煙雨樓¶
<pb:KR4f0005_WYG_212-1b>¶
南去北還半月餘滮湖樓閣祗猶初墨辛夷縱花全謝¶
紫碧桃方朶艷舒(是處見紫碧/桃花特鮮艷)波態&KR0877;煙欲蔵舫雲容¶
釀雨正如車循名奚要惟晴好念在蠶筐與麥鋤¶
　　三和錢陳羣田園襍興詩十首¶
詩篇来往逹音聲前席尤欣晤耉成曰善頌卿思古者¶
不忘規我厪民生¶
肩輿弗許逺迎催喜過新年八袠開民數無央覲鑾路¶
就中遥識地仙来¶
<pb:KR4f0005_WYG_212-2a>¶
清短身如愚也柴當年給杖重(去/聲)扶来相逢一别三年¶
話不覺金猊篆已灰¶
問汝林居更底勞每逢賡韻首應搔(陳羣雖居林下毎/得新作常和韻以)¶
(進故以此/句嘲之)即今三疊田園興一例還當報木桃¶
詎必鄉田藉自畦潤身原以徳充肥不妨春冷常朝出¶
或遇山佳定暮歸¶
晏眠誰斥入朝遲娱老𨚗虞生理微子貳地官身里俸¶
豈同寒士論潛飛¶
<pb:KR4f0005_WYG_212-2b>¶
鄉居想復濟貧寒未肯君恩身受單更有餘閒問風景¶
南湖春水暎心寛¶
老伴詩人沈與錢清詞麗句答芳年為詢北阜竹梅月¶
何似南樓煙雨天¶
于公門巷豈嫌低歸省還聴琴轡飛依蹕却因勤供奉¶
肯教婦子一家圍(陳羣以老侍從迎鑾後即随扈行在/特命其子汝誠先還家侍母俾得歡)¶
(聚庭/闈)¶
石湖髙致寄冬菘潤筆應知藉酒醲三十首中和十首¶
<pb:KR4f0005_WYG_212-3a>¶
(范成大田園襍興夲三十/首陳羣所和三分之一也)想因詩興偶然供¶
　　夜雨(閏二月/廿二日)¶
纔方盪槳返南湖興託湖樓煙雨圖入夜&KR1268;&KR1854;却頻霔¶
滿川㸃滴乍平鋪問誰司化真竒矣廼善循名若此乎¶
適可宜晴多未可恐妨織婦與耕夫¶
　　喜晴二首¶
水風㕸㕸拍舟鳴吹散吴雲喜快晴夹岸菜花與桑葉¶
宜暘總覺惬予情¶
<pb:KR4f0005_WYG_212-3b>¶
鳩已無聲鵲已鳴所希繼此浃旬晴農夫織婦歡迎蹕¶
爾我同斯悦霽情¶
　　逥蹕至蘇州¶
廿日如杭来往途翠華逥復駐姑蘇一天霽色皆喜色¶
萬姓難誣實不誣瞻就何曽有所避遮留寜忍弗云俞¶
(近行宫門有數十老民叩/請多留數日心甚憐之)甫来已自戀将去赤子扵親¶
定豈殊¶
　　題和闐玉虚亭對瀑圖¶
<pb:KR4f0005_WYG_212-4a>¶
振鷺摐摐落澗潺厜㕒恰得一亭閒祗看四柱對寥廓¶
似付千秋任徃還叢樾合稱瓊作樹髙峰真以玉為山¶
躡梯阿𨙻盤雲上更有招提碧巘間¶
　　三賢堂再疊髙唘韻¶
唐豈無循吏扵蘇稱三賢韋白及夢得有似召杜傳日¶
計雖不足月計有餘連常遺去後思思以民瘠痊至今¶
留堂名把臂同登仙疑當勝瀛洲文學遨溪川我欲尋¶
舊蹟有如玉井蓮可望不可見睪古徒情牽重建亦早¶
<pb:KR4f0005_WYG_212-4b>¶
毁空紀紹興年葺脩詎乆堅不如付荆煙然弗毁者存¶
可知媸與妍再疊青邱韻摛藻翰墨筵朂㢤良有司視¶
此旌㳤篇¶
　　再逰獅子林¶
本擬行宫一日閒念民瞻就筞天閑(是日本欲駐蹕不/出以便民瞻就故)¶
(特命駕一/逰獅子林)寜論龍井煙霞表(若論湖山佳景則/固逺遜龍井矣)却愛獅¶
林城市間古樹春来亦芳樹假山嵗久似真山小停適¶
可言旋耳寓意非因暢陟攀¶
<pb:KR4f0005_WYG_212-5a>¶
　　出閶門復逰西山諸勝遂駐靈巖得十四韻¶
五日駐金閶従民願覲光寜宜耽室静非為(去/聲)攬山芳¶
日日徐鳴轡依依近捧裳覩茲親切意益厪養教(平/聲)方¶
城市過緐庶村亭接短長麥纔吐穂緑菜遍綻花黄硎¶
憶支公遁泉臨趙氏蔵巖葩争染繪林鳥各調簧春暖¶
雪猶落澗飛千尺强法空螺自現寺具四禪匡小坐情¶
何戀一逰興足償范園便仍憩吴館近相望擬宿三更¶
月聊成五字章青蓮如有問来去兩俱忘¶
<pb:KR4f0005_WYG_212-5b>¶
　　題髙義園蔵范仲淹書伯夷頌¶
韓辭范楷伯夷躅俱是千秋第一流必自卓標天地莭¶
(用昌黎/頌中意)方堪坐觧廟堂憂(用文正岳/陽樓記語)富(弼/)文(彦/博)題者真¶
同道(巻中有二/人題句)秦(檜/)賈(似/道)當之豈不羞(二人皆曽/藏此巻)髙義¶
園誠賴有此勗㢤何以繼箕裘¶
　　白雲泉四疊白居易韻¶
山𦝫清泚噴靈泉白傅當年好是閒一覽便行不烹茗¶
恐妨煙火溷其間¶
<pb:KR4f0005_WYG_212-6a>¶
　　題龍門再疊髙唘韻¶
每遇佳山水愛尋古人蹟尤喜汗簡青足消虚室白天¶
平有龍門不識何年劈季廸夲吴人恒此娱旦夕竒想¶
託豪吟五字光巖石披芸乆入誦来往吾懐積今廵重¶
攬勝當面可成隔萬叢林欲闗一綫天猶窄宜逰神仙¶
侣足穏蛟龍魄徘徊還罷登翹首眄雲壁兩畨賡險韻¶
逸興仍勃激何必定夏陽空傳顋與額名字亦已紛安¶
所徵往籍不如返勤政棲遲讓煙客¶
<pb:KR4f0005_WYG_212-6b>¶
　　宿靈巖寺用趙嘏韻¶
重来依浄界髙處俯滄洲不見吴宫月空餘古井秋景¶
光宜静託詩句和名流心洗太湖水澹然恰暎樓¶
　　上方山楞伽寺¶
路便楞伽又朅来峯蔵隂霧記前廽目欣春景兹酣暢¶
心與吴雲共豁開出樹依然標峻塔臨湖那藉起層臺¶
莫釐翠色在襟袖興託髙岑有別裁¶
　　逰石湖再疊舊作韻¶
<pb:KR4f0005_WYG_212-7a>¶
石湖宜雨復宜晴都為(去/聲)山川秀且清詎彼畫家能爾¶
貌縈予懐者㝡民情㡬層峰色背檐挹一片波光面座¶
迎小坐因之憶成大愛他詩格頗遒平¶
　　聞京師得雨(閏二月/十九日)¶
逥蹕杭城憶薄隂(即閏二月十九日/是日薄隂未雨)農桑闗切為民心¶
詎知四寸霑京縣早喜連朝霽武林安得雨暘若寰宇¶
念茲宵旰惕沖襟姑蘇晴矣雲還聚豁朗仍教望不禁¶
　　題和闐玉戯猿圖¶
<pb:KR4f0005_WYG_212-7b>¶
攬蔓復騰梢善縁誰所教郭仙早成贊栁子並辭嘲已¶
自欣求木何須怒賦茅玉山常鬱若猿徳有&KR0877;包¶
　　逰乕邱雲巖寺¶
雲巖重至不因山露冕因民瞻仰顔乕阜松篁晴益蔚¶
劍池蹊逕昔原閑生公願力依稀是短簿風流想像間¶
遍野黄金菜花茂今来真不負躋攀¶
　　再疊髙唘乕邱次清逺道士詩韻¶
清逺非凡人生𣪞而逮漢四海為遨逰有似仙籍竄曽¶
<pb:KR4f0005_WYG_212-8a>¶
携沈恭子乕阜来登翫危磴陟嵳峩平湖俯渺澷清辭¶
託鬼神古格泯崖岸常聞子不語怪力與神亂顔(真/卿)李¶
(徳/裕)皮(日/休)陸(龜/䝉)輩毋乃失以半豈其意別寓曠懐偶紓散¶
青邱千載下險韻和一旦而我復何為兩度掞吟翰吟¶
罷忽怵然或有同髙歎設使登廟廊寜不資日贊¶
　　蘇州唘蹕作¶
翠華五日駐蘇城適可平眀返蹕旌展義兼應臨白下¶
省耕要欲趂春晴攀留親意過(平/聲)尊意觀察民生即我¶
<pb:KR4f0005_WYG_212-8b>¶
生却是尋常無戀者不能無戀此輿情¶
　　逰寄暢園疊舊作韻¶
勝地寜當目送鴻屢来熟路自知通一橋横駕琉璃上¶
數宇迥懸琬琰中景到春前畫不若境惟塵表句難工¶
書堂小憩傳清蹕欲趂佳辰禮梵宫¶
　　聴松菴竹鑪烹茶作¶
香臺右轉僻蹊循知有茶菴幽絶塵松籟已欣清滿耳¶
竹鑪何礙潤霑脣四廵来徃皆曽到㡬巻圖書各有神¶
<pb:KR4f0005_WYG_212-9a>¶
祗恐諸人或致誚吾原不是箇中人¶
　　漪瀾堂疊前韻¶
泉上呀庨宛有堂髯仙題額特輝光源頭知在若冰洞¶
波面看成大塊章木&KR1449;横陳一泓暎石欄周繞四圍方¶
未能乆此耽清賞祗有勤民厪念長¶
　　若冰洞¶
靈泉本有源嵌洞自為厂夏凉冬却温徳水無増減伏¶
脈復淙津水洊至習坎釃為方圓池浄碧圍朱檻前度¶
<pb:KR4f0005_WYG_212-9b>¶
與今番流隂信荏苒不遷者固存谾谾及澹澹草堂何¶
處尋髙風緬宋湛¶
　　艤舟亭再疊舊作韻¶
髯翁遷八州浮蹤不繋艇其不遷者存至今遺佳境當¶
年艤棹時水流人自静倜儻緬髙風徘徊彂清省孤舟¶
野宿際(東坡有除夜野宿常/州城外詩盖即此䖏)逺火殘燈景(櫽括蘇/詩意)屈短¶
奚足悲信長詎非幸棲禪固翁志想亦心所肯松竹益¶
深邃鐘磬時泠警堂堂坐金仙伏魔那用猛雖曰此頻¶
<pb:KR4f0005_WYG_212-10a>¶
来而每興懐永得句便解纜五兩揚帆影¶
　　自丹徒䟦馬至象山渡江駐焦山¶
三度駐金未駐焦(辛未丁丑壬午徃来渡江皆駐/金山焦山雖屢到曽未一駐)隠虞¶
頓置笑松寥(菴名在/焦山)廽鑾得趂一時興筞騎偷逍十里¶
遥(是日較至金/山近十里)信是無雙棲浄域還因有暇陟崇椒水¶
天俯仰惟空闊小矣奚稱隠士招¶
　　鏡江樓¶
有象皆呈照無風亦作瀾何妨大圎鏡遂凭一層欄雲¶
<pb:KR4f0005_WYG_212-10b>¶
散髙空浄潮来兩㟁寛金山即蓬島訝却向西看¶
　　題瘞鶴銘¶
漫漶全文惜湮滅重書圖駐脆中牢(舊銘已剥落不成/句讀丁丑曽重書)¶
(一通以圖經乆然能保其嵗久不似舊銘/之剥落耶舊銘石仍蔵寺中搆亭覆之)究誰定論歐¶
(陽/脩)還董(逌/)徒致訛傳顧(况/)與陶(𢎞/景)¶
　　曠觀堂¶
搆屋古譙尖曠觀暢六兼雲開繪春麗風静寫波恬天¶
水無邉闊蛟龍一任潛述懐誰雅稱(去/聲)花筆緬江淹¶
<pb:KR4f0005_WYG_212-11a>¶
　　焦山觀古鼎作歌再和沈徳潛韻¶
焦山初萃羽衛屯金山西望真弟昆大江浩浩勢莫並¶
羅刹奚足稱抹坤三度此曽未一駐頓置自謂非温存¶
丹徒筞馬循野路北固逥望猶髙蹲剪流片刻達彼岸¶
眄影已覺清神魂重書瘞鶴碑宛在舊碑仍弆屋漏痕¶
僧菴鎮寳定何是合屬周鼎寜虚言龍光鳳文騰駮犖¶
古色可覩不可捫詠事義正王銓部(王士禄七言詩/刺嚴嵩最詳)釋¶
文古博程崑崙(程邃釋篆文/刻焦山志中)後来老沈歌亦好皆足佳¶
<pb:KR4f0005_WYG_212-11b>¶
話傳空門憶我辛未喜剏遇長歌曽和元音渾丁丑壬¶
午姑舎是見則見矣仍祗園兹来勝境住信宿風恬浪¶
静峯黄昬登臨興畢憩虚室洪篇險韻従頭論聚星孤¶
嶼例尚在萼山京口跡早吞滄桑有變鼎不變永同譙¶
阜延髙奔冊令世恵衣錫元(櫽括鼎/識語)恒看虹彩燭紫閽¶
　　髙資港詠古¶
京口東辭舫石頭西問郵髙資今有詠庸主昔無憂一¶
旦燕兵過千屯眀甲收(謂守将童/俊迎降)孝孺乏畫筞割地是¶
<pb:KR4f0005_WYG_212-12a>¶
佳謀¶
　　慧居寺¶
梵宇寳華陽荘嚴殊勝常石壇授五戒銅殿壓諸方庭¶
有禽聴唄厨多䑕守糧(香積中多䑕呼之即至而/不耗糧盖僧雛飼養者)謝㕘¶
黄蘗拂期結白蓮塲輪演無生法燈傳不盡光逥輿度¶
耨水清磬尚悠揚¶
　　逰棲霞山疊舊作韻¶
三載重来逰攝山紅霞棲見碧峯間南齊古寺依然在¶
<pb:KR4f0005_WYG_212-12b>¶
建業名區好是閒付與僧人坐享逸登其鳥道歩忘艱¶
騁懐逰目須㬰得長此非宜大合閑¶
　　武夷一曲精廬¶
名山初歩未云深峯有神姿泉有音比似武夷纔一曲¶
許多竒境自兹尋¶
　　太古堂對泉有作¶
座對白鹿泉有堂名太古泉髙與座平逰魚清可數漸¶
下滙小池亦復侵階礎求仙固誕事招隠徒虚語緬思¶
<pb:KR4f0005_WYG_212-13a>¶
羲皇来不改者惟汝¶
　　春雨山房¶
行春今日喜春晴總為(去/聲)民間桑與耕分付山房斯實¶
好再三不用善循名¶
　　用劉長卿棲霞寺東峰尋南齊眀徵君故居韻¶
世殊數百載厥宅訪何従但自存髙致無妨問故峯入¶
雲尋玉逕鐫石現金容春日重臨寺六朝尚有松影標¶
霞際塔聲落講時鐘唐吏将齊隠忘年任相(入/聲)逢¶
<pb:KR4f0005_WYG_212-13b>¶
　　夕佳樓¶
面山則然背山否向西更喜開窓牖山氣日夕斯益佳¶
霞蔚嵐蒸入虚受悠然之意真不凡取以名樓聊亦偶¶
柴桑平原出處同吁嗟扵我誠何有¶
　　萬松山房¶
餘杭亦有嶺田盤亦有寺兹以山房稱四鄰延古意春¶
濤颯似秋蒼榦老益翠時閲南齊流艷任山花媚落落¶
如有云誰此同氣類¶
<pb:KR4f0005_WYG_212-14a>¶
　　戯題般若臺口&KR0197;¶
般若即空還即色石臺非古亦非今山僧舉似全不識¶
合掌門前候駕臨¶
　　徳雲菴¶
㸃綴蒼巖藉紺園竺菴鑪火自温存徳山設問誰當見¶
謖謖松濤户外翻¶
　　題九株松¶
古榦當春翠越濃蟠鱗振鬛各猶龍根傍坐合讀周易¶
<pb:KR4f0005_WYG_212-14b>¶
用九乾元是正宗¶
　　疊浪崖¶
浙海觀雄濤䘏謂竒無比誰知逰攝山崖浪復見此庢¶
㳫去更迴騰激伏還起素車與霓旌胥種疑驅使盡態¶
兼極妍萬状難議擬莫謂獨無聲傾耳松濤是¶
　　題幽居菴¶
詭石叢中仄&KR0563;脩惟虛惟静得相投千年古樹當軒立¶
一道寒泉繞砌流休烈曽斯著筍弁元微何異被文裘¶
<pb:KR4f0005_WYG_212-15a>¶
小停門外催行蹕笑問幽居幽不幽¶
　　登最髙峯¶
幽居䟦馬上崇椒造極悠然憩敞寮與顥氣俱即仙境¶
喜春雲浄協農謡平臨白下懐遺蹟俯視長江暎碧寥¶
山峙川流自千古那知興&KR0440;有南朝¶
　　玲峯池¶
㝡髙峯處降從容咫尺園門覿面逢下馬肩輿仍陟巘¶
園中此又最髙峯¶
<pb:KR4f0005_WYG_212-15b>¶
玲石攢叢中有池渫然天半鏡光披誰能尺丈量深淺¶
山出内雲無已時¶
淆之不濁澄不清妍及媸因鑑者呈此與繖山孰先後¶
其詳應問尹先生¶
　　題張宏棲霞圖疊舊韻¶
每遇佳山&KR0133;結朋棲霞重此事逰登古来多託煙霞客¶
今代殊艱雲水僧妙蹟頻教相印證㑹心端不在工能¶
偶然題句書空白亦似鐫崖以日増¶
<pb:KR4f0005_WYG_212-16a>¶
　　燕子磯¶
一峯飛插長江裏其勢翩&KR1473;疑燕子我来四度亦四登¶
翠壁丹崖信如綺地險山川雖有言失守誠同衣帶水¶
凛乎馭朽磐石安底須天塹徒恃此¶
　　逰觀音山永濟寺¶
飛閣臨江寳筏然普門願力渡人天我聞不住是常住¶
底用孤舟鐡鏁牽(是䖏俗有鐡鏁/鍊孤舟之名)¶
　　望幕府山有詠¶
<pb:KR4f0005_WYG_212-16b>¶
過江建幕此山頭對泣曽經薄椘囚可惜茂𢎞言固正¶
究何嘗克復神州¶
　　駐蹕江寜再疊舊作韻¶
又厯胥江與浙區上㳺建業蹕當紆六朝文物扵斯盛¶
南國提封莫此都髙下山川争畫麗芬菲草木賀春蘇¶
對時曽未相孤負恒有懋勤硯匣俱¶
　　賦得稼穡惟寳(得夫字八韻題/試江南士子)¶
稼穡資生貴如斯寳更無賦成范文正雅述芮良夫茀¶
<pb:KR4f0005_WYG_212-17a>¶
草興后稷耕山肇有虞此誠天下本亦實萬民須播植¶
披沙似豐登照乘逾心臧土物愛志䘮旅獒吁暘雨常¶
祈若胼胝莫忘劬珍求宜戒彼玉食毎慙吾¶
　　題宋院本金陵圗¶
王氣埋金秀且䧺六朝文物擅江東試看負販輿儓輩¶
都有謝顔徐庾風¶
筆妙得神已去形高樓斜矗酒旗青桂枝香詠臨川好¶
遺曲猶聞唱後庭¶
<pb:KR4f0005_WYG_212-17b>¶
佳麗東南信莫儔勝朝猶自建都留趙家歌館寧相讓¶
别有輕煙翠柳樓¶
瓊窓綺榭簇勾欄宻意酣情各締歡官妓遺風自唐宋¶
(官妓之設㝡為敗壊風教而姜南蓉塘詩話乃艷稱明/初搢紳宴集皆用官妓與唐宋同且以後始有禁為惜)¶
(繆盭/甚矣)政成何體汚衣冠¶
幾經富庶幾離亂富庶歡娛離亂愁祗有秦淮一片月¶
溶溶無意照千秋¶
畫品穠纎出内家九衢萬户鬬豪奢秣陵五國天淵隔¶
<pb:KR4f0005_WYG_212-18a>¶
一例東京錄夢華¶
　　謁明太祖陵¶
崛起何嫌本做僧漢髙同傑又多能毎當廵省臨華里¶
必致勤䖍謁孝陵一代規模頗稱樹百年禮樂未遑興¶
獨憐復古非通變翻使燕兵釁可乘(嘗謂太祖以建文/為太孫及分封諸)¶
(子豈非欲復古而翻以致禍使擇賢而/即立成祖且不分封豈有靖難之事哉)¶
　　逰靈谷寺¶
孝陵卜幽宫靈谷遷古寺遷復閱歳古瓦獸荆榛墜後¶
<pb:KR4f0005_WYG_212-18b>¶
人惜湮滅稍稍事檀施豈能復舊觀百什存一二道林¶
與開善誰更辨名字一切有為法金剛六如蔽小憩便¶
言旋行雲無繋意¶
　　賜安徽廵撫託庸¶
又下大江來舟行許扈陪率因諮衆隱遂以訪羣材莭¶
操古松似精神秋水哉恐妨悞程吏數日便教逥¶
　　賜安徽學政梁國治¶
亦我特掄元居然經濟存因之南海郡(國治頗通吏治/因授廣東恵潮)¶
<pb:KR4f0005_WYG_212-19a>¶
(道尋命攝副都御史晉/吏部侍郎出典學政)旋返本衙門皖歙俾司鐸江蘇¶
來謁轅勗哉實踐處文行此為源¶
　　閱武(江寕/)¶
江左雄都駐八旗時巡武備合觀之開營頗牧宣方畧¶
置陳韓彭聴指麾平樂何須九重盖昆明漫襲一泓池¶
太平門箭今猶在(太平門鐵扇有勁簇貫其上國初領/兵都統譚泰所中也土人因口傳為)¶
(澹臺/箭云)嗟爾行間朂效為¶
　　雞鳴寺¶
<pb:KR4f0005_WYG_212-19b>¶
雞籠山上雞鳴寺閱武因之路便逰峯不在髙頗延矚¶
境惟逺俗有相投初登舊詠疑如迓小坐春雲看漸收¶
(是日小/雨即止)正喜晴光開一片綠芃麥處放眉頭¶
　　逰清凉寺¶
山寺夷嵕俯石頭行春得暇偶來逰入幽已自清塵念¶
造極還堪縱遠眸禁苑昔年何帝宅長江千古客人舟¶
便蓮宇亦時興廢一切有為孰乆留¶
　　寄題掃葉樓再疊舊作韻¶
<pb:KR4f0005_WYG_212-20a>¶
清凉寺裏望書樓擁帚遺風萬古秋不辨題名自誰氏¶
(誌書不載問之地/方官亦稱莫考)詩中鄭陸忖從頭¶
　　題文伯仁金陵十八景¶
　　　三山¶
三峯突兀大江濵曾是南朝衝要津今日畫圗聊寄詠¶
惟懐鮑謝鮮齊倫¶
　　　草堂¶
周子草堂北麓陲孔家見說有文移至今謖謖松風處¶
<pb:KR4f0005_WYG_212-20b>¶
不異當年竊吹時¶
　　　雨花臺¶
無語維摩絶妙談天花落弗著天男雲光梁武曾何謂¶
越是重儓越不堪¶
　　　牛首山¶
石闕誠如天闕披但司馬未足當之嶤峯對峙青雲表¶
詄蕩銘辭緬陸倕¶
　　　莫愁湖¶
<pb:KR4f0005_WYG_212-21a>¶
南邦何事㝡風流樂府新詞唱莫愁兩字無邪蔽三百¶
諸名士此亦思不¶
　　　攝山¶
俯臨江介迥凌雲攝飬堪資藥草芬㡬度棲霞覔殘碣¶
神馳江令有佳文¶
　　　鳯皇臺¶
永昌大鳥集元嘉改里稱臺瑞應誇設使萐蒲生桀代¶
與荆棘亦有何差¶
<pb:KR4f0005_WYG_212-21b>¶
　　　新亭¶
餞客迎賔列榼醪虛亭恒是閱勞勞(寰宇記新亭/即勞勞亭)桓温¶
兵衛紛陳日安石方知度量髙¶
　　　石頭城¶
石城倚壁復臨江地利誠云險絶雙何事南朝諸帝子¶
豎旛毎見舉宗降¶
　　　長干里¶
延屬長干㝡古區興亡曾㡬閱吴都祗今惟有春前柳¶
<pb:KR4f0005_WYG_212-22a>¶
依舊青青入畫圗¶
　　　白鷺洲¶
二水南來洲間(去/聲)之青蒲白鷺𣺌無涯片帆到此誰将¶
泊疑是謫仙暮宿時(李白詩暮/宿白鷺洲)¶
　　　青谿¶
發源鍾阜入都城大内經流幾曲清妙舞新歌乆閱盡¶
官蛙尚作舊時聲¶
　　　燕子磯¶
<pb:KR4f0005_WYG_212-22b>¶
插江當日此雄磯振翼翩&KR1473;儼若飛此際漲沙成沃土¶
春來惟見麥菲菲¶
　　　太平隄¶
太平門外太平隄煙柳雙行葉已齊蘸影後湖真恰當¶
碧連上下總淒迷¶
　　　桃葉渡¶
渡口名因愛妾留都誇子敬特風流爾時樂地在名教¶
那在歌欄與舞樓¶
<pb:KR4f0005_WYG_212-23a>¶
　　　白門¶
當日宣陽築六朝雕欒鏤楶乆沈銷白門名獨傳闤闠¶
道是依稀内小橋(内小橋坊在行宫南/三里云即白門遺蹟)¶
　　　方山¶
方阜常棲隱者流秦淮經下水悠悠賀循迎得因張闓¶
曾幾分禆克復謀¶
　　　新林浦¶
港出牛頭江水通謝家江樹辨滃濛連朝近攬兼遐眺¶
<pb:KR4f0005_WYG_212-23b>¶
總在徳承幾幀中¶
　　朝天宫再疊蘇軾韻¶
眉山當日憶茹薇建業登樓興早歸七字詎惟紓思(去/聲)作千¶
秋何獨和吟稀吾方夏諺懐逰豫𨚗向陳編辨是非紙牒金¶
刀却鄰誕(明史紀事本末傅㑹建文遜國時出明祖遺篋得/度牒袈裟㡌鞋剃刀出㑹扵神樂觀云云以所經)¶
(鬼門水闗計之神樂觀當即今之朝天宫/然其事荒&KR0988;無稽固不得為正史傳信也)畧傷往事立斜暉¶
　　大報恩寺¶
城南耆域化人居古蹟金陵莫此如石鼎然香超六度¶
<pb:KR4f0005_WYG_212-24a>¶
栢臺聞唄辨三車鈴音替戾飄洪漢塔影穹隆接碧虚¶
小坐旋教清蹕返觀民展義務𣪞予¶
　　戱題雨花臺¶
聞道文殊問病由雨花摩詰座無留法師便果誠能致¶
已落人間第二籌¶
　　祖堂¶
融公住石室脩道乕来馴燦祖教傳頓信師法授真獻¶
花来百鳥說偈演三輪牛首宗風闡山容嵗嵗新¶
<pb:KR4f0005_WYG_212-24b>¶
　　金陵詠古¶
　　　鍾山¶
建業名山東北隅壓城用武古常趨洞天信第三十一¶
争勝何當資霸圖¶
　　　石頭城¶
建安徙治已成城石壁曽&KR0052;㡬戰争周顗戴淵均往事¶
底縁袁粲獨傳名¶
　　　長干里¶
<pb:KR4f0005_WYG_212-25a>¶
江表名都里巷稠六朝想見㝡風流前眀體恤猶稱美¶
(官妓沿唐宋之舊而眀代為尤甚時人目為客妻至蓉/塘詩話則以眀初盛行為美而後之申禁為非真敗裂)¶
(名教/之語)聞有輕煙翠栁樓¶
　　　古新亭¶
勞勞當日古新亭山色江聲畫裡停啜泣坐中嘆周顗¶
何如王導正言馨¶
　　　烏衣巷¶
燕子寜知王謝家彭城七字特清華元規来既角巾去¶
<pb:KR4f0005_WYG_212-25b>¶
那更臨風舉扇遮¶
　　　邀笛歩¶
㡬曲青溪宛轉流橋邉絲栁受風柔桓伊縦有通靈伎¶
不及豪邀擅子猷¶
　　　華林園¶
翛然林木本閒區列肆何堪浄域汙堅若到公石弗見¶
華光遺蹟自應無¶
　　　樂逰苑¶
<pb:KR4f0005_WYG_212-26a>¶
藥園山借覆舟屏禊飲當年泛醁&KR0812;夷考蕭陳無足紀¶
不知甘露為誰零¶
　　　鳯皇臺¶
大鳥元嘉集秣陵至今臺以鳯皇稱青蓮豪氣三千丈¶
七字誰當繼韻能¶
　　　何㸃宅¶
烏榜村園尚有名千年那復辨軒楹春来㡬樹梅花彂¶
水部風流鎮若生¶
<pb:KR4f0005_WYG_212-26b>¶
　　江寜旋蹕再駐棲霞作¶
廵方諸典大端成戒在從流返旞旌鍾阜廻看林外隔¶
攝山乍見面前迎一宵巖館聊眠月萬頃麥田喜烘(去/聲)¶
晴詩句已多圖静賞景光其奈每牽情¶
　　再用沈徳潛逰攝山十二首詩韻仍令沈徳潛並¶
　　　錢陳羣和之¶
金仙坐棲霞前設大圎鏡那藉彩虹橋方臻武夷勝韶¶
春復南廵綪茷旃旌暎建業諸務畢重事探幽夐入門¶
<pb:KR4f0005_WYG_212-27a>¶
先濯清天水當前浄憶革不觀魚一任澄波泳¶
　　　右綵虹眀鏡¶
繖山迥絶塵幽居幽之㝡然逢濟勝流何礙蹊成兊往¶
者尹與沈清遨並肩背憩息長松下甘棠擬勿拜倡酬¶
因有詩興託清涼界郵箋曽和韻又逾兩年外¶
　　　右幽居¶
嶒峵背屏峰浟湙面帶澗精藍搆其間棲霞之别院七¶
處徵惟心六度滿以願天花散浄芬甘露垂法濺中峙¶
<pb:KR4f0005_WYG_212-27b>¶
般若臺津逮廬溪沜可同慧逺脩浄土乃真幻¶
　　　右般若臺¶
一氣鬯百昌洪鈞善陶冶山中亦有桃夭夭而洒洒静¶
非時世&KR1019;是真阿蘭若精舎忽對之窓前數枝寫齊隠¶
晉徴士其致豈殊也¶
　　　右桃花澗¶
對峯搆書閣借峯為屏障髙下鑿金仙一一皆殊相小¶
巧笑鬼工大法營天匠北同居庸側南憶靈隠上(居庸/闗及)¶
<pb:KR4f0005_WYG_212-28a>¶
(靈隠飛来峯皆/有鑿石佛相)扵宻斯退蔵六合斯彌放詎曰始僧紹¶
迺有此竒状㕘禪實無暇或可一憑望¶
　　　右紫峰閣¶
徐鉉曽有言古者冠無㡌江左始著稱燕居便私好題¶
峯殊不稱(去/聲)有似縁木釣我為易玉冠俗名一以掃老¶
沈屢有詠精神乃畢肖何必㝎烏紗嚇彼宦途耀¶
　　　右玉冠峯¶
䟦馬屴崱間周旋多石佛峯迴路轉處滿月殊不一化¶
<pb:KR4f0005_WYG_212-28b>¶
身豈無謂盖欲普濟物物無不度盡寂照坐巖穴試看¶
春彚昌熈熙登寳筏曰相即非相慈雲亦須豁¶
　　　右千佛巖¶
曽觀㑹昌圖九老松其色兹松乃九株落落性孤特或¶
貌彼九人永夀無終極沈亦九之一祝嘏沐恩錫(幸已/恭逢)¶
(年七皇太后七旬大慶集在朝諸王文武及致仕大臣/    十以上者為九老凡三班並繪成圖徳潛即致仕)¶
(中之/一也)今古豈迥殊延年在貞直小立佳䕃側偷閒偶逰¶
息底事頻命賡愛卿有古格¶
<pb:KR4f0005_WYG_212-29a>¶
　　　右九株松¶
疊石豈人工富媪為(去/聲)皴皺稱浪自何時太古此起伏¶
舒如匹練鋪急似萬馬驟變態既不一在川忘陟岫固¶
宜隠者棲那杜詩客走奚必冷泉亭始聞嘯猿狖¶
　　　右疊浪崖¶
萬松闢林闗欲敂意先肅委宛歩深逕曲欄縛野竹太¶
古以来色三春不知燠疑有偓佺逢方瞳髪飄緑将擬¶
與之言謖風下巖谷¶
<pb:KR4f0005_WYG_212-29b>¶
　　　右萬松臺¶
幕府識泉性翦草剔&KR0378;滓聚少勢成多䟽閼流因駛就¶
中白鹿㝡一泓院牆裏導出灌鱗塍資潤不計里實足¶
恵農氓春省為(去/聲)斯喜¶
　　　右白鹿泉¶
知有㝡髙峰進歩力須努天風落碧空萬籟奏叢椘&KR3233;¶
&KR3329;夫何礙緩轡䟦予馬俄亦造其巔北瞻俯江滸南眺¶
形勝多盤龍復踞乕六朝事已紛慨然一弔古重賡紀¶
<pb:KR4f0005_WYG_212-30a>¶
再逰那辭雷門鼓錢起不可黙謄牋因孟姥(陳羣與徳/潛並居林)¶
(下吟眺之興畧同而是篇/尚𨶔和作因示此督之)¶
　　　右㝡髙峰¶
　¶
　¶
　¶
　¶
　¶
<pb:KR4f0005_WYG_212-30b>¶
　¶
　¶
　¶
　¶
　¶
　¶
　¶
御製詩三集巻四十九¶
