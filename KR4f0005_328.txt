# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:16.908144
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷四十九
<pb:KR4f0005_WYG_328-1a>¶
欽定四庫全書¶
御製詩四集巻四十九¶
　全韻詩上去入聲七十六首古體詩一首(戊戌五/)¶
三皇五帝其辨紛總序書始堯自我聖孔帝學心學牖¶
世惛懵天道以成羲和分用(叶/)地道以平四岳咨共(叶/)¶
不識不知擊壤歌動於變時雍奚資威董¶
　　　右唐堯¶
居深山中荷天寵依石孱顔木擁腫聞善若決江河湧¶
<pb:KR4f0005_WYG_328-1b>¶
沛然莫之能禦㙲升聞元徳投艱重危微心傳開道統¶
(叶/)舉八元愷光堯踵(左氏謂元愷堯不能舉而舜舉之/審如是堯何以為巍巍蕩蕩則天)¶
(之大聖乎或者當堯之時其質尚未甚影故舉亦因之/而有待况舜之協帝皆出堯之所授則舜之所舉即堯)¶
(之所舉耳邱明博於紀事而昧於知理向/因讀季文子出莒僕篇曽為文以駁正之)五刑七政脩¶
以並(叶/)南風解阜時㡬奉九韶正律來儀鳳(叶/)青宫重¶
華額斗拱(向所居處即位後/榜之曰重華宫)髙山仰止心翹竦¶
　　　右虞舜¶
山川州澤各分九暨稷播種興耕耩弁冕端委臨諸侯¶
<pb:KR4f0005_WYG_328-2a>¶
微禹其魚劉子講貢金象物鑄以鼎惡㫖疏狄絶諸杯¶
(叶/)東序養老别尊卑下車泣罪息訟缿不於無間識本¶
源何異望海航斷港¶
　　　右夏禹¶
神禹度土功呱呱泣弗子塗山明訓教化徳敬承是伯¶
益既就國諸侯畢歸只利民大與深昌黎言實㫖孟子¶
舉天與從而為辭耳每讀雜著篇惟覺理盈紙(昌黎對/禹問云)¶
(堯舜之傳賢欲天下之得其所禹之傳子憂後世爭之之亂堯傳/舜之利民也大禹之利民也深傳諸人得大聖然後人莫敢爭)¶
<pb:KR4f0005_WYG_328-2b>¶
(諸子得大惡然後人受其亂與其傳不得人而争且亂孰若傳/諸子雖不得賢猶可守法孟子所謂天與賢則與賢天與子則)¶
(與子葢求其説不得従而為之辭余嘗讀是萹評之云堯舜創/也禹因也使堯以前皆傳賢則堯授舜舜授禹何為創見而夸)¶
(美足知堯以前猶傳子而禹亦猶行古之道也且克典放齊有/子朱啟明之請益稷謨大禹有丹朱殄世之戒若非尭以前亦)¶
(傳子斯曷以稱馬昌黎之説實能補孟子之所未言向選/唐宋文醇曽附刻評語於後兹詠禹傳啟事因附及之)¶
　　　右夏啟¶
羿浞之禍夏中衰姒氏未亡所餘㡬為仍牧正惎澆兇¶
奔虞戒若蹈虎尾妻以二姚邑諸綸有田一成衆一旅¶
(叶/)布徳兆謀收夏臣誅澆及豷復禹跡(叶/)共難不渝卒¶
<pb:KR4f0005_WYG_328-3a>¶
成功賢臣靡者如仲虺中興實亞開剏艱應以少康為¶
冠始溯其配天徳在何不出敬勤心亹亹¶
　　　右夏少康¶
桀以日亡湯則天與紂有自燔之嫌武無慚徳之語是¶
湯武之甲乙定於斯矣况乎一曽薦尹一未進吕(湯薦/伊尹)¶
(於桀有冀其改過之心武王未/進吕望於紂是本有伐殷之意)雖然以争而得天下者¶
實自兹始焉是湯之不幸也乃適逢其時之所處¶
　　　右殷湯¶
<pb:KR4f0005_WYG_328-3b>¶
兄終弟及始乎商太戊惟質徳允樹無逸作訓稱古帝¶
昔在殷王實首舉天命自度戒荒寧享國之年七十五¶
克修湯政慕逺方重譯而至羣心麌究其致盛所由夾¶
嚴恭寅畏斯為主¶
　　　右殷太戊¶
徙邢歴六代墊隘民居底弗可行政化遷都為民耳乃¶
胥動浮言安土致然矣盤庚著三篇實得誥諭體上示¶
乃在位中話民弗率(叶/)下則既奠居叮嚀簡相爾然予¶
<pb:KR4f0005_WYG_328-4a>¶
更有言害不視亶父(叶/)避狄遷於岐民從者若市誰謂¶
荼之苦其甘亦如薺是知得民心那費言佑啟¶
　　　右殷盤庚¶
考圖相傅説設教契神解空前絶後為可一不可再(叶/)¶
今讀三篇言誠為百世楷至於伐鬼方注家無定在(易/既)¶
(濟云髙宗伐鬼方注疏皆不指為何地惟陸徳明音義/引蒼頡篇云鬼逺也考後漢書西羌傳謂武丁征西羌)¶
(鬼方而引詩自彼氐羌莫敢不來王為證馬端臨文獻/通考駁之云按商訟撻彼殷武奮伐荆楚罙入其阻裒)¶
(荆之旅言荆楚背叛髙宗能出兵伐之美其功也又曰/惟汝荆楚居國南鄉昔有成湯自彼氐羌莫敢不來享)¶
<pb:KR4f0005_WYG_328-4b>¶
(莫敢不來王言成湯時逺夷西方氐羌之國皆未朝見/汝居中國之南方乃背叛乎此責之之辭非謂髙宗時)¶
(氐羌也時髙宗亦伐荆楚蔚宗不詳誤引此許以附合/耳又按竹書云周王季伐西落鬼戎後漢章帝紀有司)¶
(述明帝功徳又云克伐鬼方開道西域則鬼方宜是/西羌也由令考之大抵不離乎西南夷羌潘之屬)不¶
出楚蜀黔夷羌苗之輩(叶/)祠卜其雄雞銅珍其殼蟹(羌/苗)¶
(之地多薩銅其最精者煎鍊而成質/薄色赤俗稱為蟹殼銅以形似也)詎能禮義教惟恃¶
干戈駴三年乃克之憊矣未克等(叶/)五載定金川(三年/克之)¶
(象曰憊也疏謂以衰憊之故三年乃克之此未逹理勢/語今王師平定金川正當國家全盛之時兵多餉足)¶
(特以其地勢險阻五年乃得蔵功/雖士卒不免勤勞然亦未嘗憊也)掃穴犁庭罷此後諸¶
<pb:KR4f0005_WYG_328-5a>¶
西羌安眠逭驚駭作詩非耀武今古迹殊躧¶
　　　右殷髙宗¶
祖甲逃王位太伯同藥採田間用知依保恵庶民愛(叶/)¶
興商類盤庚敬民祛好賄(盤庚下篇云朕不肩好貨敢/恭生生傳云我不任好賄之)¶
(人惟勇於敬民以其生生為念祖甲知小/人之依能保恵於庶民與盤庚之意相合)史記及孔傳¶
訛傳失魯亥(周公作無逸以殷王中宗及髙宗及祖甲廢/為迪哲其言信而可徴鄭康成云髙宗欲)¶
(祖庚立祖甲祖甲以為不義逃於民間故云不義惟王/也史記乃云祖甲淫亂殷復衰本無所據考無逸祖甲)¶
(節下云自時厥後立王生則逸不知稼穡之艱難不聞/小人之勞惟耽樂之從又言殷三宗及文王迪哲則祖)¶
<pb:KR4f0005_WYG_328-5b>¶
(甲實商之令辟豈得違經義而妄為訾議乎/孔氏乃以祖甲為太甲則其謬更不待言矣)¶
　　　右殷祖甲¶
古公云興當在昌小心翼翼昭事允至於為政首恵鮮¶
鰥寡孤獨懐先軫敬天仁民君道該三分服事徳備盡¶
究其所以云在何於穆不已天地凖¶
　　　右周文王¶
聞誅一夫紂可以息口吻方諸服事殷自弗如文謹洪¶
範彛倫叙丹書敬義厪(叶/)因之作諸銘質語攄道藴劉¶
<pb:KR4f0005_WYG_328-6a>¶
向傳(去/聲)五行分配失飾粉蔡注祛穿鑿足破羣疑紊(叶/)¶
(箕子陳疇由五行以及五事推而至於嚮用五福威用/六極而皇極之建尤為一篇要㫖蓋本天道以騐之君)¶
(身惟當修而用之其理平正無竒所以為治天下之大/法自劉向作五行傳分配類應各舉其事以實之後世)¶
(宗其説専以之覘察禨祥㡬入識緯之學失洪範之本/義矣惟蔡氏集注謂休咎之應乃自然之理必曰某事)¶
(得則某休徴應某事失則某咎徵應斯亦膠固而不通而/不足語造化之妙其論甚醇可以破羣疑而訂經訓)¶
夫惟一戎衣垂拱治猶敏乃有夷齊者避向首陽隠¶
　　　右周武王¶
篤周祐密侵阮殷商旅倒戈返文武基成王振(叶/)民于¶
<pb:KR4f0005_WYG_328-6b>¶
近佞于逺冠(去/聲)之頌雍辭展(叶/)左右孰充弼蹇前後孰¶
道承善(叶/)作無逸周公進(叶/)用訓王諄繾綣曰負扆曰¶
補衮制禮樂斯為本知艱難慎旦晚稱守成王闢閫¶
　明焦竑作養正圖解其聽朝四輔篇圖説云禮明堂¶
　位曰篤仁而好學多聞而道順天子疑則問應而不¶
　窮者謂之道道者導天子以道者也常立於前是周¶
　公也誠立而敢斷輔善而相義者謂之充充者充天¶
　子之志者也常立於左是太公也潔㢘而切直正過¶
<pb:KR4f0005_WYG_328-7a>¶
　而諌邪者謂之弼弼者弼天子之過者也常立於右¶
　是召公也博聞彊記捷給而善對者謂之承承者承¶
　天子之遺忘者也常立於後是史佚也故成王中立¶
　而聽朝則四聖維之是以慮無失計舉無過事考十¶
　三經内禮記明堂位無此文因撿大戴禮保傅篇載¶
　明堂之位云云與圖説所引正合其言則全録賈誼¶
　新書按戴徳戴聖俱在賈誼後或者誼著書時明堂¶
　位别有全文故得備引之其後遂至散佚故徳即録¶
<pb:KR4f0005_WYG_328-7b>¶
　誼書聖則刪而不取此大小戴記之所以异也竑因¶
　大戴禮有明堂之位語不問此文為經本有無輒標¶
　作禮明堂位且注云是禮記中篇名由於未加深考¶
　之誤兹詠成王事因并訂而識之¶
　　　右周成王¶
史記成康世承平事异雲霓民望旱曰休曰息百姓安¶
以張以皇四裔款東郊保釐父師命西方聽斷太保亶¶
天威敬忌勵初服用致刑措囹圄罕¶
<pb:KR4f0005_WYG_328-8a>¶
　　　右周康王¶
始勤終怠戒垂編簡宣王於斯能無面赧初政勵精有¶
志撥亂(叶/)北伐南征常武詩撰雲漢憂民肫如涕澘周¶
道復興炫乎史版及其末年晏起既倦(叶/)千畆不藉魯¶
適廢舛料民太原卒以拒諌(叶/)杜伯非罪殺之弗戁而¶
貪天禍幽厲平並(叶/)殷鑒在兹慎哉擇揀¶
　　　右周宣王¶
社雖仍樹栗虡乃移鐘銑東遷最失計蘇軾論誠善然¶
<pb:KR4f0005_WYG_328-8b>¶
其時弗遷勢又何能免命秦為諸侯祠帝已僭竊(叶/)終¶
焉即代周履霜堅氷踐¶
　　　右周平王¶
奮六代之餘業吞二周而王八表執捶拊以臨天下如¶
雄風之振孤篠銷兵器徙豪傑燔詩書阬諸生恣意所¶
為而無不了然其分郡縣去封建後世從之則安違之¶
亦擾於是逰海上求神仙乎杳渺豈知一夫作難二世¶
而亡為天下笑(叶/)賈誼所謂仁義不施攻守勢异非惟¶
<pb:KR4f0005_WYG_328-9a>¶
括嬴秦興亡之運即萬世治亂之機亦於是乎可曉¶
　　　右秦始皇¶
大勇略小節大智祛小巧平生豁達度天運歸金夘揮¶
洗揖酈生銷印無執抝蕭曹倚股肱信布資牙爪約法¶
三章寛漢基四百肇民苦秦久矣久饑易為飽¶
　　　右漢髙帝¶
卓識愛吟杜牧詩不是安劉嗤四皓天與人歸適逢時¶
庚庚大横符吉兆西鄉南鄉讓再三是謂有禮仁為寳¶
<pb:KR4f0005_WYG_328-9b>¶
收孥相坐在首除詔定振窮及養老卑辭爰賜趙佗書¶
亦得稱臣罷兵討止輦常受從(去/聲)官言勸農蠲賦頻可¶
考其間善政不勝書繼世之君誠最好史臣總論吾所¶
疑輯覽已評弗重道¶
　史稱漢文仁儉引露臺等事以實之余以為文帝善¶
　政當觀其大者逺者徒爾博採傅㑹轉恐失真無論¶
　持百金以營臺分十金以號中人之産為理所必無¶
　即慎夫人衣不曵地而鄧通則給銅山鑄錢寧有刺¶
<pb:KR4f0005_WYG_328-10a>¶
　謬若此者甚至以賜呉王几杖為止叛賜張武金為¶
　止貪不㡬執宋襄公徐偃王愚懦之見窺尋令辟㢤¶
　向因批通鑑輯覽評論及之¶
　　　右漢文帝¶
周曰成康漢文景與民休息政去𤨏勸農桑禁采珠玉惸¶
獨亦哀富亦哿聴鼂錯議削七國反則誅之實未妥既而又悔¶
識甚卑苟非亞夫延巨禍田叔復善處骨肉帝何為者隨否可¶
　　　右漢景帝¶
<pb:KR4f0005_WYG_328-10b>¶
秦皇漢武恒並稱吾謂其言未當(去/聲)也秦皇阬儒武重¶
儒一端足以定髙下求仙封禪勤土木黷武之類過弗¶
寡然其大過在鉤弋理無因子殺其母(叶/)禍防吕雉特¶
忍殘投䑕忌器喻寧假表章六經黜百家則其得在興¶
俊雅瑕瑜不掩斯可耳漢史摘失其得捨入於蠶室懷¶
恨深載筆紀事由司馬¶
　　　右漢武帝¶
丙吉哀王孫獄中謹乳養少時逰閭里吏治得失講(叶/)¶
<pb:KR4f0005_WYG_328-11a>¶
石立仆栁起入繼愜衆仰為政誠勵精必罰更信賞吏¶
稱(去/聲)民安業綜核勤堪想宇内既稱治單于慕稽顙屢書¶
鳳凰見或亦隣虚枉¶
　　　右漢宣帝¶
有度祇如綴旒耽逸那思繘井流連内閫色荒侵尋外¶
戚政秉班生徒歎讜言梅尉空云察景惜哉史丹伏蒲¶
其所存者土梗¶
　　　右漢成帝¶
<pb:KR4f0005_WYG_328-11b>¶
白水神徵赤符天挺以武開基以文定鼎中興稱質殷¶
中宗並非退功臣保全心永(史臣論光武謂天下既定/乃退功臣而進文吏意若)¶
(有不足者不知光武之退功臣/正以善於保全勝于漢髙也)雖進文吏察政意整勅¶
㡬攬綱躬勞識迥神道設教䜟緯是聽(叶/)欲罪桓譚失¶
之悻悻¶
　　　右漢光武¶
舊學桓榮尚書受養老辟雍禮則有雖好褊察傷仁厚¶
建武制度變更否自起撞郎實堪醜抑后妃家法足取¶
<pb:KR4f0005_WYG_328-12a>¶
東平樂善相親友雲臺圖像表勲舊(叶/)失一二得乃八九¶
責賢何必備滕口¶
　　　右漢明帝¶
章較明為平䖏事亦詳審觀其戒俗吏安静無忘諗行¶
秋觀收穫貴脱粟瓢飲封外戚為孝小節傷之甚終於¶
竇梁横(去/聲)預政由椒寢履霜堅氷至羲經訓宜凛¶
　　　右漢章帝¶
南陽卧龍足興劉草廬三顧以誠感遂許驅馳據益州¶
<pb:KR4f0005_WYG_328-12b>¶
稱王而已帝未敢曹丕簒漢乃正位斯有禮矣殊虎耽¶
平生非無用智譎復漢業心不可揜通鑑紀魏綱目漢斯義為¶
正取輯覽(司馬光通鑑以魏紀年未子綱目取春秋之/義以昭烈承獻帝後紹漢遺統乃天下萬世)¶
(公論故輯覽/從綱目例)惜乎禪也弗克嗣二世而斬於昏闇至今¶
每讀出師表猶覺丹誠白日撼¶
　　　右漢昭烈¶
將為周文久蓄逆故惡荀彧殺崔琰(皆操/事)逆子因以終¶
其志炎劉於是遂滅燄薄待骨肉實少恩煮豆燃萁何¶
<pb:KR4f0005_WYG_328-13a>¶
太險徐劉應阮陳王呉一時才雋相逰𣢾(叶/)輪轅飾矣¶
徒虚車究其簒奪安能掩¶
　　　右魏文帝¶
漢政不綱國既卒斬羣起鹿逐各逞虓闞據有江東豪¶
傑收攬袁紹弟兄携貳識暗(叶/)劉表父子駑馬戀豏祇¶
有仲謀養子無忝計用周瑜三軍就笵百萬曹兵江中¶
列艦鏖之赤壁盡於一熯(叶/)鼎足勢成邦基垂範勝驅¶
除者閏位易犯¶
<pb:KR4f0005_WYG_328-13b>¶
　　　右呉大帝¶
魏晉簒奪好還伯仲既以平呉志滿欲中罷州郡兵盗¶
賊興衆呉姬五千歌舞充貢駕羊身荒飛鴻目送后族¶
専擅嫡子昏瞢衛瓘撫床獨懷深慟禍亂頻興誰折其棟¶
　　　右晉武帝¶
一馬化為龍竟中(去/聲)童謡誦復讐徒虚言擐甲鮮實用¶
升床寵王導太陽豈下共相與尚老莊清談恣豪縱雖¶
曰成偏安而已失正統有塹恃江淮無徵同杞宋¶
<pb:KR4f0005_WYG_328-14a>¶
　　　右晉元帝¶
起兵討桓元壯氣如雄虹自㓜有大志欲挽天河絳忠¶
晉而不終原為已謀剏(叶/)即真能節儉示後重耕䎫傅¶
亮王韶之助惡誠愚惷卓哉淵明翁隠去柴桑巷¶
　　　右宋髙祖¶
粲死禇淵生石頭城亦媿敬則譬汝隂取司馬如是(叶/)¶
天道真好還丹陽權收寘究不保善終道成罪奚避納¶
諫與節儉御物斥精細欲文(去/聲)簒逆過孰弗知其偽¶
<pb:KR4f0005_WYG_328-14b>¶
　　　右齊髙祖¶
拓䟦姓氏自古貽謂黄帝後真無謂(魏太祖初即帝位/用崔宏議自謂黄)¶
(帝之後説本不經余向作平定凖噶爾告成太學碑文/云東呉西夷各依其地謬舉淳維未為理據拓跋之逺)¶
(溯軒轅與史記謂匈奴/為夏禹苗裔何以异哉)二十餘傳雄諸部據有鄴都國¶
號魏(按魏書拓拔氏之先世居北荒自可汗推寅始南/遷二十餘傳至太祖據有鄴都國號曰魏又再傳)¶
(而至太武考拓拔氏居於北漢當為䝉古部落其推寅/之名與䝉古語托音相近至今䝉古謂貴種為僧者為)¶
(托音即此可見拓拔盖䝉古之一部且拓拔自係䝉古/語之圖卜謂正及中也其姓氏取義本自正大乃作魏)¶
(史者謬云北俗謂土謂拓謂后謂跋故以為氏考䝉古/語土曰拓素此猶近之至后則曰哈屯並無所謂跋者)¶
<pb:KR4f0005_WYG_328-15a>¶
(顧牽引土徳逓王之説强為傳㑹不亦失誣乎至於議/定國號自宜創立嘉名以垂久逺當時羣臣以啓基雲)¶
(代請以代為號乃因崔宏有魏者大名神州之上國云/云遂下詔號為魏不知崔宏本漢人其盛稱魏地沿曹)¶
(操受封建國之號或有深義欲貶拓跋皆不可知爾時/盖受其愚耳至魏之傳世雖歴一百七十餘年在南北)¶
(朝最為長久然其初十六國各自竊據後則分裂東西/較遼金之盡據北方與宋人劃疆分土者不及逺矣)¶
太武道武所鍾愛果作室家善塗塈戎軒四出定中外¶
南北劃疆儼朝制公卿子弟命入學疑獄决之以經義¶
崇道敎而汰沙門則鄰月落敎星替崔浩既不好老莊¶
書信謙之(㓂/)思也未¶
<pb:KR4f0005_WYG_328-15b>¶
　　　右魏太武帝¶
北魏稱賢君恭已勤臨御其初定武業帝以崇文著崇¶
文固已佳衣冠改無據智者之所嗤迂者之所譽試看¶
北魏祀四世遂斬遽祖宗其忍忘艱難可弗慮摛詞戒¶
後人叮嚀聽斯語(魏室創業經世咸尚威武至孝文帝/始崇文教雖亦潤色太平之一端乃)¶
(改易衣冠親服衮冕朝饗四傳而國社遂墟足為忘祖/背本之鑑而遼金及元之末季皆踵其失凡改漢衣冠)¶
(者不再世而輒亡益足深警矣昔我無忘太宗文皇衣/帝因閲金世宗紀見其有禁約子孫    祖宗為訓)¶
(服語言悉遵舊制曽且逺命侍臣宣讀金史什等諭誡/大臣    聖慮至深    然彼時逹海巴克    即有)¶
<pb:KR4f0005_WYG_328-16a>¶
(應效漢人服飾制度之請我當/達海巴克什乃滿洲世僕且)　(太宗斥而不従夫畧/  立國之初徒以)¶
(習漢字即懐見異而遷之意可見滿洲臣子専習文墨/無有不染漢人習氣者惟在上之人力挽其弊而無為)¶
(所惑余益用是深懼昔年恭讀器圖實録因敬述衣冠/聖訓勒石垂示後親製皇朝禮    式序於勿改)¶
(一事諄切中警我世世子孫臣庶惟當敬守勿渝永延/億萬載丕丕基故不能已於丁寧告戒耳兹詠魏孝文)¶
(事因復/闡發之)¶
　　　右魏孝文帝¶
乗其危竊其祚蕭衍道成視劉裕宫城圍呉興拒(叶/)徒¶
稱馬(仙琕/)袁(昻/)仍厚遇本失正末奚數(叶/)定律興樂曽¶
<pb:KR4f0005_WYG_328-16b>¶
何助特佞佛奉像塑捨身同泰功徳慕初祖謁直指處¶
漆桶弗契乃北去(傳燈録云初祖逹摩自天竺國三周/寒暑達於南海實梁普通元年也武)¶
(帝詔至金陵問曰朕造寺冩經不可勝紀有何功徳師/曰並無功徳此但小乘有漏之因如影隨形雖有非實)¶
(帝不懌師知不契潛回江北止於嵩山少林寺面/壁九年又禪宗以著相弗悟之人謂之黒漆桶云)祀犧¶
牲代麫素廟不血食語不懼餓臺城應始悟荷荷那得¶
金仙䕶¶
　　　右梁武帝¶
受禪弑逆如出一例嗟哉六朝誰階之厲霸先竊梁亦¶
<pb:KR4f0005_WYG_328-17a>¶
因時勢律身以儉施政以恵獨甚可笑捨身佛寺其鑒¶
不逺在梁武帝徒求福報那解罪戾未識楞嚴清明還¶
霽¶
　　　右陳髙祖¶
髙歡逐主魏分二其時勍敵宇文泰既而泰復效其為¶
暮秦朝楚亂之最髙洋不及父與兄犢車一乘公受代¶
沈酗既久彌以狂荒淫殺戮恣為害武成温國世濟昏¶
婦髻童謡適逢㑹¶
<pb:KR4f0005_WYG_328-17b>¶
　　　右北齊興廢¶
文帝詘已任蘇綽尚賢有合大畜卦簒奪時非祇一人¶
於黒獺也亦奚怪纔四五傳隋易祚不仁之澤那辭敗¶
大誥特作正文風當正者多此其殺嗟哉彼時士大夫¶
鮮弗腆顔持國賣¶
　　　右北周興廢¶
外戚竊柄蟲食木内攘取易易不勞軍隊謀伐江南值¶
陳昏憒遂成一統勝劉蕭輩勇戅廣險一立一廢獨孤¶
<pb:KR4f0005_WYG_328-18a>¶
悞我悔亦何益(叶/)二世而亡報施豈昧彦謙卓識人所¶
弗逮¶
　　　右隋文帝¶
自漢失御六朝亡迅加之南北相排擯倒行逆施太原¶
兵進化家為國帝出震正統開基掃除餘閏李唐二百¶
餘年演(叶/)嫡庶建立惜未明慎元武禍起家庭釁喋血¶
禁門同氣推刃髙祖不明論允信(司馬光云髙祖所以/有天下皆太宗之功)¶
(隠太子以庸劣居其右地嫌勢逼必不相容郷使髙祖/有文王之明隠太子有泰伯之賢太宗有子臧之節則)¶
<pb:KR4f0005_WYG_328-18b>¶
(亂何自而生哉其論最為允當惜唐髙祖當日見不及/此徒拘立嫡以長之説遂使釁起家庭而致太宗之失)¶
(徳/也)¶
　　　右唐髙祖¶
助髙祖開國運勇天授迅雷奮繼臨御多仁聞能納諌¶
治匪紊更愛民恩無靳善政夥不勝捃有慙徳可弗問¶
欲葢愆好名近(唐太宗嘉言善政史不勝書洵三代以/下令辟而其虚懷納諫改過不吝亦卓)¶
(然可紀若剪鬚吞蝗諸事則不免近於好名身有慙徳/故欲博美譽為晚葢所謂三代以下惟恐不好名耳)¶
三代下垂芳訓¶
<pb:KR4f0005_WYG_328-19a>¶
　　　右唐太宗¶
起兵討韋氏識英而志健宋王能讓功過建成以萬内¶
禪即帝位初政頗勤綣吾瘦天下肥名言可為勸既而¶
臨莅久太平符所願天寶易開元志滿心驕頓姚宋亦¶
已沒李楊弄權溷荒淫無不為親邪正人逺一人前後¶
異敬怠殊方寸侵尋致播遷自取夫誰怨¶
　　　右唐元宗¶
乗危叛父范氏語定案聽讒殺子宦妾恣為亂輔國脇¶
<pb:KR4f0005_WYG_328-19b>¶
上皇君失乾斷張后效武韋夫為綱攛父子君臣夫婦¶
胥無幹始終懦柔昏悖誠堪歎藉李郭克復非出其算¶
若肅宗者言之汚文翰¶
　　　右唐肅宗¶
亡唐者二事方鎮及豎宦宦豎久已然方鎮代宗慣時¶
雖有良將亂用安則慢弗能去奸相毎致忠良間市馬¶
悦回紇匹值四十絹佞佛章敬寺七廟致詆謾雖削元¶
振爵因納栁伉諫即其誅朝恩亦以詭計辦得一而失¶
<pb:KR4f0005_WYG_328-20a>¶
百那濟式微患¶
　　　右唐代宗¶
踐阼初政頗可稱曽不數年早更變苛刻猜忌以為明¶
恥見屈寧受欺面盧(杞/)趙(賛/)用甘雲蔽天蕭(復/之)姜(公/輔)棄¶
若日臨霰播越失陸惜傍徨事平聽讒弗顧眷(陸贄從/幸山南)¶
(道險澀與從官相失夜召贄不得帝驚且泣詔軍中得/贄者賞千金久之乃至上喜甚然贄數直諫忤上意又)¶
(極言杞姦邪致亂上雖貶杞心頗不悦後裴延齡言贄/與李充等心懷怨望激怒諸軍上怒欲誅贄等㑹陽城)¶
(論救乃貶䞇/為忠州别駕)宫市白望恣强奪香山居易詩曽訕末年¶
<pb:KR4f0005_WYG_328-20b>¶
姑息圖無事朝廷益弱方鎮煽唐家宗社未淪亡貞觀¶
餘恵人猶戀¶
　　　右唐徳宗¶
志平不掉任賢自劭藩鎮悍慓無敢弗奉詔元濟猶梟¶
嘯破蔡雪宵(叶/)服丹多躁陷大禍堪弔¶
　　　右唐憲宗¶
五代厯五十三年鄒魯閧趁兵戈閙附其際者更十國時¶
民那有生之樂臣簒君及子囚父三綱掃地尤而效不¶
<pb:KR4f0005_WYG_328-21a>¶
永其祚固應然安論求忠必出孝唐明宗與周世宗尚¶
屬留心民事較傭中佼佼鐵中錚去之逺矣於王道(叶/)¶
論世恒因鑒戒存黄帝舜禹萬世敎¶
　　　右五代興廢¶
陳橋兵變膺籙建號雖非以暴而易暴乗危廢立五季¶
轍蹈亦曰施逆其行倒四方僭竊次第除掃居然一統¶
成丕冒自縁大度人歸天保(叶/)宋家三百年基兆(叶/)杯¶
酒釋兵謂因權妙冷觀實不值一笑(宋太祖以杯酒詭/辭釋兵權罷藩鎮)¶
<pb:KR4f0005_WYG_328-21b>¶
(世傳為美談然究涉於權術駕馭以當日時勢而論如/石守信等宋祖曽與之比肩事主未免心存猜忌不得)¶
(不思急解其兵權即漢髙明祖草昧初開其功臣並同/櫛風沐雨故韓彭葅醢馮傅誅夷亦皆因疑得禍則宋)¶
(祖猶為北善於彼矣若我朝自征勦祖宗以來膺將相之任/者非子弟即臣僕有事則統兵    功成則供職如常)¶
(既無形跡徴嫌又何有兵權之可解乎即如庚辰春兆/恵等平定回部酬庸錫爵命為御前領侍衛大臣凱宴)¶
(詩曽有藉我虎臣典宿衛笑他杯酒解兵權之句丙申/春平定金川凱旋䇿勲懋賞阿桂豐昇額並以軍機大)¶
(臣兼領侍衛大臣餘亦在御前乾清門者居多故凱宴/詩亦有上將歸来是近臣及解兵笑彼一杯酒之句此)¶
(實仰承祖以家法之善並非有所權術於其/間豈宋    私智保全者所可同日語哉)傳弟誠誤¶
其言出趙(叶/)南渡依然得顯報¶
<pb:KR4f0005_WYG_328-22a>¶
　　　右宋太祖¶
即位急改元已失厚道大徳昭及庭美忌去不留箇慙¶
徳莫斯甚趙普時猶佐英斷承藝祖遂削平天下(叶/)勤¶
儉與納諫善政故可課集儒輯三書(宋太宗身有慙徳/故即位後集天下)¶
(文人輯太平御覽冊府元龜文苑英華三書以疲羣力/而弭衆議明成祖之修永樂大典亦倣其意方今海)¶
(宇承平宜崇文治因下詔蒐訪遺籍命儒臣編輯四庫/全書嘉恵後學所以公同好而非若彼之為私計權術)¶
(也/)深意别有那永樂乃效之大典遍捜邏彼各有所圖難¶
欺後人譒四海今無事史右而圖左因命校全書欲以¶
<pb:KR4f0005_WYG_328-22b>¶
文風播原弗同彼二遊辭更誰作¶
　　　右宋太宗¶
契丹大舉至澶州聽㓂準言興師禡無何欽若中(去/聲)讒¶
言孤注危盟恥城下(叶/)乃知初意原内怯不足有為功¶
假借時平事定見天書樽酒封珠共為詐人可欺耳天¶
可欺王旦正人責難謝¶
　　　右宋真宗¶
宋仁宗似漢文帝守成之君賢最尚恭儉仁恕出天性¶
<pb:KR4f0005_WYG_328-23a>¶
大辟上讞矜罪當不廣苑囿同罷臺玉清池館辭溶漾¶
夏人犯邊禦出境契丹渝盟増幣量視若優柔失國體¶
無撻伐能寧此讓(昨歲親製平定兩金川戰國詩序曽/云予之子孫其尚以予之所為為戒)¶
(更當以予之所為為勉如其不能則莫如息事寧人如/漢文帝宋仁宗之自守可耳兹詠宋仁宗事因並識之)¶
小人弗勝善類氣嬖倖不累治世様史官二語固紀實¶
安石之禍實因釀郭后批頰事可罪廢則宜也何疑訪¶
既而自悔要(平/聲)冊立帝心終是無定向一之為甚復疑¶
曹宫閫䖏置總無狀¶
<pb:KR4f0005_WYG_328-23b>¶
　　　右宋仁宗¶
入繼非嫡正驚不敢為踰月而疾病羣小恣奔競兩宫¶
釁成賴大臣調停(叶/)及其自聽政毎問故事裁决多善¶
令四知頗慎儆又四不能温公言果應濮禮議求勝遂¶
出蔡襄究屬申私敬司馬韓歐諍豈不皆賢聚訟原¶
難竟積善有餘慶斯事莫遭然總由天命¶
　　　右宋英宗¶
熙寧即位頗勵精一用安石亂機定公亮進邪誠罪魁¶
<pb:KR4f0005_WYG_328-24a>¶
呉奎識早惜弗聽青苗保甲及均輸言利𢎞羊猶未罄¶
拒諌黜正為弗恤終無覺悟墮昏懜求治太速尚躗言¶
直是不知為治徑¶
　　　右宋神宗¶
宣仁臨朝持憲章罷新法守仁宗舊遼戒守臣勿犯邊¶
黎庶恬安宏在宥社飯之言屢丁寧何不官家躬訓授¶
勸諸賢退類私愛輯覽曽評義宜究(續綱目載宣仁太/后因吕大防范純)¶
(仁等問疾泣下曰老身没後必有調戲官家者宜勿聽/公等亦宜早退令官家别用一畨人云云向閲通鑑輯)¶
<pb:KR4f0005_WYG_328-24b>¶
(覽曽評云宣仁之賢宜囑大臣公忠體國以輔少主即/慮哲宗他日蔑棄老成更張新政當并召哲宗諭以防)¶
(微杜漸保全令名乃對諸臣丁寧嗚咽勸以宜早引退/是全為私絶不類其平日之所行矣然諸臣非不明大)¶
(義者何忍洩之於人傳之於後此盖出於史家附㑹之/説未可信也今考宣仁此事正史所不載稗野傳聞之)¶
(異多不足憑兹詠宋哲宗/而及宣仁因復闡其義)及帝親政衆顧望首召劉瑗¶
拒范奏小人乗之為報復紹聖改元計已售紹聖非聖¶
紹王蔡羣奸則應帝誠陋馴致黨禍終北宋帝肇亂夫¶
誰能救¶
　　　右宋哲宗¶
<pb:KR4f0005_WYG_328-25a>¶
多能無不精君道失之深親邪如弗勝去正曽莫諗(叶/)¶
黨禍過漢唐賢臣都在禁(謂司馬光吕公/著文彦博等)鋭意文太平¶
天神欺已甚艮嶽綱花石紅薫依碧沁是皆足亂國那¶
更開邊祲童貫明攻遼馬政暗通金(叶/)既復背金盟南¶
侵流血浸北宋匪亡欽致亡徽合任¶
　　　右宋徽宗¶
忘不共戴天之讐安苟且一隅之暫有其志尚恐不能¶
成忍於恥那復知有憾奸如秦檜旌一徳之應求忠若¶
<pb:KR4f0005_WYG_328-25b>¶
岳飛致三木之審勘如斯人也而得優游徳夀以善終¶
葢幸叨天恩之濫¶
　　　右宋髙宗¶
初鋭意恢復弗恃長江塹任張浚有意間(去/聲)史浩無驗¶
終於一莫成稱姪奉幣兼居憂未二年内禪遽政厭君¶
孝豈在兹(史臣稱孝宗自外藩入繼大統而能盡宫庭/之孝又力行三年之䘮謂其無媿廟號然髙)¶
(宗晏駕未及二年遂爾内禪惟以有病不得日至徳夀/宫為由云欲不退休不可迹雖襲&KR0931;孝名心實怠於政)¶
(事葢知恢復之難故為引避之計不顧祖宗之基/業惟圖一己之便安豈足語於為君之大體乎)在繼¶
<pb:KR4f0005_WYG_328-26a>¶
祖宗念惜哉藝祖業開創何光豔¶
　　　右宋孝宗¶
勤始怠終濫觴江泛鮮弗如斯可不大監穆陵中年嗜¶
欲深陷閻馬丁當見乎謡䜟(叶/)貪地棄盟釁起輕儳徒¶
因尊朱謚理有玷(叶/)即以學論私多誠欠¶
　　　右宋理宗¶
始唐咸通耶律顯族發祥潢河㑹同繼續既都上京遂¶
變本服(遼自太祖創興大業國勢盛强太宗繼緒滅梁/立晉其規模益為恢廓然自㑹同改元以後公)¶
<pb:KR4f0005_WYG_328-26b>¶
(卿庶官皆倣中國既入大梁朝廷/制度並用漢禮遂漸改其舊俗矣)長驅入梁重貴袒肉¶
徙之黄龍石田土屋延廣弗咎重威乃哭(太宗引兵入/大梁有司欲)¶
(使晉主銜璧迎降太宗不許曰吾遣竒兵取之非受降/也乃執晉主重貴以歸封為負義侯徙之黄龍府初晉)¶
(為□所立奉事惟謹及晉主敬瑭殂重貴嗣立大臣議奉/表稱臣告哀於遼景延廣請致書稱孫而不稱臣李崧)¶
(以為不可延廣固争晉主卒從其議太宗得書大怒遣/使責讓延廣復以不遜語答之遂興兵擊晉及破城執)¶
(延廣太宗詰之曰致兩主失歡皆汝所為十萬横磨劍/安在召喬榮與證榮以紙所紀語示之乃服是石晉之)¶
(亡釁實由於延廣晉主不追咎延廣之失謀貽誤惟以/杜重威負晉降遼引兵破國為恨見其營寨慟哭而去)¶
(亦何/輩哉)一統元殊分疆金匹(叶/)規模遜焉(遼與宋南北分/疆較金之於宋)¶
<pb:KR4f0005_WYG_328-27a>¶
(雖亦相仿然金兵直破汴京驅徽欽北去逼令髙宗倉/皇南渡一綫偏安及孝宗時猶具書稱姪不敢失事大)¶
(之禮若遼則惟與宋聫和後乃并弛邊備馴致淪/亡其威武不及金朝逺甚止可與北魏並稱耳)北魏¶
可目¶
　　　右遼太宗¶
白山黒水本靈區勿吉七部原同俗(金之先出靺鞨部/靺鞨本號勿吉勿)¶
(吉古肅慎地也勿吉有七部曰舒穆爾曰伯蘇曰倭徹/庫曰烏捏曰赫舒曰黒水曰白山黒水部附屬於契丹)¶
(部分南北其在北者不在契丹籍曰生女直後改稱女/真地有混同江長白山混同江亦號黒龍江所謂白山)¶
(黒水/是也)東方雲氣生異人端重善射炳智燭以此諸部漸¶
<pb:KR4f0005_WYG_328-27b>¶
歸附素衣朱襮從于沃(金之始祖居完顔部八傳而至/太祖當遼道宗時有五色雲氣)¶
(屢出東方大如二千解囷司天孔致和竊謂人曰其下/當生異人建非常之事天以象告己而大祖生㓜時舉)¶
(止端重成童即善射及長算/無遺䇿知人善任人樂為用)適值遼政漸不綱混同迎¶
戰似神告女真滿萬不可敵至是其言驗如卜(遼主淫/酗怠於)¶
(政事毎歲徵索無藝女真厭苦之太祖乃建城堡修戎/器以備且召所屬曰遼人知我將舉兵集諸路軍備我)¶
(我必先發制之因徴諸部兵得二千五百人以遼之罪/申告天地傳挺而誓至遼界與遼兵戰大勝而還遼主)¶
(遣都統蕭嗣先等往擊太祖率兵禦之㑹夜方就枕若/有扶其首者三寤而起曰神明警我也即鳴鼔舉燧而)¶
(行黎明至混同江遼人方壞凌道太祖選壯士十人擊/走之因率衆繼進登岸與遼兵遇㑹大風起塵埃蔽天)¶
<pb:KR4f0005_WYG_328-28a>¶
(太祖乗風奮擊遼兵潰將士多死其獲免者十有七/人遼人嘗言女真兵滿萬則不可敵至是始滿萬云)建¶
國稱帝遂號金敗遼達嚕(達嚕即達嚕克急/讀之則為達嚕)窮追逐(太/祖)¶
(既屢勝遼羣臣固請稱帝乃以乙未正月朔即皇帝位/國號大金遼遣使議和不從太祖自將攻遼黄龍府遼)¶
(遣騎卒二十萬歩卒七萬戍邊屯田為長久計太祖聞/之率衆趋達嚕克城登髙望遼兵若連雲灌木狀顧謂)¶
(左右曰遼兵心貳而情怯雖多不足畏遂趋髙卑為陣/穆哩庫以右翼先馳遼左軍左軍却洛索尼楚赫衝遼)¶
(中堅陷陣力戰尼瑪哈以中軍助之遼兵遂敗金人乗/勝追擊㑹日暮圍其營遼軍潰圍出金人逐北至阿嚕)¶
(岡遼歩卒盡殪並/獲其耕其數千)一百廿年帝業開天相抑亦由人朂¶
　　　右金太祖¶
<pb:KR4f0005_WYG_328-28b>¶
天輔草創天㑹繼滅遼北朝歸掌握南征徽欽就拘縶¶
髙宗稱姪慙不覺其勢頗可成一統未乗時實失商㩁¶
武功既昭修以文勸農議禮並制樂傳位熙宗繼太祖¶
大公量更人難學¶
　　　右金太宗¶
勸進協人心即符天命吉以久典外郡民艱故所悉分¶
疆息兵戈休養籌勤恤戒奢崇以儉去文歸於質其最¶
可稱者毋忘舊為棘(叶/)詎止一代然萬世胥應述(世宗/之不)¶
<pb:KR4f0005_WYG_328-29a>¶
(忘國俗實堪為萬世法恭讀本紀實録我諸王太宗嘗/命内𢎞文院大臣讀金世宗        諭    貝勒大)¶
(臣曰世宗乃聲名顯著之賢君當時後世咸稱為小堯/舜其在位奮圖法祖勤求治理惟恐子孫仍效漢俗預)¶
(為禁約屢以無忘祖宗為訓衣服語言悉遵舊制時時/練習騎射以備武功因復    諄切戒諭曰朕此言實)¶
(為子孫萬世計惟恐後日子孫忘舊制廢騎射以效漢/俗故常切此慮耳予欽奉此    訓命於箭亭勒卧碑)¶
(以訓/永世)¶
　　　右金世宗¶
乃祖嘉習國語(金史稱章宗為世宗嫡孫以封原王判/大興府事入以國語謝世宗喜謂宰臣)¶
(曰朕嘗命諸王習本朝語惟/原王語甚習朕甚嘉之云云)為孫宜守舊物服御漸染¶
<pb:KR4f0005_WYG_328-29b>¶
華風疎忌那聞吁咈付託却喜柔弱馴致金源道詘惜¶
哉大定規模直使章宗衰訖(章宗即位以後未嘗不知/治體然偏以典章文物為)¶
(急而詰戎肆武之道棄之如遺遂盡變祖宗舊風國勢/日就孱弱又因無子疎忌宗室以衛紹王永濟柔弱鮮)¶
(智能故□之遽爾傳住不復為宗社計/漸致淪胥金源之業盖衰於章宗矣)¶
　　　右金章宗¶
䝉古始祖勃端察居敖拉野本窮髪(元太祖本紀稱其/十世祖勃端察爾)¶
(至己爾圖敖拉之地居焉勃端察爾舊作孛端乂兒巴/爾圖敖拉舊作八里屯阿懶今俱改正䝉古語稱始祖)¶
(為勃端察爾並非其名巴/爾圖敖拉則有虎之山也)十世太祖爰開剏滅國四十¶
<pb:KR4f0005_WYG_328-30a>¶
武功勃又四傳乃至世祖定金平宋偃征伐一統建元¶
立國號輿圖之廣千古突取之以武修以文敬勤二字¶
勉無忽其時良佐曰惟誰巴延之賢不可沒(世祖定金/平宋正位)¶
(一統而度量洪廣知人善任信用儒術以成一代之制/規模實為宏逺其輔佐固多名臣當以巴延為最巴延)¶
(統兵南征陛辭時世祖諭之曰古之善取江南者惟曹/彬一人汝能不殺是吾曹彬也及下臨安巴延諭以大)¶
(意宋主即奉表請降巴延受之禁軍士毋入城榜諭臨/安中外軍民安堵如故民大悦視宋之曹彬有過之無)¶
(不反亦由世祖善於擇將/及臨軒宣命之仁言耳)宋濂諸人修元史秦人肥瘠¶
視如越世祖一帝十三卷既宂長(去/聲)仍失隠汨歐陽逸¶
<pb:KR4f0005_WYG_328-30b>¶
馬笑繁文千古史筆鮮精核(宋稗云穆修張景嘗待旦/束華門外適見奔馬踐死)¶
(一犬二人各記其事以較工拙穆修曰馬逸有黄犬遇/蹄而斃張景曰有犬死奔馬之下時文體新變二人語)¶
(皆拙澀當時已謂之工又幕府燕間錄云歐陽文忠在/翰林日嘗與同院出遊有奔馬斃犬於前文忠顧曰君)¶
(試言其事同院曰有犬卧於通衢逸馬蹄而殺之文忠/曰使子修史萬巻未已也曰内翰以為何如文忠曰逸)¶
(馬殺犬於道此二事衆所傳説者宋濂工於古文/寧不知簡要為貴何奉勅修元史冗漫若是耶)昰昺¶
失統不成國綱目徇私著歲月通鑑輯覽兹正之用訓¶
守基凛天罰¶
　宋之南渡已屬偏安然徳祐以前尚有疆域可憑猶¶
<pb:KR4f0005_WYG_328-31a>¶
　得比之東晉至臨安既破帝㬎見俘宋祚遂絶正統¶
　即當歸之於元若昰昺二王流離海島不復成其為¶
　君正與明唐桂二王之竄跡閩滇者無異而續綱目¶
　於景炎祥興仍用大書紀年實乖史筆之正前纂通¶
　鑑輯覽於丙子三月以後即大書元世祖至元十三¶
　年而以昰昺紀年附注其下又如元順帝北遷沙漢¶
　未嘗不子孫繼立然既委棄中原即不得復大書故¶
　號此乃大公至正之理夫廢興代嬗書法自有一定¶
<pb:KR4f0005_WYG_328-31b>¶
　不可稍存偏袒之私且史鑑所以昭法戒亦使為君¶
　者知統緒存亡當慎苞桑而凛馭朽庶克保承世業¶
　垂戒不可不公向於評鑑曽闡其大㫖如此¶
　　　右元世祖¶
入定國難俟武宗於義為順實明達及即帝位勤為治¶
世祖成憲守弗遏不事遊畋戒征伐崇儉二簋之用¶
曷廟號曰仁信無愧較之嘉祐規模濶¶
　　　右元仁宗¶
<pb:KR4f0005_WYG_328-32a>¶
為驅除難(去/聲)必先小黠漢明若斯唐宋異説(叶興漢明/之  皆崛)¶
(起革昧陳勝呉廣為沛公驅除張士誠陳友諒之於呉/王亦然均可取喻於中原逐鹿若唐家太原興師宋室)¶
(陳橋兵變與漢明情事不同而趙宋欺/孤則更不及李唐之乗隋煬無道耳)定亂之後漢簡¶
明察一意復古封建滋弊(叶論封建不可行於後世昔/人  之已詳明祖欲大封諸)¶
(子以懲宋元孤立為名不思宋之亡由於積弱無能元/之亡由於順帝失徳强藩不靖已事可徵乃開國之初)¶
(均泥古制不旋踵而燕兵南下骨肉相殘其後髙煦宸/濠逆謀相繼與漢之呉濞淮南無異及末季流㓂横行)¶
(諸王束手就斃並無一人/足資夾輔分封果何益哉)猜忌功臣二帝轍合(叶/)韓彭¶
自取傅馮枉殺(漢髙明祖之猜忌功臣心跡相仿然韓/信彭越皆有逆謀葅醯實由自取若傅)¶
<pb:KR4f0005_WYG_328-32b>¶
(友徳馮勝並以無罪而賜死則明/祖之深險谿刻更甚於漢髙矣)以此較之洪武險軋¶
一歲兩繫歴朝書法(明太祖以至元二十八年春正月/稱帝然是時大都尚未失守元之)¶
(正統猶在至閏七月順帝出居北漢元祚始亡故通鑑/輯覽於是年閏七月以前仍大書至元紀年而於明事)¶
(則書明以别之八月以後始大書洪武元年於元事則/書元以别之從厯朝嬗代一歲兩繫之例昭名分而定)¶
(書法實合大公至正之/道並見通鑑輯覽之評)輯覽遵之統正史札¶
　　　右明太祖¶
秦(謂唐/太宗)燕(即明/成祖)王事無别泥於古致禍烈(懿文太子既/卒明祖欲立)¶
(燕王且知國有長君社稷之福即當内斷於心授燕王/以儲位不但付託得人並可弭骨肉之釁乃信劉三吾)¶
<pb:KR4f0005_WYG_328-33a>¶
(孫承嫡統之曲説遂立太孫致貽後日兵破金川門宫/中自焚之慘且及忠烈諸臣𤓰蔓株連誅夷殆盡永樂)¶
(之倒行逆施其殘酷實乖人理乃竟得傳之十數世享/國三百餘年天道報施殊不可曉然其始總由明祖泥)¶
(古好名之一念誤之其事與唐髙祖舍太/宗而立建成相類而明室之貽禍尤烈也)唐猶差明慘¶
絶劉三吾猖言决方齊黄計實拙所可矜都盡節尤英¶
卓景與鐵𤓰蔓抄忍酷滅屈義士飛霜屑誅忠臣報豈¶
蔑稱成祖廟食血天網恢偶漏缺終難逃狐史設¶
　　　右明成祖¶
三楊委政從忠革薄時稱小康閭閻利樂詰戎臨邊繼¶
<pb:KR4f0005_WYG_328-33b>¶
繩赫濯王通戰敗乃聽和約因王陳暠實乖斟酌立内¶
書房禍埋始作陳祚郭循其言石藥拒而辱之失徳莫¶
若凡十年間瑕瑜半各¶
　　　右明宣宗¶
正統初即位王振任邪辟賴尚有三楊未得恣險螫誠¶
孝常召責㡬欲加刀陌帝乃為跪求自此稍歛迹后崩¶
遂大縱難數其奸逆挟帝征額森㡬於喪宗祏生還居¶
南宫景帝頗失徳奪門復親政家庭事殘阨仍欲祠王¶
<pb:KR4f0005_WYG_328-34a>¶
振迷終不可格¶
　　　右明英宗¶
興獻議禮恣憤激較宋濮王更凌轢毛澄汪俊以事去¶
張璁桂萼獲恩錫為人後義總弗論親所生真出私溺¶
末年修齋任僉邪海瑞忠言辨且析弗親朝臣政叢脞¶
雖去權奸無救失(叶/)明祚之衰肇於茲内亂由来興外¶
敵¶
　　　右明世宗¶
<pb:KR4f0005_WYG_328-34b>¶
在位不為不久聽言愈切愈黙初倚居正太殷末任向¶
髙惟飾諸臣逺莫覿面一子愛弗去側綱紀陵夷極矣¶
是謂孤其天職¶
　　　右明神宗¶
非乳臭而倚乳母溺近私而任近習禁左班之疏滕恣¶
東厰之事緝已妃后且不䏻保國忠良徒然於唈雖二¶
十四罪已昭彰而懵然不辨閹人煬竈其横愈急明政¶
陵夷至是盖不可救藥惟瞻烏於誰屋集¶
<pb:KR4f0005_WYG_328-35a>¶
　　　右明熹宗¶
大厦之傾一木支是惟貞幹君臣合首誅奸璫似有為¶
終惑羣言任噂沓十七年易五十相中無定見致紛雜¶
外臣難信信内臣固帝失衆應慙殺(叶/)亡國之臣孰所¶
用質之帝亦想難答(谷應泰紀事本末載流㓂犯宣府/京師戒嚴莊烈召對平臺諭閣臣)¶
(曰李建泰有疏勸朕南遷國君死社稷朕將何往大學/士范景文等請先奉太子撫軍江南兵科給事中光時)¶
(亨大聲曰奉太子往南諸臣意欲何為將欲為唐肅宗/靈武故事乎景文等遂不敢言莊烈復問戰守之策衆)¶
(臣黙然因歎曰朕非亡國之君諸臣盡亡國之臣爾遂/拂袖起云云莊烈固憤極之言其實諸臣皆莊烈所用)¶
<pb:KR4f0005_WYG_328-35b>¶
(也此語不當於/理因並及之)身殉社稷實堪憐莊烈陵園風雨颯¶
　　　右明莊烈帝¶
福王擬髙宗南遷祚可接使其能振興江表或安帖諸¶
事不如宋明亡速交睫皇清一統成殷鑒告萬葉¶
　明臣立福王於南京未嘗不可比宋髙宗之南渡然¶
　史稱髙宗恭儉仁厚繼體守文則有餘撥亂反正則¶
　不足其初立尚可有為繼乃偷安忍恥匿怨忘親以¶
　致貽譏天下若福王則昏庸無識聲色是娯始終昧¶
<pb:KR4f0005_WYG_328-36a>¶
　於宴安酖毒之戒自詒伊戚兩君相較福王實不及¶
　髙宗逺甚至髙宗初時信用汪伯彦黄潜善後則専¶
　任秦檜皆贊和議以售其奸邪然彼時内有李綱趙鼎¶
　諸人藎誠謀國外有岳飛張浚韓世忠諸將慷慨抒¶
　忠雖黒白混淆忠良誅貶然始終不乏正人故尚可¶
　支撐半壁而福王則倚任馬士英阮大鋮引進羣邪¶
　擊排善類國事殆不堪問其可恃以圖存者文臣惟¶
　史可法武將惟黄得功皆䖏非其地又從中掣其肘¶
<pb:KR4f0005_WYG_328-36b>¶
　遂成傾厦之難支故論二代之臣明末亦不及南宋¶
　且金將宗弼統兵南下雖追髙宗於海上然僅焚臨¶
　安掠輜重而還迨宋稱姪議和兵戈漸息因得延國¶
　祚一百五十餘年我朝則豫親王多鐸奉¶
詔南征王師所至迎降恐後因即平定江南福王就執¶
　立甫一年而明亡此固¶
上天眷顧佑啓我國家億萬載丕丕基而明末君臣弗¶
　克善保其緒自速危亡亦足垂鑒奕禩耳¶
<pb:KR4f0005_WYG_328-37a>¶
　　　右明福王¶
四千餘載(自帝堯元載甲辰至今乾隆/戊戌凡四千一百三十五年)帝王洪業略舉¶
梗概以全韻壓惡者吾戒善者吾法法匪虚言施政後¶
甲戒豈徒云勅㡬先怯敬¶
天誠懋愛民恵洽莫忘¶
祖宗開創桓撥(叶/)爰告後人欽承毋乏¶
　　　右總結¶
　　詠諡法¶
<pb:KR4f0005_WYG_328-37b>¶
桀紂匪惡名桓靈詎醜諡鄭樵論之詳吾亦韙其議四¶
君自惡君不因名諡被如唐徳宋光明之肅顯輩豈弗¶
耀佳稱寧無愧字義臣子議君父虧名亦非事此語既¶
不刊吾謂諡可廢(叶/)三代直道行斯民公論備惟視所¶
行哉虚譽誠無濟¶
　按鄭樵作通志其序諡畧云後世偽作周公諡法欲¶
　以生前之善惡為死後之勸懲且周公之意既不忍¶
　稱其名豈忍稱其惡如是則春秋為尊者諱為親者¶
<pb:KR4f0005_WYG_328-38a>¶
　諱不可行乎周公矣此不道之言也因論云惡諡莫¶
　如桀紂其次莫如桓靈此古今之所聞也桀紂是¶
　名耳非諡也當夏之季未有諡殷之季雖有諡法然¶
　以得諡為榮且桀之所名取於木猶髙柴公孫枝之¶
　類紂之所名取於絲猶臧紇南宫縚之類是名非己之¶
　所更即父兄之所命安得有賤人多殺殘義損善之¶
　義乎桓於經典無惡義如公執桓圭乃圭璋之首稱¶
　桓桓武王乃果毅之盛徳齊桓公用能霸業周桓王¶
<pb:KR4f0005_WYG_328-38b>¶
　亦無累行安得桓為惡諡乎靈者神聖之異名周之¶
　東也王綱不振迨乎靈王周道始昌諸侯服從以其¶
　生有神聖之徳死則諡之以靈是為名實允當安得¶
　靈為惡諡乎又如幽王罹禍為臣子所不忍言故以¶
　幽寓痛惻而非擁遏不通之義厲王雖過然語云子¶
　温而厲其與安並言徳又豈暴虐無親之義盖成周¶
　初無惡諡諡之有惡者後人之所立也云云其論甚¶
　正因撿閲史記後附諡法解一篇乃唐張守節作正¶
<pb:KR4f0005_WYG_328-39a>¶
　義時録入逸周書全文而非司馬遷手筆且逸周書¶
　至晉孔晁始注而行之其名雖列於班史藝文志或¶
　言七畧亦有其名然劉歆班固皆在史遷以後其書¶
　自係遷所未見况解内各字義曲為比附必非周公¶
　所作其為後儒詭託無疑兹詠全韻詩畢益見鄭樵¶
　為不刋之論且即以幽厲桓靈為惡諡而言亦足見¶
　漢以前尚有公論而漢以後非革命異代於其勝朝或¶
　有與以惡諡者若其本朝未有不與以美諡者可盡¶
<pb:KR4f0005_WYG_328-39b>¶
　信乎予故詠諡法而謂之諡可廢耳並識全韻詩後¶
　以俟後世之公論¶
　¶
　¶
　¶
　¶
　¶
御製詩四集巻四十九¶
