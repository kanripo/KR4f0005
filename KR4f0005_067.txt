# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.078448
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷九
<pb:KR4f0005_WYG_067-1a>¶
欽定四庫全書¶
御製詩二集卷九¶
　古今體八十二首(己巳二/)¶
　　侍郎沈徳潛予告南還進呈紀恩四律依韻賜之¶
已週花甲舉春官玉署皤皤氷雪顔道在心期耽素帙¶
老来歸計指青山烟波應共聞琴鶴詠賦休疎馳字鷼¶
(命徳潛有所著/作許寄京呈覧)髙尚特教還故國清標終惜去朝班¶
年来朝夕值書廬鬼軰詩文啟廸餘故事舊傳榮祖帳¶
<pb:KR4f0005_WYG_067-1b>¶
鄉風好在足蓴魚靈葠藥劑供延壽賜帛衣裁稱遂初¶
(徳潛將行賜/之人葠宫帛)爾自一舟歸浩蕩望窮潞水暮川虚¶
君職臣司祗一欽得将餘事寄賡吟笑予結習多難遣¶
嘉汝臨文不㤀箴欲擬元音崇淡泊相商時調去艱深¶
(近稿曾命/徳潛校正)此行試問生涯䖏香水寒山適静愔¶
林下優逰樂薜蘿依依老景任婆娑善教故里成通徳¶
詎止幽人詠碩薖儘有烟霞為供飬正賖歳月入謳歌¶
許卿望九還康健祝壽重来拜玉坡¶
<pb:KR4f0005_WYG_067-2a>¶
常雩禮成敬述¶
載舉常雩祀¶
泰圎春霖早慶遍公田更因霑霈求優渥敢恃¶
帡幪弛敬䖍樂具卿雲扶瑞日禮成和氣散祥烟¶
南郊近日邀¶
殊貺果得膚功定蜀川(上年十一月二日冬至有事扵/    南郊即扵次日命經略大)¶
(學士傅恒啟行纔屆兩月金川平定/奏凱班師實邀    上天福佑云)¶
　　清和¶
<pb:KR4f0005_WYG_067-2b>¶
清和天氣佳膏澤逺邇逮二麥既望秋禾黍亦均藝往¶
年春苦旱愁雨都成例今嵗何厚幸優渥霑¶
天恵淡蕩天宇明極目空澄際時縦作㣲風風止無¶
塵翳予心以稍慰庶政籌次第况復息兵戎来格服¶
畨裔賢輔日賛襄庶眀職交勵永維保泰機乾勉持¶
盈計¶
　　芍藥¶
墨辛夷開香滿庭井欄底用䕶花鈴東風却未曽吹得¶
<pb:KR4f0005_WYG_067-3a>¶
欲擷芳菲意轉停¶
　　御花園古柏行¶
摛藻堂邉一株柏根盤厚地枝挐天八千春秋僅傳説¶
厥夀少當四百年御園松柏森森列居然巨擘標蒼顔¶
粗皮硉兀心不死倚壁如拍洪崖肩左日右月為兩目¶
春草秋花㕘四禅仙人煉氣不煉肉形若槁木神乃全¶
昔者公旦象六爻是為九二見在田又如瑶池會王母¶
赤松子應領羣仙韋偃直榦不可得而今誰者以神傳¶
<pb:KR4f0005_WYG_067-3b>¶
洪宣承平此曽閲甲申桑海無還丹喬木頗與世臣類¶
作歌詎止斐鴻篇¶
　　題褚摹蘭亭巻¶
登善當時司檢校韓馮摹夲反無真(米黻䟦蘭亭帖云/唐太宗既獲此書)¶
(使馮承素韓道政之流摹賜王公/褚遂良時為起居郎盖檢校而已)因知直道在千古非¶
以其書究以人¶
　　黄公望秋峰聳秀小幅¶
峰峻水潺湲精藍樹欲殷津塗銀峡口磴道白雲間四¶
<pb:KR4f0005_WYG_067-4a>¶
序原無住山僧只自閒香光正法眼粉夲認虞山¶
　　浴佛日漫作¶
庭槐嘉䕃綠婆娑雨足郊原樂事多愁喜幻縁都遣盡¶
閒情贏得閲清和¶
　　詠玉爐¶
伊誰割璞為磨鎪蟠䕫直紋制從周博山應薄遺炎劉¶
肯教甲煎豔香留寳兹韞徳兼剛柔虹光十丈屋梁浮¶
　　題王羲之七月都下二帖真蹟巻¶
<pb:KR4f0005_WYG_067-4b>¶
墨蹟與鉤橅品如形影分千秋賞鑒家聚訟徒紛紛二¶
帖名乆羶片羽真不真貞觀暨紹興小璽文如新聊當¶
面目觀還輕耳食倫¶
　　玉甕為金元舊物嗣淪沒古刹中以貯菜韲後購¶
　　　得仍於承光殿前為起一小亭置之並命内廷¶
　　　翰林等各賦一詩即刻於楹柱偶幸承光殿復¶
　　　成是篇¶
㡬年蕭寺伴寒韲仍置承光煥彩霓夢覺金源成故蹟¶
<pb:KR4f0005_WYG_067-5a>¶
聲騰玉署艷新題若為巧合延津畔竟得天全露掌西¶
松杪照来千載月夜凉依舊景凄凄¶
　　金川納降奏凱悉由¶
聖母慈訓既敬上¶
徽稱以崇鉅典并遵¶
懿㫖册封攝六宫事皇貴妃慶禮既成逥憶往事輙益¶
　　　惘然¶
畨服徕柔奏凱旋更欣春雨遍公田深叨¶
<pb:KR4f0005_WYG_067-5b>¶
慈訓遐荒定敬奉¶
鴻稱鉅典傳和衆安民常切切持盈保泰益乾乾六宫¶
此日添新慶翻惹無端意惘然¶
　　首夏幸圎明園西直門外即目三首¶
鳴梢曉日鳯城西潤逼郊原綠意齊魚海洗兵蓬苑麗¶
清和景物待新題¶
嘉禾入夏麥臨秋接葉隂中喚雨鳩敢懈宵衣并旰食¶
詎圗後樂祗先憂¶
<pb:KR4f0005_WYG_067-6a>¶
来往蘭衢每問農為生慶慰為無悰麥芒潤露桑隂滿¶
此景常年得未逢¶
　　首夏奉¶
皇太后御園行樂之作¶
人事天時兩相諧御園行樂豫¶
慈懐春歸花木猶饒麗雨後池亭是處佳魚織錦紋浮¶
翠浪鳥鳴仙樂下瑶階雲牋玉几纔堪對急管繁絃概¶
可排¶
<pb:KR4f0005_WYG_067-6b>¶
　　饍麥¶
夏至麥方秋今年麥秋早胡先半月期都為春雨好較¶
晴量雨乆頗悉農之道朝来膳碾䬯翠滑供快飽底須¶
以彘甞土物甘為寳更喜青齊間普豐賴天造諸事遂¶
敢矜一心敬常保¶
　　雨(四月十/八日)¶
今年春雨佳二麥芃青穟下稻暨髙黍次第種已穊入¶
夏乃逾旬望雨恰厪意欲速縦所戒先憂頗難置十四¶
<pb:KR4f0005_WYG_067-7a>¶
年此心始終無或易(叶/)夜来雷雨作時止時而細詰旦¶
始沛然根荄潤胥逮来牟固有秋百穀暢生遂洗兵天¶
意諧息事人心契自頋徳誠凉詎致諸祥萃永奉四字¶
訓(敬天勤民寳四字皇祖也有皇考所用貽/㽞至今此誠    家法    詩載集中)時康敢自¶
恣¶
　　青龍橋西¶
孟夏景宣暢駕言臨靜宜宿雨清蹕塵䇿騎石橋西麥¶
隴與黍田綠意懐新齊此道屢曽經穡事春秋咨北方¶
<pb:KR4f0005_WYG_067-7b>¶
例春旱大田每如期昨秋及前嵗西成已幸而今乃並¶
麥収餅餌足無疑况復百穀類怒生總離離十年曽罕¶
逢一旦乃遇之覩兹那無慰既慰繼以思持盈守乾愓¶
究鮮歡豫時¶
　　初夏香山雜詠¶
御園自是湖光好山色還須讓静宜乍别林扉剛半載¶
初来恰值小年時¶
山容經雨鬟初沐松吹因風籟益清更喜烟雲無定態¶
<pb:KR4f0005_WYG_067-8a>¶
半川隂靄半川晴¶
苔磴花茵坐憩諸層巒劉覽㑹心餘拈毫無暇捜竒句¶
却恐山靈笑懶疎¶
逕曲隂濃藏岨峿不見人行&KR0008;人語林稀乍似咫尺間¶
行来又復遲爾許¶
歩入仙巖藥草芬鐘聲時隔碧峰聞茶烟一縷纔升鼎¶
冉冉鋪空便作雲¶
清和林谷静無塵迴憶憂欣底是真絶塞銷兵春雨足¶
<pb:KR4f0005_WYG_067-8b>¶
得教巖館暫怡神¶
　　金蓮花¶
　　金蓮花生於五䑓初不知何名¶
皇祖賜之名而植之避暑山荘兹香山亦種之是卉宜¶
　　於山故繁滋特茂焉偶臨山館恰值敷榮輙以命¶
　　篇¶
林齋治圃種金蓮的的舒英暎日鮮擬合送歸學士院¶
不然宜傍老僧禪誰雕琥珀為趺蕚㝡厭胭脂鬪麗妍¶
<pb:KR4f0005_WYG_067-9a>¶
設使因風落天半維摩室應繞床前¶
　　碧雲寺¶
㡬年吟望䖏此日憩逰時檀捨非希福林巒好訪竒青¶
霞滃掩暎玉筍逺参差返駕山園近清宵静更宜¶
　　雨¶
朝烟纔泮暮雲濃陣雨旋過傍檻峰玉乳淙淙鳴細竇¶
芝英淰淰沐幽茸梳翎閒㸔松邉鶴送響時聞院外鐘¶
返照一天晴更好萬山争濯紫芙蓉¶
<pb:KR4f0005_WYG_067-9b>¶
　　雨後¶
雨後来仙館溪聲亂澗繁清芬生蕙芷静趣在琴尊契¶
道無多意吟詩那易言芸編紛挿架取便一抽翻¶
　　玉華岫¶
香山佳景二十八玉華岫占秀且竒側峯横嶺盡来會¶
朝霏暝靄常相宜石磴曲折綠隂宻坦䖏葺宇鄰招提¶
皋塗精舎更幽絶窓納萬景憑陵之我駐香山無不到¶
到必一為留新題即今石壁所勒字頗有莓蘚䝉茸而¶
<pb:KR4f0005_WYG_067-10a>¶
　　題静室¶
到逢三伏猶無暑况是清和雨後来半晌不妨聊止息¶
一心何䖏惹塵埃¶
松籟蘿烟净有餘好従雲外卜山居仙人石室芝英長¶
不觧求仙莫浪鋤¶
　　逰香界寺諸勝¶
問景當初夏逰山趂曉凉無多攀石磴乍已出雲匡㨗¶
徑欣初得臨髙俯下方萬縁㕘輻輳一念静商量(前嵗/出静)¶
<pb:KR4f0005_WYG_067-10b>¶
(宜園前門厯法海表忠諸寺取道杏樹口轉而北始至/聖感惜其傾頽捨金脩葺因易名曰香界今因山園清)¶
(暇减騎登園内髙峯出西北門遂沿横嶺而南雖厯少/險而既得其居髙臨下之勢過險即夷直徑無比較前)¶
(厯紆途葢省十之四五大學士忠勇公傅恒隨行因憶/其在軍營欲據中峯而下者意正同且為學為政之方)¶
(均有類此者/故並記之)¶
靈洞孤雲頂(寳珠洞在/香界之上)天龍䕶佛龕濕嵐常醖雨夏草¶
正霏馣暫據一窓心迥平臨萬景函却従蘿棧下香界在¶
其南¶
香界開香積伊蒲我未䏻(是日傳膳於此雖八珍有戒/而伊蒲素膳實所未習故戯)¶
<pb:KR4f0005_WYG_067-11a>¶
(及/之)傳餐休衛士諷唄厭山僧谿壑堪尋樂松篁可作朋¶
寳珠欣得概樓戸不重凭¶
歸騎盤﨑路挈壺始報辰前畨頻所厯一霎頓為新(自/香)¶
(界而下仍由杏樹口故道而返/香山視事是日吏部帶領引見)世事全無定人情底是¶
真便開勤政扆吉士細捜論¶
　　自香山取道玉泉傳膳視事畢遂刾舟由西海至¶
　暢春園問¶
安歸圎明園雨後澄霽軒齋静敞喜麥禾之兆豐值筆¶
<pb:KR4f0005_WYG_067-11b>¶
　　　墨之含潤欣然拈韻斐爾成篇¶
山園雨霽曉輕寒詰曲蘭蹊露色漙便到玉泉因視政¶
喜㸔瑞麥為加餐一舟蘋沼思為楫三日¶
萱階切問¶
安(香山駐/蹕三日)過午㡬閒臨後苑研香甌净適澄觀¶
　　古銅鑑歌¶
軒轅液金作神物徳合天地明日月隂陽精氣此藴欎¶
萬八千春豈湮沒丁甲䕶持魑魅袚中圎光外綠雲蔚¶
<pb:KR4f0005_WYG_067-12a>¶
如星重輪麗天闕四靈五嶽卒難核漢唐俗製氣早奪¶
其祥應不讓屈軼以燭賢奸洞心骨¶
　　雨¶
前朝好雨剛新霽有渰萋萋優渥繼近畿今嵗勝常年¶
額手休和感¶
天賜保陽一帶麥亦佳邇聞頗有待雨意陣雲頃望迤¶
南濃滿蘄霡霂公田被餅餌千家庶可期黍髙稻下蘇¶
新翠静對濛濛縦慰欣卜度彼地増憂思一夫不獲時¶
<pb:KR4f0005_WYG_067-12b>¶
予辜数郡民瘼夫豈啻¶
　　漢玉秋蟬有雕檀木為蕉葉以承之者朅爾觸興¶
　　　率成是詩¶
誰製玉為蟬誰刻木為葉玉人與木工本兩不相涉二¶
物偶付託詎是精神接新蜩鳴綠隂視此孰荘蝶¶
　　雨後¶
雨後園林爽氣生凌晨視政接公卿(是日御/門理事)勑㡬聊復¶
餘清暇適興仍兼值快晴乍喜蒲榴迎午放更蘄禾黍¶
<pb:KR4f0005_WYG_067-13a>¶
遂西成香山送得盈窓翠濯濯烟鬟樹杪横¶
　　孟夏下浣之七日¶
皇太后賜膳於¶
　暢春園之集鳳軒是地近大西門去嵗習射於此發¶
　　　矢二十中十九因用齊召南韻成詩四首勒於¶
　　　壁間兹以侍¶
膳視事之暇陳馬技以娛¶
慈顔親發十矢復中九且破其的者三焉¶
<pb:KR4f0005_WYG_067-13b>¶
聖母豫悦仙苑増春輒疊舊韻以誌嵗月¶
萱齡長此祝如山鏡面軒齋圖畫間樂對清陰蒲節近¶
欣陪¶
色笑鳳樓閒勸餐敬進仙㕑膳視事旋催朝士班馬技¶
更陳新雨後遥峯澄景黛蛾彎¶
封事籌裁懼弗當無私兢業奉¶
元黄蒐材常冀空羣駿較武均期中葉楊每切祈年咨穡¶
務豈惟問景賞烟光賢臣集事窮畨服烽息今休戍白狼¶
<pb:KR4f0005_WYG_067-14a>¶
(去嵗金川用兵故有金川況未靖天狼之句今大學士忠勇/公傅恒平定金川奏凱還朝復值時雨常霑稍解朕憂矣)¶
心殷¶
愛日奉維嵩凉室温閨地不同(集鳯軒亦新脩飾/以奉夏凊之所)喜向¶
座前親捧爵更㸔樓外競彎弓髙岡萋菶将儀鳯閒館¶
蜵蜎陋射熊¶
家法儀型巍蕩近此勤民政亮¶
天工¶
窣地楊絲拂玉鞭蘭舟遥待葦洲前試調馴馬雲中錦¶
<pb:KR4f0005_WYG_067-14b>¶
便泛澄波鏡裏天叠賦新詩酬勝㑹喜縁甘雨遍公田¶
愓乾未敢㤀初志多故猶然憶去年¶
　　僧懐素自叙真蹟卷¶
自叙曽聞世有三丹陽里巷艷叢談張顛元奘多傾服¶
草聖禪機青出藍¶
雲中龍爪不糢糊妙法曽經悟擔夫豪宕精神枯淡志¶
恍㸔李氏醉僧圗¶
　　聞保定得雨¶
<pb:KR4f0005_WYG_067-15a>¶
逺自滇南近京畿春収都報今年好齊魯災餘麥為秋¶
蜀秦兵後穀惟寳雨晴幸得皆應時額手為民感大造¶
獨有保陽四五郡昨聞望雨心如𢷬封事傳来快一披¶
盈犁頓覺蘇枯槁二麥原能過半穫大田生意芃青秒¶
休和洊至豈徳馨凛乎敬奉持盈道¶
　　復雨¶
乍熱纔三日為霖復一犁麥収誠已定禾長又将齊林¶
壑景堪賞蒲榴節好題洗兵和衆庶静騐識端倪¶
<pb:KR4f0005_WYG_067-15b>¶
　　夜雨感舊¶
暮雨纔収夜雨随忻餘翻覺助清悲天中節近麥秋好¶
合是常年共賞時¶
　　五月朔日奉¶
皇太后御園宴賞之作¶
糉席蒲觴荅令辰天中景物一畨新雨餘山色深於黛¶
風定波光正可人麥已到秋撲隴亞榴初明火歩檐廵¶
歡顔¶
<pb:KR4f0005_WYG_067-16a>¶
上食還増感前嵗今朝事不倫¶
　　蕉窓夜雨¶
優渥公田遍雨晴皆適宜綠蕉生響䖏隔户試聼之㸃¶
覺踈還宻葉應起復垂絶勝前嵗况頻恐未霑時¶
　　夏㫤松泉竹石圗¶
虬枝謖天籟鳯影寫秋泉始静宜清聽既深恱定禅¶
　　覺生寺少坐即事¶
曉烟濃未泮夜雨勢正㽞肩輿尋郭途麥禾競油油精¶
<pb:KR4f0005_WYG_067-16b>¶
藍属路便傳餐少憩休竹柏深成林野花芬以幽徘徊¶
十笏地去嵗景如流今昔豈異矣乆暫寧㤀不灑淚向¶
静安萬慮吁紛投¶
　　静安荘酹酒¶
日逺何堪已閲期惟因路便一臨之蒲樽三奠悲無那¶
又是天中節屆時¶
　　夏日齋居¶
方澤将臨祀清蹕返法宫齋居用蠲潔漏永南薫風春¶
<pb:KR4f0005_WYG_067-17a>¶
夏雨早霑麥禾可兾豐迴憶数年来厚幸鮮或逢平秩¶
欣南訛益切乾乾衷¶
　　午日¶
午日值䖍齋風光亦足佳蒲樽屏弗舉艾虎例猶排逓¶
馥盆中蕙成隂户外槐對時茂長養不息悟根荄¶
　　夏至¶
北郊敬成¶
致育基貞固¶
<pb:KR4f0005_WYG_067-17b>¶
直方配¶
大圎詣¶
壇疎去嵗(去嵗王恭北郊以有/事遣    代行禮)喜雨值今年(往嵗春夏/之交無不)¶
(望雨夏至前後霑足即為厚幸今嵗/自春初至今雨暘應時實所罕覯云)質曉趨壝陛¶
明禋潔豆籩休和惟幸遇圗永勵勤乾¶
北郊禮成詣¶
　暢春園問¶
安道中即目三首¶
<pb:KR4f0005_WYG_067-18a>¶
澤壇蕆事迴仙苑小仗黄麾御陌排(凡祭祀皆用大駕/鹵簿兹因祭罷路)¶
(便即迴御園故/命用騎駕鹵簿)三日玉階疎問¶
寢先咨温凊謁¶
思齋¶
菜畦黍隴接村籬雨足郊原事事宜官栁毶髿晨露潤¶
緑陰濃處翠華移¶
髙槐初聽試聲蟬餅餌香風颺曉烟一例輕輿憑眺處¶
題詩也覺勝常年¶
<pb:KR4f0005_WYG_067-18b>¶
　　夏日香山¶
幽僻林泉近可尋㡬閒便與一登臨詩裁每到隨時異¶
山色不期共夏深日午松梢團覆盖雨餘澗底亂鳴琴¶
邇来略得消煩慮愛向仙區悟道心¶
　　熱¶
寒暑皆天運惟其時則宜麥秋梅雨候羲輪迴馭遲數¶
日氣欎蒸祝融職其司乗涼古柏陰俯泚流泉涯觸石¶
生靈雲拂樹動輕颸夜雨復將零颯爽明朝披¶
<pb:KR4f0005_WYG_067-19a>¶
　　山行遇雨之作¶
夜雨纔收曉雨霏因風拂面一絲絲忽然急㸃催如注¶
松塢雲莊信步歸¶
别山常見生雲靄比入山中不見雲始悟山逰雲是伴¶
雲山共我倩誰分¶
瀑聲猶是宵来響山色都因雨後佳最喜盈眸堆濕潤¶
不教纎翳惹澄懐¶
　　香山聽唐侃彈琴¶
<pb:KR4f0005_WYG_067-19b>¶
經年唐侃琴音寂好是山深過雨初欲借散懷先屬付¶
撫絃切莫奏闗雎¶
　　爽¶
一雨如期盡滌炎山中颯爽十分添花香鳥語無邊樂¶
近景遐觀取次拈細霧常霏雙足底輕雲猶戀半峯尖¶
雄風披處心誠快已見千村足碾䬯¶
　　玉乳泉¶
一泓堪作鏡㡬曲忽鳴琴象與體無涉名非實可尋若¶
<pb:KR4f0005_WYG_067-20a>¶
為相假借藉以入哦吟朅爾歸澄觀(去/聲)悠然徹逺心¶
山泉經雨壯石罅噴珠花便拾松燃火因揩甌瀹茶底¶
須開北戸雅稱讀南華移得篔簹緑垂枝㡬个斜¶
　　題王羲之逰目帖真跡¶
真是吉光片羽宛然入木七分瀟灑三希晝永别逢晉¶
右將軍¶
汶嶺峨眉好在蘭亭樂毅剰名怪底龍跳筆法鼻祖白¶
雲先生¶
<pb:KR4f0005_WYG_067-20b>¶
　　題平安月鏡居(以竹為舫既輕且樸/故錫之名而題以詩)¶
裁就平安竹裝成月鏡居卧逰常泛泛興寄自如如湘浦¶
畫非幻黄岡記(用黄州/竹樓事)亦虚一般君子號在水友芙蕖¶
　　泛月¶
雨浄天光雲斂空御湖初逓芰荷風琉璃世界虛明景¶
只擬銀河路可通¶
扁舟又泛今宵月一夢還思舊嵗人正待尋歡期適興¶
無端即景更傷神¶
<pb:KR4f0005_WYG_067-21a>¶
　　題董邦達山水幅¶
不經意想饒神契盡得風流逺俗縁濕潤重重山蔚秀¶
濃青靄靄樹生烟構将野閣堪憑檻滙得平湖合放船¶
興到題詩乍迴憶小成離别動經年¶
　　玉泉¶
玉泉清徹底荇藻無纎鱗取譬有所思含垢䏻容人¶
　　月¶
入波曽不濕當夏也教凉無改千年度依然今夕光筠¶
<pb:KR4f0005_WYG_067-21b>¶
篁踈㺯影荷芰静生香一節猶㣲欠良宵未肯長¶
　黑龍潭¶
趁爽事山逰靈潭近廿里蘭衢露氣濃夹路黍田美麥¶
秋已登塲村墅堆如坻相聞雞犬聲勃見炊烟起歡餘¶
㸔不足緩轡行迤邐仙宫標層巔如吐青蓮蘂拾級登¶
巉巖廟貌䖍鞠&KR0957;非祈亦非謝邀貺誠多矣際和敢㤀¶
恵加敬庻綏祉小憩黙以思絜矩為政理¶
御製詩二集巻九¶
