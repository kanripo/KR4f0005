# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:19.778014
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷十四
<pb:KR4f0005_WYG_405-1a>¶
欽定四庫全書¶
御製詩五集巻十四¶
　古今體一百十首(乙巳四/)¶
　　謁明陵八韻(有序/)¶
　　望鍾阜之松楸巡塗必詣指昌平之表碣蹕路兹¶
　　臨維十三陵之兆域相依經百餘年而徳怨久冺¶
　　况得之賊手立統正而仇復前朝且優以侯封布¶
　　澤深而仁欽¶
<pb:KR4f0005_WYG_405-1b>¶
祖徳雖採樵禁於令甲而閲嵗致或頹初值此親瞻惻¶
　　然眷念忍聴丹陊粉剥無繼體以銷沉依然隧閟¶
　　堂深發重帑而賁飾彼何示人以不廣毁及金源¶
　　我惟凛¶
天之難諶假兹殷鑒摛八韻而成斯詩什等百世則具¶
　　在鑑評¶
驅除本是藉餘閏(順治元年四月我軍入世祖命睿親/王多爾衮代統大    定中原行六)¶
(日明平西伯吴三桂遣将出山海闗迎謁致書以流㓂/攻破京城九廟灰燼明帝已殉社稷賊首李自成僭稱)¶
<pb:KR4f0005_WYG_405-2a>¶
(尊號擄掠逞殘神人共憤乞師除暴等語王得書即星/夜前進直薄山海闗大敗賊衆追殺四十里賊衆遁走)¶
(五月至燕京故明文武官出迎睿親王等定議都燕即/其疏恭迎    世祖定鼎安民出諸水火統一海宇億)¶
(兆歡迎從古得統之光明/正大未有如我朝者也)表正由来超古今¶
廣運欽承一統大勝朝消隔百年深山陵念以北鄰近¶
車駕因之此日臨徳怨久哉幻時世(天命三年我恨告/太祖以七大)¶
(以歸天親統師征明撫順招降守城官兵徙城中人口/    尋攻克清河是為    太祖興師征明之始詳見)¶
(所製全韻詩/及盛京諸什)興亡昭矣惕予心雖云樵採勤禁護亦惜¶
殿堂逮圮沉應悟有成那無廢當忘彼悊毁其金(我朝/修復)¶
<pb:KR4f0005_WYG_405-2b>¶
(金太祖世宗陵形家聖祖御製碑文以前者我師克取/遼東故明惑於    之説疑與本朝王氣相闗天啓初)¶
(折毁金陵斸斷地脈又建闗廟為壓勝之術不/思修徳勤民而移咎於異代陵寝尤為舛謬)地官漫¶
靳費帑項冬部爰教飾鼎林即故寢園示明監靡常¶
天命凛難諶¶
　　恵澤龍王廟瞻禮¶
明陵謁罷返湯泉遂陟湯山棧路穿古廟一時禮恵澤¶
春波數頃潤良田致䖍惟以祈農亟問景非因騁目便¶
稻未插秧麥苗茁綠郊稍覺慰心懸¶
<pb:KR4f0005_WYG_405-3a>¶
　　氾漣暉有詠¶
氾漣暉之軒復仰¶
奎文懸繹言思¶
聖意盖以¶
示訓焉何池不溶水何水不氾漣大都觀水者金波於¶
月便¶
曰暉具晝義夜逰戒流連敢不服膺遵明當翆蹕遷¶
　按暉輝通用予以為暉从日則當於日用之若輝則¶
<pb:KR4f0005_WYG_405-3b>¶
　當用之於月而日亦可用之日長(上/聲)於月也因詠暉¶
　字闡其義如此¶
　　順義縣行宫疊壬寅舊作韻¶
背指湯泉啟蹕車行行翠巘漸為賖遍耕禾黍未出土¶
(今年二月初七八日之雪為北方稀有之優澤不但麥/苗滋潤發生而衆民亦遍種大田實従来所未有欣慰)¶
(之餘益/深欽懼)深潤麥麰争發芽頻悉畿東雨尤渥(劉峩奏二/月廿九三)¶
(月初二等日畿東通州薊州寕河遵化等處均/得雨三五寸不等透雪後益以雨澤尤為優渥)獨廑河¶
北澤仍差(畢沅等奏豫省迤南之汝寧南陽陳州等處/亦禀報於二月廿四日得雨二三四寸不等)¶
<pb:KR4f0005_WYG_405-4a>¶
(惟河北之衛輝各属/日来仍未得霑渥澤)而今無事幸四海惟籲有年樂萬¶
家¶
　　過大嶺至静寄山莊駐蹕即事得句¶
大嶺東過路所諳山莊七日駐逰堪(是逰欲駐山/荘七日耳)時哉¶
入畫目初暢老矣乗輿意略慙(向過大嶺率乗馬今/日乗輿可知老矣)千¶
樹杏花迎谷口萬枝香雪認江南曉雲未雨旭光露又¶
見英英蔚翠嵐¶
山荘静寄久名斯静寄之名率可思一日萬幾不紛此¶
<pb:KR4f0005_WYG_405-4b>¶
(静/)行雲流水可同其(寄/)来為客則住為主(寄於静/者也)昔作¶
他哉今作兹(静者亦成/其寄也)且置拈毫騁博辯㑹於心者即¶
摛詞¶
　　題延春堂¶
又到書堂舊如憑綈几新一時為乙巳三嵗别壬寅已¶
覺韶光靄都資翰詠神巡檐觀昔額許爾鎮延春¶
　　韻松軒¶
謂韻在松乎弗来付誰知謂韻在我乎實聆諸喬枝枝¶
<pb:KR4f0005_WYG_405-5a>¶
復藉乎風無耳那聞吹衆縁之所㑹即縁亦幻兮闕一¶
既不可㑹衆乃成斯斯軒所以名儻然而已而¶
　　暢逺齋作歌¶
山已髙斯樓更髙騁觀其逺自益暢伊余怵然有所慮¶
弗在佳景之供望察其逺者莫忽近勞則思而逸或忘¶
耳目所供詎有窮心志之間可容放因而慄慄有弗安¶
侍臣竊議縁何悵¶
　　接要樓¶
<pb:KR4f0005_WYG_405-5b>¶
田盤太古境惟仙不繋明亭暗竇連試問今朝接何要¶
松青石白與飛泉¶
　　引勝軒三疊前韻¶
境如郭文舉廓然邃而允庭前鬱喬松堂背圍嫩筍(盤/山)¶
(宜松於竹不/甚宜故云)豈恒斯亟来閱數嵗為準一来必憩兹静¶
坐興無盡興在方寸中豈係勝之引¶
　　静夜吟八疊舊作韻¶
三嵗别堂深可以識流隂庭松明張盖階泉暗滴琴静¶
<pb:KR4f0005_WYG_405-6a>¶
夜澄視聴欲忘色與音七日以為期(兹駐盤山/凡七日)千秋可¶
寄心¶
　　題養虚齋¶
虚室云養虚其虚固易養絜矩方寸間頋名實難倣言¶
或有先入事或有偏黨皆非所為虚致弊應無爽觸目¶
每警心詎止事逰賞¶
　　泉香亭¶
設法為池上搆亭憑窻坐可俯清泠昨年龍井鏡光裏¶
<pb:KR4f0005_WYG_405-6b>¶
一例照予兩鬢星¶
香味色聲四官受(目受色耳受聲鼻受香/舌受味是四官之供也)泉惟三有獨¶
無香(衆有色聲味/而無香故云)忽然花片其間落斯豈非乎水一方¶
　　題王榖祥梅雀巻¶
早年驛致禄之(穀祥/字)巻亭子泉香供静娱隔三嵗来如¶
昨日非他人&KR0915;是真圖(見藝苑/巵言)雀棲枝上羣忘冷梅暎¶
庭前兩不孤(盤山向無梅以盆梅植庭前今成樹/作花矣見壬寅詠梅并題是巻詩)龍井¶
無殊摛藻况笑予何必憶西湖¶
<pb:KR4f0005_WYG_405-7a>¶
　　寫音書屋作¶
山中處處有流泉略䟽導即成瀑水書屋適然泉上臨¶
坐聴寫音遂名此八音尚復待戛擊而此自然中(去/聲)宫¶
徵有待者斯有斷續自然者閱千古耳昌黎云不得平¶
鳴斯鳴正借不平釃物則有情泉無情無情亦然可畏¶
矣¶
　　婉孌草堂¶
草堂何以名壁有香光畫畫境兩婉孌千古相對待(叶/)¶
<pb:KR4f0005_WYG_405-7b>¶
而我適逢之亦足引興快嶤峰矗千尋飛泉落萬派香¶
光未至斯乃爾傳神怪同與不同間惟是増佳話¶
　　對瀑四首¶
觀水曽聞觀在瀾平流飛落頓殊看(平流謂湖/飛落謂瀑)恰如風¶
有雄雌喻宋玉應云此一般¶
萬磈碐碐誰為(去/聲)堆倐看振鷺劃峯来石堅水脆天然¶
理堅脆倒施訝異哉¶
都識石剛而水柔雲根擘處瀉洪流水剛疑似石柔矣¶
<pb:KR4f0005_WYG_405-8a>¶
轉語問誰能著不(前章意畧隠/兹重申之)¶
對瀑由来必有詩陳言務去戛難之忽然欲問匉訇者¶
倩爾洗哉宜不宜¶
　　題張宗蒼畫疊壬寅詩韻¶
對泉婉孌搆書堂泉韻悠然山色蒼家法喜他傳浄垢¶
(宗蒼畫法受之黄/鼎鼎號浄垢居士)壁張未彼負香光(堂中有董其昌婉/孌草堂圖因得名)¶
有来春色原無住無定雲容却有常三載閱仍賡舊韻¶
抽思樂此那嫌忙¶
<pb:KR4f0005_WYG_405-8b>¶
　　詠雕漆屏¶
不是三壺即八瀛列仙那考姓和名呼来鶴駕將别徃¶
弗往瑶池定玉京¶
　　　右海嶠仙蹤¶
背巖靣水起層樓開著樓窻颯似秋謖謖松濤寒不濕¶
却疑直向座間流¶
　　　右雲閣松濤¶
懸流百丈落嶔嵜䇿杖巡崖緩歩移為憶石梁髙且仄¶
<pb:KR4f0005_WYG_405-9a>¶
採芝童子過来遲¶
　　　右石梁芝秀¶
　　雨(三月初/九日)¶
山氣㝠濛經晝夜(自初八日/至初九)既希作雨又虞風何期未¶
末降甘露竟至宵分霈化工欹枕不能眠以聴利農益¶
切敬由衷衞輝遥憶洊災處似此¶
恩膏是否同(今嵗京畿春膏疊沛大田畢耕所慮者衛/輝連年遭旱雖日日叩    天為之祈禱)¶
(而總未聞優霑可耕之報不知此次瀘/澤得霑被否雖慰近而不能不憂逺也)¶
<pb:KR4f0005_WYG_405-9b>¶
　　詠杏¶
作友翠栢與蒼松風以為態雲為容託根太古盤之阻¶
有如君子和不同濯枝好雨面為靧浄無一㸃塵埃氣¶
雙成窈窕似妙齡其嵗那可千百計¶
　　雨後¶
春朝好雨後物物長(上/聲)精神馳驛遊山者(余於逰山每/過而不留故)¶
(尹繼善有馳驛觀山之喻甚/惬予懷向於詩中屢及之)㸔花似霧人(老杜此句向/不過知其取)¶
(譬佳耳兹身臨其境/始知其妙出尋常也)對時能不悦得句亦離塵擲筆便¶
<pb:KR4f0005_WYG_405-10a>¶
宜處惟餘一静真¶
　　朶山亭口號¶
搆亭冠嶺亭稱朶亭此納山號朶山乃識安名與立字¶
茫無實據總須删¶
　　登半天樓有㑹¶
園中最髙處山髙樓更髙斯有半天稱平可挹雲霄以¶
故弗數登登必吟興豪今来有别㑹弗樂而増忉試以¶
人事論九重位實超萬物之所仰一巳乃易驕苟其背¶
<pb:KR4f0005_WYG_405-10b>¶
禮義傾敗亦易招髙以下為基宜恒念民勞憑陵岡與¶
垤聚乃成峯嶤即境惕予心拈筆爰成謡¶
　　效深室¶
樓傍室兩間效深名自我斯亦有説焉取義乎平妥横¶
以深為嘉縱以髙為哿縦横酌劑間斯深闕不可¶
　　過嶺憩泠然閣¶
嶺東更有山樓在過嶺原無半里餘事半何妨取功倍¶
逰山聊合子輿書¶
<pb:KR4f0005_WYG_405-11a>¶
崔錯磟硣間取路肩輿數武一教停悟其於緩得其速¶
至以憑欄意以寧¶
泠然善也拂衣裳春季颯如秋季凉雖未懋勤擕書笥¶
逍遥逰重(去/聲)讀䝉莊¶
　　雲林石室¶
泠然閣據山之腰小憩復降山之谷谷中林木骩蔽虧¶
到而乍見㡬間屋弗嫌其逺愛其幽詎尚其華尚其樸¶
林兮屋兮忽不分始悟片雲生石腹¶
<pb:KR4f0005_WYG_405-11b>¶
　　雨花室口號¶
問疾本無一字答曰無其問更為差昨春忽憶金陵寺¶
耳食重經詠雨花(昨嵗過金陵有題文/伯仁畫雨花臺詩)¶
　　梅杏一首¶
梅兄杏弟江南例(南方梅開/於杏前)杏主梅賔薊北題(盤山富/於杏兹)¶
(雨花室之前以盆梅植庭中亦發條/成樹正值開花與杏同時因題是什)底藉郭駝法之巧¶
可㕘莊叟物斯齊¶
　　留京王大臣報雨¶
<pb:KR4f0005_WYG_405-12a>¶
仲春雪澤優季春謂可待小遊盤之山綠野耕每每二¶
麥既青蔥大田佈種罷㝠濛成風畏(初八日晚雲氣㝠/濛似欲作風至初)¶
(九日午間旋變濃隂未刻細雨飄灑申酉後勢益綿宻/入土深透至夜半得雨六七寸兹京師亦據奏報同時)¶
(得雨四寸餘現尚未止雲氣甚濶逺近自必普霑等語/為之額手惟南厪衛輝久旱此雨是否同霑彌殷佇望)¶
霡霂作雨改正幸此渥霑京信報僚寀已稱潤四寸未¶
止猶飄灑手額謝利農欣承敬益倍更南望仍惕衛輝¶
旱連載此雨可逮否惄憂所以乃¶
　　詠文彭刻章四首¶
<pb:KR4f0005_WYG_405-12b>¶
别開生靣傳三益梅竹依然松代石(是印刻梅寒而秀/竹清而夀石古而)¶
(文是為三/益之友)祗欣饒具畫圖情㡬曽顯見刀斧跡¶
　　　右梅石三益¶
凍石年陳如漢玉琴書足以樂消憂(所刻/章語)當年五栁先¶
生者抑埴曽經識此不¶
　　　右琴書消憂¶
由来今古蘭非一紉佩應求楚畹間(朱子楚辭瓣證謂/古所謂香草花葉)¶
(皆香燥濕不變故可刈而為佩若今所謂蘭自宋以来/畫家沿誤俱作建蘭非楚辭紉佩之蘭也詳見向所訂)¶
<pb:KR4f0005_WYG_405-13a>¶
(離騷香草圗説是章/刻此語故按及之)不屑當朝刀筆吏却於刀筆見髙¶
閒¶
　　　右紉蘭為佩¶
應同石癖米襄陽拜未聞而刻以章流水聽琴鵠書寫¶
(見彭自/識語)却於黙處具宫商¶
　　　右流水聽琴¶
　　復雨(三月初/十日)¶
五更報雲生四山忽雨落曉起披料峭潤溽羃林薄昨¶
<pb:KR4f0005_WYG_405-13b>¶
已過望霑兹復從優著萬瀑増雄流千峰蔵逺岝詎惟¶
問景佳實惬籌農樂既曰樂戒亟惟益増䖍恪¶
　　逰天成寺¶
世間萬事總天成而此招提獨擅名石詭松蒼非有色¶
泉飛籟奏本無聲設云禪契如何契欲以詩鳴不易鳴¶
莫若嚲鞭進前去倩他一片白雲横¶
　　萬松寺二首¶
嶜岑詰屈入層青泛泛填填鎖巘扃此是西方極樂界¶
<pb:KR4f0005_WYG_405-14a>¶
那容𢎞景特来聽¶
岫户弗扃為我開心和禪境兩無埃古稀天子還多事¶
又向雲窻摘句来¶
　　青峰寺¶
過嶺少降卑總自石叢度岒巆隠深邃復蔚宻林護乃¶
知佛所居非得易為遇古寺郤莊嚴勝以天然趣入門¶
升其堂隨喜禮調御無僧可問法有景足供句青峯正¶
當座是真全體露¶
<pb:KR4f0005_WYG_405-14b>¶
　　法蔵寺¶
法蔵青松近比鄰(比有作平聲讀者以詩經/洽比其鄰例之作仄者是)間乗路便¶
棧途遵一峯迴處一溪轉疑彼幻還疑此真總是六如¶
所櫽括無妨半晌且逡巡盤龍(是寺古松名/向曽為圖)東院重相¶
晤共爾又逢乙巳春¶
　　寄題雲罩寺¶
向駐田盤值清暇雲罩雖髙無弗至輕輿每念肩者勞¶
﨑嶇石棧親攬轡古希那復勉强(上/聲)為壬寅祗用題詩¶
<pb:KR4f0005_WYG_405-15a>¶
寄兹来又復閲三載雲罩罷登用前例到即不㸃禪家¶
言雲牖憑吟夫豈異¶
　　西甘澗¶
有山必有澗山髙澗則低髙之稱以峯低之稱以溪溪¶
水泌而甘隠者所宜棲而何隠者無徒占與招提然亦¶
鮮名僧那知全半提即目忽失笑或皆避我兮¶
　　東甘澗¶
一嶺平分西復東澗雖有别號甘同是為日靣及月靣¶
<pb:KR4f0005_WYG_405-15b>¶
漫論内空與外空¶
一株古樹滿庭隂七字新詩三載心(未至田盤又/閲三載矣)落落¶
喬松付不識祗増蒼翠及蕭森¶
　　千尺雪¶
薄言逰山返山園門却近下馬入園門溪齋樸而隠貞¶
觀晾甲石諸泉滙流混&KR2428;濈瀉湍流盈科齋下引可以¶
滴硯池摛藻紓心藴可以烹竹罏啜香悦舌本漫云假¶
藉雪澤同天一允莫訾千尺無其源百倍逺昨春對寒¶
<pb:KR4f0005_WYG_405-16a>¶
山客秋撫塞苑曰同固不可曰異益堪哂¶
　　題唐寅品茶圖¶
品茶自是幽人事我豈幽人亦品茶偶一為之寓興耳¶
竈邊陸羽笑予差¶
　　再用韓昌黎送盤谷子詩韻題文同畫盤谷巻¶
盤谷之地實在豫盤谷之圖乃弆張(是巻文同畫盤谷/圖并書序乃張若)¶
(靄所蔵有題識及鍊雪晴嵐/鑒賞諸印記張照復為之跋)其圖繪自文與可名人跋¶
識書㡬行(是圖有戴良桂同徳鳥斯道文徵明諸人/題跋又項元汴姜紹書吳道朗諸印記)就¶
<pb:KR4f0005_WYG_405-16b>¶
中徵明(文/)言更悉作家士氣備陽陽(見徵明/識語)得天繼闢¶
竹掩畫謂珠傾出栲栳筐(見張照/識語)益證昔謂田盤錯(向/以)¶
(盤山亦有盤谷又在太行之陽而韓愈詩所云燕川方/口又雅合田盤之説是以詠田盤每假藉用之然無以)¶
(證其寔終属疑似嗣於己丑年命河南巡撫阿思哈親/至濟源&KR0192;訪則若谷若寺李愿之居韓文之刻石一一)¶
(具在是盤谷寔在濟源而不在田盤因著濟源盤谷考/證命於濟源田盤磨崖兩泐之並用韓愈盤谷子詩韻)¶
(誌/事)遊山徒屢駕車箱假藉濟源作盤谷東竺(庵/名)曽詠春¶
風楊己丑訂實賡韓句險韻得消半刻忙兹閱與可實¶
佳作元氣沕漠鴻芒芒法冩龍眠洛神賦經營慘淡意¶
<pb:KR4f0005_WYG_405-17a>¶
慨慷數典韓詩為再和雄而秀也逸非狂巒迴谷抱互¶
遮邏巖枝澗葉相低昂石渠妙蹟以千計獨無盤谷笈¶
中蔵何来鍊雪珍蹟出兹真靣目見太行因之憶到衛¶
輝旱(河南衛輝等属總為太行之陽上年被旱屢經降/㫖加賑撫卹兹因盤谷在河南題此圓輒憶及之)¶
茅屋艱窘空箱倉作歌為戚弗為懌安得災區雨足興¶
耕桑¶
　　河南巡撫畢沅奏請截漕以備賑饑即允所請並¶
　　　誌以詩¶
<pb:KR4f0005_WYG_405-17b>¶
衛輝連嵗旱石田千里赤即今仍望雨雲漢獨闕澤逭¶
賦及蠲逋加賑救饉阸然總資良吏推行善擘畫裕城¶
恭謹人守餘難勝劇是用與畢沅秦豫更相易(前以衛/輝各属)¶
(連年被旱該撫何裕城謹守有餘擘畫不足因将畢沅/調任河南巡撫何裕城調補陕西巡撫並令畢沅即徃)¶
(衛輝寔心履勘籌/辦一切災賑事宜)入疆體民艱截漕請以迫斯誠符我¶
意肯令部議格(畢沅到衛輝後即奏請将豫省漕糧截/留十一萬餘石山東漕糧截留八萬石)¶
(共二十萬石朕思若交部議必格向来成例以天庾為/重議駁因即於摺内批允並特降諭㫖加以三十萬石)¶
(以資接濟畢沅莅任伊始即能如此籌辦寔為盡/心民瘼自可感格    天和或致甘膏速霈也)披摺¶
<pb:KR4f0005_WYG_405-18a>¶
即批行天庾豈吝惜廿萬増丗萬俾救溝中瘠因思齊¶
豫連或亦資籌䇿毋使歎向隅大吏詢詳悉(上年山東/曺州各属)¶
(秋雨稀少嵗收亦未為豐足今截留山東之米以濟河/南恐山東之民不無向隅因傳諭總漕毓竒山東廵撫)¶
(明興如近日東省尚未得有透雨有應需接濟之處即/㑹啇宻辦将南省附近漕糧截留十萬石以備東省之)¶
(用/)天子民之父愛民匪他責調幕愧無能摛吟恧難釋¶
　　逰古中盤慧因寺¶
平明出苑門輕輿陟山徑左右泉應荅上下松掩暎於¶
此間得路無塵惟有浄延縁過石橋猶復攀巖磴於焉¶
<pb:KR4f0005_WYG_405-18b>¶
造蘭若澄心聞定磬東軒少憩坐虚窻稱(去/聲)清凭未能¶
戒綺語然胥契真性¶
　　盤阿精舍即目¶
盤阿勝據盤之中上松下水中以石(上盤勝以松中盤/勝以石下盤勝以)¶
(水見四正/山居志)然而在此合言此上下俯仰見座席松蒼泉¶
白歸一攬詭石窻前欣獨得中盤之勝有如斯舉一含¶
三欣莫逆向讀韓文謂此間後始知訛屢吟識(向因盤/山原分)¶
(太行一脈而来又在山之陽疑即昌黎送李愿歸隠處/而韓詩中所云燕川方口又雅合田盤之境是以每作)¶
<pb:KR4f0005_WYG_405-19a>¶
(詩文多假用之嗣命豫撫阿思哈訪查李愿所居寔在/濟源舊祠碑記並行因製濟源盤谷考證以識其訛甲)¶
(午詩有中盤名以在盤中/不是昌黎為李公之句)設呼退之来此問想亦稱佳¶
等仲伯是日雨後雲歸岫去亦弗留来莫測漠然忽滿¶
一空白倐爾乍失千峯碧盡態極妍有如是應接無暇¶
莫蹤迹調御丈夫坐拈花亦弗微笑任靃繹¶
　　少林寺¶
盤阿命返轡詭棧度行旃處處開浄域如如謁法筵祗¶
林擬嵩少精舍試吟篇因一南馳興别来丗五年¶
<pb:KR4f0005_WYG_405-19b>¶
　　東竺庵¶
竺庵雖幽深其地喜弗髙泉石間尋徑更不嫌路遥既¶
至原熟識徘徊坐僧寮山僧粥飯罐那識談禪逃却存¶
其本色勝彼䜿拂曺慈栢仍在盆寫生憶前遭¶
　　東竺庵詠慈柏¶
竹無百嵗枝柏有千年調法竹偶其沈(向曽倣沈周慈/竹法圖此慈柏)¶
圖柏實我肇(叶/)雲棧厯嵫釐竺宇靣前造慈柏置精室¶
依然老而少氣象既古穆風度復窈窕(叶/)譬彼十八公¶
<pb:KR4f0005_WYG_405-20a>¶
幻作童年貎可擬崆峒訪直欲淇奥傲迴蹕展圖㸔更¶
當㕘㸃到(到即不㸃㸃即/不到見指月録)¶
　　望雲浄寺未至¶
精藍纔隔碧峯隈是日春雲晶宇開横遍䜿窮歸一浄¶
孰為去者孰為来¶
　　上方寺¶
東竺復向西上方在其上雖曰此為髙雲罩更仰望乃¶
悟髙與低一切無定象(叶/)輕輿陟&KR1132;嵼繚曲厯千嶂長¶
<pb:KR4f0005_WYG_405-20b>¶
年懶據鞍僕御羣應諒而却自懐慙何遽成老狀¶
　　再題千尺雪三首¶
千尺亦惟言約畧逺源詎啻僅斯焉逰山迴必經兹入¶
詩緒紛投藉以湔¶
一片貞觀晾甲石當年遺蹟至今稱設如文子三思者¶
豈致翻然憶魏徵¶
激石翻波勢頗竒就夷亦復滙為池觀其動不若觀静¶
把筆悟知理在斯¶
<pb:KR4f0005_WYG_405-21a>¶
　　題文伯仁品茶圖即用其韻¶
昨嵗恵山曽一攬(伯仁詩云恵山泉下小船/歸句雖欠佳然實境也)聴松庵(寺/中)¶
(庵/名)外駐鑾旗武文火候因久坐風月春朝欲忘(去/聲)歸畫¶
裏真情渾不隔天邊逸興又遄飛却憐席地今無隙(畫/中)¶
(乃席地品/茶無廬舍)非是禪房即旅扉¶
　　題清音齋¶
清音莫謾擬泉音謖謖庭前古柏森天籟忽其聆物表¶
地靈恒此峙堂襟誰能圖畫之中見應在宫商以外尋¶
<pb:KR4f0005_WYG_405-21b>¶
昔日今時底須較耳根静者識予心¶
　　澹懐堂¶
地古山深處書堂宛在兹三年如一瞬昔日即今時綈¶
几憑澄觀(去/聲)芸編引静思既云澹懐矣摘句復何為¶
　　擷翠樓口號¶
巖樓靣靣開窻牖畫意詩情滿入懐綠栁紅桃雖亦好¶
名山自以翠為佳¶
　　石林精舍¶
<pb:KR4f0005_WYG_405-22a>¶
精舍石林中窈深廓有容雖非濟源谷(石林精舍窈深/往復其景狀大)¶
(類昌黎盤谷序所云雖非濟源縣李愿/所居之盤谷而名與寔不妨相肖也)景寫昌黎翁攅¶
簇間得路癹骩際見空縦目太虚宇吾心期與同¶
　　題貯清書屋¶
田盤之山石磊成石殊大小多圎顆架屋貯石以為屏¶
置座於側清暎我大都清每出乎虚而石磈然無動者¶
(叶/)試於其静悟其神謂之清亦何不可外聮魁礨之峯¶
形内吐薈蔚之雲朶莫謂書屋常空空醉道士恒是中¶
<pb:KR4f0005_WYG_405-22b>¶
坐¶
　　鑑波亭疊壬寅詩韻¶
溪亭跨石峡峡口落泉多平澈故非沼䜿飛也是波響¶
如答松謖静以暎峰峩偶凭鑑鬚髮如霜増許麽¶
　　讀畫樓口號¶
神常生動詩而畫意出丹青畫也詩合撰巖樓能辦此¶
是宜慿几日吟之¶
　　交翠榭¶
<pb:KR4f0005_WYG_405-23a>¶
千林葉意向東風翠在依稀淺澹中恰似倪迂不設色¶
肯輕塗抹學王䝉(倪瓉獅子林圖髙自位置/有王䝉未曽夢見之語)¶
　　受宜居¶
秋月春風四序移山居順應若無知試云所受宜何是¶
始遇欣之無不宜¶
　　題鄒一桂杏花¶
侍臣遺筆尚軒中筆有窮而意莫窮恰似和嬌窻外者¶
每来必一詠春風¶
<pb:KR4f0005_WYG_405-23b>¶
　　再題泠然閣¶
碧琳叢裏有居懸振以微風勝管絃正是千林過雨後¶
為聲為色總泠然¶
　　錢維城松下看泉¶
田盤勝以松泉石即景曽經内翰圖張壁居然成古畫¶
松泉石少異初乎¶
　　題嘉靖雕漆龍鳳丹臺盒¶
雕漆朱明代有傳獨稱嘉靖好求仙迴環龍鳳供隨扈¶
<pb:KR4f0005_WYG_405-24a>¶
叱咤風雷聴命宣紫氣不殊函谷日青瞳似降禹餘天¶
道如可道非常道糟粕丹罏異五千¶
　　得槩軒有㑹¶
軒名得槩得何槩近景遐觀此畢呈坐攬漫云役耳目¶
領惟其要詎勞情¶
静觀弗藉筍輿移林態泉音總獻竒六法(盡有/六法)於斯懶¶
為寫兩章率已槩乎詩¶
　　清嘯亭¶
<pb:KR4f0005_WYG_405-24b>¶
石泉溶㵝樹偨池髙下都宜清籟吹那更芸編抽插架¶
天然佳賦註公綏¶
　　題沈周支硎遇友圖¶
山圍溪繞野堂閒簮盍良朋坐待間欲問圖中髙尚者¶
盤山夫豈異寒山(乙酉南巡於寒山題此圖及田盤之/泉香亭搆成遂驛致置此兹来披巻)¶
(恍然如遇支/硎因復題句)¶
　　跋馬¶
邇日偶逰山率以肩輿往今朝春雲收風日殊和朗前¶
<pb:KR4f0005_WYG_405-25a>¶
軒視政畢出門即平壤左嶂非險峻䇿馬延清賞都無¶
五里遥祗園至千相雲罩仰霄漢曽屢攬轡上兹何謝¶
不能筋力異疇曩孟云志率氣(筋力氣之属也筋力老/而不能如昔如挽強歩)¶
(逺之類雖有志亦/不能如少壯也)或亦未深想自強則宜勗詎惟事髙¶
養¶
　　千相寺偶為禪語¶
身従無相中受生毘婆尸佛之偈語既曰無相何有千¶
拖地眉毛頓増許千弗為多一弗欠試㕘一佛青蓮宇¶
<pb:KR4f0005_WYG_405-25b>¶
小坐旋即命輿去分付山僧黙然處¶
　　題心鏡齋¶
鏡光原在池何以謂之心而心萬理源無不待酌斟心¶
明無不明克巳復禮任水鏡總緒餘取譬何妨吟儻来¶
一鑑形兩鬢増霜侵¶
　　瀠文榭¶
敞榭臨清池飛流滙平水輕風一披拂瀠文似羅綺動¶
以静而生無固有之始雖乏素琴聲寔具活畫㫖曲欄¶
<pb:KR4f0005_WYG_405-26a>¶
偶凭間了悟為文理¶
　　題崔彦輔溪山煙靄圗六疊前韻¶
瀑流石峡似行空松拂煙霄應荅同却笑錢塘崔彦輔¶
寫聲未必若斯工¶
　　留雲室¶
夏雲愁其留春雲喜其留雲偶值春夏人乃殊喜愁白¶
雲本無心而人情不侔容容石根出靄靄簷角浮如膏¶
正此時翠毯滋春麰¶
<pb:KR4f0005_WYG_405-26b>¶
　　池上居¶
就下水之性山勢率若斯然而事在人原可權巧為砌¶
石作三疊裒然得三池幽居搆其上倚檻觀漣漪因之¶
憶明聖三潭景久垂(三潭印月西/湖十景之一)然而本一湖名實似¶
異施而兹三池中實見三月披詎惟三即一千江概印¶
之¶
　　琴峡亭口號¶
於湖謂鏡因其色在峡稱琴率以聲設悟色聲即空者¶
<pb:KR4f0005_WYG_405-27a>¶
了然知此總虚名¶
　　潄瓊軒¶
銀流飛落擘岩青天半宫商入耳聴設曰鳴球可相擬¶
吾心所愧是虞廷¶
　　清諧堂二首一韻¶
盤中試問以何佳但擬形容已覺乖繚曲窈深致塵逺¶
松聲泉韻與清諧¶
溪堂小坐意為佳留意逰盤却渉乖即境勤思題額字¶
<pb:KR4f0005_WYG_405-27b>¶
大清萬載萬民諧¶
　　農樂軒有懐¶
墾闢山畦引石泉盤中農樂看當前弄田景象自如此¶
僻壤逺封豈盡然¶
　　春雨¶
迤東春雨實稱稠(近畿迤東一帶各属自二月初旬大/雪後於三月初九日復得透雨自四)¶
(五寸至六七寸/不等寔為優渥)邇日封章次第投齊右淮南胥待澤(據/山)¶
(東巡撫明興奏初十日省城得雨四寸濟寕金鄉汶上/鄒縣單縣費縣章邱齊河長清各州縣得雨一二三寸)¶
<pb:KR4f0005_WYG_405-28a>¶
(不等其餘各属其報&KR0705;&KR0705;現往泰山祈禱又李奉翰奏/淮揚徐海等属天氣久晴二月廿四廿八等日得雨一)¶
(二三寸不等現亦/設壇祈求雨澤)秦郊晉地摠需優(䕶西安巡撫圖薩/布奏省城及西安)¶
(同州二属於三月初一二日得雨一二寸漢中鳯翔商/州邠州乾州等属於二月廿五六及三月初一二日得)¶
(雨三四寸等語未為優渥至山西雖據農起前奏二月/初七八日得雪而及今經月尚未據報得春雨亦均望)¶
(渥霑/也)或稱間(去/聲)霈稍資濟必得渥霑方冀收更切憂惟¶
衞輝甚(衛輝連年被旱日切憂慮雖屢經降㫖展賑截/漕而現在得雨可耕之報尚未據馳奏以是益)¶
(深翹/望)旰宵翹望報佳郵¶
　　順義縣道中三首¶
<pb:KR4f0005_WYG_405-28b>¶
麥苗較比去時長車馬經過坌土揚問悉雨霑剛二寸¶
又因望澤念無遑¶
路傍萬姓出迎鑾靣色㸔稀饑與寒更有老人扶賜杖¶
甫經宴後有餘歡(今日過順義縣有老民三人手扶賜/杖於道傍迎駕盖甫與千叟宴歸猶)¶
(欣欣色/喜也)¶
分疆羣吏各迎送底藉諱諄多訓詞但使閭閻各安業¶
亦無他術致雍熈¶
　　宴坐¶
<pb:KR4f0005_WYG_405-29a>¶
宴坐莫之春田盤返蹕巡薊東㡬(去/聲)稔麥河北繾饑民¶
(盤山駐蹕時雨頗霑足惟河北衛輝/等属至今仍未奏報得雨殊深繾念)那賞芳園景仍希¶
甘澤頻不辭愁鬰鬱合是箇中人¶
　　題蔣乾倣王䝉山水即用其韻¶
小築幽齋倚岌峨長松落落鎖巖阿任他流水侵階過¶
愛此青山罨户多自在常聞野鳥喚等閒弗許俗人過¶
皴摹荷葉非無意欲繼離騷賦楚歌¶
　　詠古玉龍尾觥¶
<pb:KR4f0005_WYG_405-29b>¶
龍尾為觥向所聞於焉傾斗意猶勤(爾雅注箕龍尾斗/南王維詩陌上堯)¶
(樽傾北斗古人/為觥或寓此意)珪璋鄙謝元常子(魏志鍾繇傳注繇有/玉玦太子欲得之而)¶
(難公言宻使臨溜侯植轉因人説繇即送之報書曰以/為執事有珎此者是以鄙之用未奉貢而丕之謝書今)¶
(載文選覺其事/其言益可鄙耳)髣髴曽陪㝠漠君青綠畧霑古銅色璘¶
玢欲隠卧蠶紋偶觀舊器成新詠顯晦惟時物理云¶
　　閒題¶
春澤西来實遜東(田盤春雨/實稱深透)又聞北不與南同(京城足/四寸御)¶
(園二寸餘昨問昌平/一帶尚不及一寸)因之近日仍思雨何乃生雲復作¶
<pb:KR4f0005_WYG_405-30a>¶
風念以祈農無厭(平/聲)足肯云春麥尚菁葱(今嵗經仲春/優渥之雪大)¶
(田已種二麥芃蔚若復雨可冀有收/近日雲生風隨作又為之怦怦矣)衞輝遥佇佳音逓¶
(日盼衛輝得雨之報而尚/未奏至懸切日甚一日)更切民艱惄不窮¶
　　山東巡撫明興奏報得雨詩以誌慰¶
青齊春雨欠優滋此次佳音勝往其七府二州均被澤¶
連宵隔日不同時(山東入春以来雖屢經明興奏報雨/水情形然尚欠優渥兹據奏三月十)¶
(五日馳抵泰山䖍誠祈禱於十七日亥時至十八日巳/時得雨四寸旋據濟南泰安武定兖州沂州東昌曹州)¶
(七府濟寧臨清二州均其報於十七八/兩日先後得雨二三四五六寸不等)度三四(寸/)助麥¶
<pb:KR4f0005_WYG_405-30b>¶
之長深五六(寸/)霑禾可耔祗二寸斯實無濟勤籌莫使¶
向隅咨(東省此次雨澤雖未一律深透而入土五六寸/地方已可乗時播種其得雨三四寸處所亦於)¶
(麥田有益惟雨祗二寸各處恐於田禾無禆民情不無/向隅因降㫖令該撫詳悉籌畫如有應需借給籽種俾)¶
(資耕作之處碓查/妥辦據實具奏)¶
　　河南巡撫畢沅奏開封等處闕雨情形亟命緩徵¶
　　　加賑詩以誌事¶
衛輝連嵗旱賑恤多方救毗連河之南雨雪亦鮮透是¶
用頻咨詢撫臣兹詳奏二十三州縣麥苗胥艱秀即使¶
<pb:KR4f0005_WYG_405-31a>¶
獲甘霖大田逺秋收(畢沅奏豫省河北彰徳府及與衛/輝吡連之開封河南二属皆自去)¶
(冬至今未霑雨雪麥苗微細夏禾不能長發委員前赴/太白山取水設壇祈禱於三月十七日自午至亥得雨)¶
(二寸餘地氣稍覺滋潤等語該處亢旱日久此時/即得甘霖播種大田秋成尚早披奏益增惻念)是用¶
増惻然帶徵緩新舊並令加月賑一二以次授(據奏即/降㫖將)¶
(開封府属之祥符陳留杞縣通許尉氏洧川中牟蘭陽/滎澤汜水禹州宻縣滎陽鄢陵儀封鄭州新鄭河南府)¶
(属之新安澠池偃師彰徳府属之安陽湯隂内黄等二/十三州縣本年并上年未完一切帶徵錢糧均緩至本)¶
(年秋後徵收以紓民力其受旱較重及連年被水積歉/之區並再加賑一月口糧俟得雨後仍按畝借給籽種)¶
(俾資耕作其無地之極貧即照延津等處之例加賑兩/月口糧仍飭該撫董率所属實力妥辦俾灾黎得霑實)¶
<pb:KR4f0005_WYG_405-31b>¶
(恵/)嗟哉豫省民南望心焉疚調幕乏良方予咎非汝咎¶
申命賢有司敷恵其善副¶
　　命緩征直𨽻南三府及河間府属之州縣錢糧詩¶
　　　以誌事¶
厪懐豫省旱災成絜矩迤南接界并更念河間缺雨澤¶
普令(平/聲)各属緩春征(直𨽻廣平順徳大名三府属與豫/省河北接壤又河問府属之景州)¶
(交河等處去冬来雨澤亦少若將新舊錢糧照常輸納/民力不無拮据因降㫖將廣平順徳大名三府属各州)¶
(縣并河間府属之景州交河辛城獻縣河間肅寧寧津/故城等州縣本年應完及上年未完帶徵各項錢糧俱)¶
<pb:KR4f0005_WYG_405-32a>¶
(緩至秋後徵收以舒民力並令該督即行减價/平糶率属實力妥辦俾小民均得普霑渥澤)惟祈吉¶
&KR0584;田耕起並出倉糧市價平咨爾有司勤體恤莫教溝¶
壑轉吾氓¶
　　雨(三月廿/八日)¶
春季兩逢澤(京畿自二月初七八日得雪盈尺後又於/三月初九日得雨六七寸茲復於廿八日)¶
(自夘至巳得雨二寸餘春/季兩逢渥澤寔為欣幸)雭&KR1268;疾復徐京畿誠厚幸豫¶
省繾何如(豫省衛輝一帶亢旱日乆昨雖據畢沅奏三/月十七日得雨二寸餘地氣稍覺滋潤而甘)¶
(膏尚未大霈繾念/寔無時或釋也)落宇三時久潤田二寸餘再優斯益¶
<pb:KR4f0005_WYG_405-32b>¶
善不知足惟予¶
　　護陕西巡撫圗薩布報雨詩以誌慰¶
榖雨節過農務要田禾渥澤正殷需(圗薩布奏榖雨後/陕省正望澤因祭)¶
(太白靈湫求雨/即日得雨三寸)靈湫太白施竒佑佳&KR0584;秦郊慶普敷吐¶
穂升漿資顆粒黄童白叟共歡娱最憐膏被東西日(昨/據)¶
(明興奏三月十七八日山東省城及各属得雨四五六/寸不等茲據圗薩布奏亦於十七八等日省城及同州)¶
(鳯翔漢中乾州邠州商州鄜州等属均報是日得雨三/四寸至六七寸深透不等東西兩省報雨同日而豫省)¶
(獨抱向隅/益深懸念)豫省偏教嘆向隅¶
<pb:KR4f0005_WYG_405-33a>¶
　¶
　¶
　¶
　¶
　¶
　¶
　¶
　¶
<pb:KR4f0005_WYG_405-33b>¶
　¶
　¶
　¶
　¶
　¶
　¶
　¶
御製詩五集巻十四¶
