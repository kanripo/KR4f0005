# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:10.407318
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷六十三 
<pb:KR4f0005_WYG_121-1a>¶
欽定四庫全書¶
御製詩二集巻六十三¶
　古今體一百二十首(丙子四/)¶
常雩禮成述事¶
崇隆玉陛¶
泰壇圓咫尺¶
明威對¶
昊乾祭舉常雩占角後澤霑三日潔齋前情知夏長秋¶
<pb:KR4f0005_WYG_121-1b>¶
成逺顒籲五風十雨駢敢幸時和弛乾惕躬親昭事願¶
年年¶
　　御園即事¶
山亭水榭報清和踰月流光迅若何樹試緑隂方張王¶
(二字/去聲)花留紅意亦婆娑亡魂縱是逃獫狁獲醜惟應待¶
洛那(叛賊阿睦爾撒納竄入哈薩克界計當/擒縛以獻洛那即大宛今哈薩克也)也識事難¶
期盡善洗兵志在挽天河(去嵗平定伊犁而阿睦爾撒/納中道叛歸煽惑伊犁宰桑)¶
(喇嘛等亦有附彼為亂者已而衆知悔過欲擒彼贖罪/又以衆志不齊竞致竄逸今我軍既至伊犁大局已定)¶
<pb:KR4f0005_WYG_121-2a>¶
(特以窮極逰魂未即致俘而/大兵又不可遽撤為可懣耳)¶
　　漢玉䕫磬¶
于闐緑玉含菁英白虹五夜寶氣騰昆吾奏巧雕鏤精¶
神螭轇轕翔雲征聯翩伏翼瑤光明非環非玦非珩璜¶
鏗然流韻清泠泠后䕫戞擊諧韶韺九苞丹鳯来虞廷¶
宮懸樅業依管聲奏格清廟和且平時顯時閟塵刼更¶
土花凝碧韜光晶神工赩奕召六丁至寶終不幽崕扄¶
肯敎褻玩供俗聽薦之温室珍連城座中琬琰羅縱横¶
<pb:KR4f0005_WYG_121-2b>¶
静對淵穆含古馨為闡潜德視此銘¶
　　題王問畫拾得像¶
色空作麽生㑹袈裟聊爾蔽寒皤腹箇中無著哆口常¶
自餘歡適遇傳神子裕底殊饒舌豐干依稀向人欲語¶
云當作如是觀¶
　　兩韻詩¶
膏以明煎玉以英錯智者千慮愚亦一得伐胡見戮築¶
墻見疑非知之難難於處知虎威以爪劍利以鍔强弩¶
<pb:KR4f0005_WYG_121-3a>¶
之末魯縞示弱逹人知命君子見機滅竈徙臼言戒非¶
時¶
　　文徴明梅竹雙禽圖即用其韻¶
有梅未覺小園荒間竹真稱君子堂對語山禽不飛去¶
為耽幽籟與清香¶
　　初夏萬夀山雜咏¶
水態峰姿入夏新名山踰月此遊廵光春題句方粘壁¶
許爾相看日以陳¶
<pb:KR4f0005_WYG_121-3b>¶
六橋隄畔菜花黄影入漪瀾錦七㐮遲較青齊將卅日¶
農家月令信何常¶
層樓雅號畫中逰四面雲窗萬景收只有昆明太空闊¶
破煙幾㸃下閒鷗¶
長隄幾曲緑波涵堤上柔桑好飬蠶為重女功勸燕北¶
漫猜畫意肖江南¶
青蒲白芷帶沙濆小艇尋常狎鷺羣棹入輕烟忽不見¶
數聲伊軋逺猶聞¶
<pb:KR4f0005_WYG_121-4a>¶
　　惠山園¶
峽聲入夏壯林色較春濃徑度鏡中彴遥聞雲外鐘迎¶
眸惟静趣隨意作清供塔影波間落還疑印九龍¶
　　栁橋¶
著箇輕舠弄拍浮漾沿直到栁橋頭漫漫晴落謝家雪¶
却似山隂訪戴游¶
　　鏡橋¶
匪垂虹影詎拖紳何處空明可著塵若道湖光宛是鏡¶
<pb:KR4f0005_WYG_121-4b>¶
阿誰不是鏡中人¶
　　昆明湖中泛舟題景明樓¶
逗景明湖漾木蘭層樓影入碧波寛開篷恰喜來澄照¶
倚檻何殊暢逺觀聳翠流丹相上下沼芳隄卉未䦨珊¶
當年忽憶曽題句(樂善堂集中有詠水中樓影/之作偶爾心憶興在目前)卅載流¶
隂一指弹¶
　　浴佛日偶題¶
五香水貯淨琉璃共道生從右脇時無垢至人還待浴¶
<pb:KR4f0005_WYG_121-5a>¶
洗心竟者又伊誰¶
　　題張宗蒼林壑幽居圗¶
淡真最愛宗蒼畫捜索應敎概遍吟只恐衡門彼作者¶
林居却悔未曽深¶
　　大雨(四月/十日)¶
豐隆作解沛滂沱數(上/聲)日何曽十日過律中筑琴拊銀¶
竹絲無機杼織空羅穗將吐益資麰麥苖始生真利黍¶
禾一念聖狂獨忖䖏慰心那抵懼心多¶
<pb:KR4f0005_WYG_121-5b>¶
　　題錢選諸葛亮南征圗¶
槎渡羅瀘態逼真先南深入豈辭辛如何集衆多鳬藻¶
不見綸巾草表人(是圗畫衆軍渡瀘江山谿魚貫/前進之意而無武侯像故及之)¶
　　雨後萬夀山二首¶
夏初景逼潤雨後曉猶凉湖水新添漲山花未歇芳白¶
蠶纔上箔緑稻欲分秧耕織圗常攬而非趙子昻¶
邇年雨覺易春末夏初時愁少即為幸恩多可弗寅望¶
秋遥若彼問景暫於斯山意將林色佳哉觸目滋¶
<pb:KR4f0005_WYG_121-6a>¶
　　瑩心堂¶
跨壑築小室其下淙流水出狹稍就平成池繞堂趾因¶
以瑩心名澄照俯尺咫置杯膠何有印月清無比理趣¶
㑹扵斯政要通乎彼¶
　　月波樓二首¶
團圞寶月印波心殊勝光明契浄深却是春宵秋夕下¶
幾曽攬景一登臨¶
月自光華波自寛佳名雅合署樓端由來出想當然耳¶
<pb:KR4f0005_WYG_121-6b>¶
饒是曉蟾幾度㸔¶
　　鑑逺堂¶
臨湖搆虚榭萬頃一窗前謝氏清明鏡米家書畫船空¶
澄愛天水飛躍任魚鳶觸緒契神解理詮復政詮¶
　　詠六兼齋¶
六兼齋號豈云徒妙義因何黙契夫秋月春風常得句¶
山容水態自成圗開窓魚鳥含天趣敧案詩書味道腴¶
慨想唐虞代已往迭為賔主事斯無¶
<pb:KR4f0005_WYG_121-7a>¶
　　泛舟玉河至玉泉¶
月餘未經歴雨後一沿洄拍棹水聲去逼篷山色来插¶
秧千畆潤鎖葉幾林纔望杏瞻蒲裏觀農實慰哉¶
　　清貯齋¶
背屏張翠峰前榮羅古樹峭蒨䖏結構菁葱中得路既¶
深益佳趣頻来似始遇花宮聴仙梵鈿几逰竹素五蓋¶
既已去三幡亦因悟¶
　　靜縁書屋¶
<pb:KR4f0005_WYG_121-7b>¶
廽廊縁石洞窈窕復深沈本意在山水忘懐成古今無¶
風松自響入夏鳥還吟片刻消清暇千秋寄静心¶
　　題董邦逹千巖飛瀑¶
詭巘縝紛疉樹蒼濺珠噴玉意含凉武夷勝䖏稱九曲¶
白也詩情寄兩章有葉貼波皆浣錦無風出峽亦吹簧¶
設云著箇人聼好未識無人趣轉長¶
　　題張宗蒼萬木竒峰¶
槎枒樹出石嶙峋深秀盤中絶四隣碧澗清潭成麗矚¶
<pb:KR4f0005_WYG_121-8a>¶
蒼葭白露想伊人樓頭何異陶𢎞景谷口宛同鄭子真¶
肥遯長年圗畫裏安知世上有蒲輪¶
　　竹如意¶
文心徳裕賦禪意皎然詩尚有天然節全無側出枝羅¶
公術終幻僧紹賜真宜獨喜清談處如逢君子時¶
　　偶倣倪瓚小景輙題以句¶
蓺事偶寄懐固知非所貴近来更有悟每倣雲林意¶
　　詣玉泉祈雨¶
<pb:KR4f0005_WYG_121-8b>¶
十日期還過分龍候正廻旦明希沛澤堀堁鎮揚埃徳¶
水真靈矣甘膏冀霈哉亦知遲節氣(是歲逢閏五月二/十四日始夏至)¶
何以救麰䅘雲望目惟倦景攀興轉灰名山權閣筆匪¶
為豫逰来¶
　　雨(四月廿/八日)¶
三春惠欲虚一犁澤希渥廽首憶前兹唶哉欠普足(一/解)¶
秋麥秀未實春麥苖未秀向擬充口腴今切燃眉救(二/解)¶
麥歉北方常去嵗乃幸然所憂在禾黍多未遍種田(三/解)¶
<pb:KR4f0005_WYG_121-9a>¶
晝畏赤日炎夜望列星燦更值籌遐邊殷憂度明旦(四/解)¶
簇雲亦已升終風又阻&KR1541;踟蹰心弗寧徘徊竚階序(五/解)¶
風聲讓雲勢雷雨忽解作入夕霏溟濛未敢云何若(六/解)¶
霶霈為亷纎其力復漸㣲宵衣亦就枕無眠以吁唏(七/解)¶
數漏逹五更凌晨風又起慰不抵予愁反側問無已(八/解)¶
雲恐風送去亦賴風送来須臾更大沛優零辰已牌(九/解)¶
興鋤利秋稼登盤報夏收夏至遲廿日(北方麥收/在夏至後)探莭¶
舒眉頭(十/解)即晴亦云可再雨斯益善霽烟散午曦惜意¶
<pb:KR4f0005_WYG_121-9b>¶
仍展轉(十一/解)人苦不知足於得誰厭多自我尚如此何¶
能怪其他(十二/解)¶
　　題李紹箕谿山訪隱圗¶
詰曲山椒有路通溪堂猶在白雲中終南若復来髙懌¶
作者伊人定姓种¶
　　詣玉泉山謝雨¶
陣雨沛今昨都来七寸滋敢云誠有格信是澤無涯碧¶
水増新漲青山助舊姿逺方霑也未慰矣復生疑¶
<pb:KR4f0005_WYG_121-10a>¶
　　甄心齋¶
詭峰窈窕竹玲瓏蹀歩行餘小憩躬心緒欠佳艱迥句¶
山齋信美愧卑宮雨苔欲吐痕無定夏葉雖齊望轉通¶
安得逍遙託物外惟應飢溺厪寰中¶
　　湛華室¶
好山一牕足佳景四時宜峭蒨尋蹊歩菁葱入室披風¶
松蒼帶爽雨蘚緑含滋水木清音滿悠然陽夏詩¶
　　清音齋¶
<pb:KR4f0005_WYG_121-10b>¶
表裏湖山處棲遲翰墨筵玉泉斯最古長夏可稱年風¶
篠含輕籟晴陽卷淡烟寧當亟耽静蘭漿待前川¶
　　玉河泛舟至石舫登岸¶
順水輕舟如不行五里玉河半刻爭山移㟁轉一篷裏¶
昆明石舫相逢迎舍彼登此祗跬歩一例飛雲異進住¶
浪花拍舳却無停翻覺乗流得佳趣動静名相誰主賔¶
我亦因之悟匪真廽首玉泉遥若彼復識匪真無定理¶
　　嵌巖室¶
<pb:KR4f0005_WYG_121-11a>¶
林壑入竒觀烟雲足佳致嵌巖擬陶穴峭蒨饒清閟棟¶
宇既不藉藻繢安容試門惟一洞幽席可十笏置俯仰¶
託遙㑹棲遲得近憩堪蠲五蓋累以受萬物備縱匪木¶
石居時復有此意¶
　　翠籟亭¶
寒濤謖謖緑雲巔嘉䕃叢中有翼然真是色聲清浄所¶
尋常視聼合都蠲¶
　　唐寅葑田騎犢輙用其韻¶
<pb:KR4f0005_WYG_121-11b>¶
牽牛從未敢蹊田南畆躬耕望有年手捉漫疑包氏靷¶
心空那憶祖生鞭¶
　　五月五日恭侍¶
皇太后觀龍舟¶
應莭陳嬉悦¶
夀康天中金翼晷方長龍舟一律候旗颭水樹千重入¶
座芳已慶廽枯蒲劍緑更希繼澤麥雲黄問誰解禱江¶
心鏡頃刻為霖遍八方¶
<pb:KR4f0005_WYG_121-12a>¶
　　詠赤玉韘¶
圎外合規度虚中命琢鑚勁能發鵰羽赤可擬雞冠贈¶
鄙鍾繇玦(韘玦也見/詩衛風䟽)彈羞潘岳丸穆如文作佩允矣徳¶
堪觀¶
　　王䝉幽林清逸¶
老屋喬林下清溪峭壁邊㑹心多野趣契理謝言詮已¶
下延徐榻誰拏訪戴船何須羡李郭塵世詡登仙¶
　　遣悶¶
<pb:KR4f0005_WYG_121-12b>¶
救急剛欣潤土纔甘膏未繼却聞雷祗愁雨澤風吹去¶
安得逋逃人獻来(逆賊阿睦爾撒納竄入哈薩克境/命兩路帥師往捕計當執縛来獻)旰¶
食宵衣増敞惘山亭水榭那徘徊翻書遣悶消香穗一¶
寸流隂一寸灰¶
　　新蟬¶
新蟬樹杪試聲初了識流光過隙如五月南訛心益切¶
二麰明受望成虚終風歌暴惟姜氏繁露調和孰仲舒¶
鼓翼嘈嘈増聒厭那如鳩喚利耕鋤¶
<pb:KR4f0005_WYG_121-13a>¶
　　曹知白東園載酒¶
欹㟁閒維載酒船劇談虗榭眄江天主人好在客將去¶
防誤亭中草太元¶
　　文徴明松坡髙士¶
松隂有客貌清臞可喚仙翁可喚儒手把黄庭向空宇¶
即心即境契虗無¶
　　詣¶
　黑龍潭祈雨(五月十/三日)¶
<pb:KR4f0005_WYG_121-13b>¶
靈境¶
神憑所誠求每在兹不来惟昨嵗(北方春夏之交無嵗/不愁旱惟去年未至)¶
(此禱/雨耳)亟待又斯時蓊匼氣方浃滂沱澤庶施緑苖色雖¶
好敢道未妨遲¶
　　細雨¶
細雨不成寸徂雲去弗留人言將釀澤我覺祗添愁十¶
日期應廹三農望莫酬無能甘玉食諒匪為身謀¶
　　河南山東奏報麥熟¶
<pb:KR4f0005_WYG_121-14a>¶
九牧奏麥榖大都以十計五六為中年遜此則歉嵗七¶
八稱半豐九十恒艱致齊魯春雨佳其後過晴霽因之¶
芒種候未得飽結穗兹云贏七分疑信吾参置中州春¶
及夏屢得霑甘惠麥收報及九額手欽¶
天賜不以近獨厚寧因逺弗逮為逺慶恐浮覩近愁難¶
慰仰首瞻晴¶
昊恩膏難乆滯¶
　　題張宗蒼山水¶
<pb:KR4f0005_WYG_121-14b>¶
雲欲蒸為雨林疑動拂颸名山神入䖏髙士目成時蓬¶
户跡無足蘿蹊細若眉依稀精舍畔梵放度来遲¶
　　復詣玉泉山祈雨(五月十/九日)¶
靈境奚辭凟¶
明神靡不宗瓣香莫伸愫越席强為容浩浩常敷澤英¶
英望起封豐隆消息好霮䨴晚来濃¶
　　雨(五月二/十日)¶
陣雨油雲數日連徘徊藴醸始祁然難為去嵗春膏後¶
<pb:KR4f0005_WYG_121-15a>¶
原是常年夏至前(北方春夏苦旱每扵/夏至前後始得霑足)餅餌登盤期半¶
熟黍禾被壠覩全鮮籌農深為吾民幸敢即云怡意倍¶
乾¶
　　詣玉泉山謝雨¶
夜霖欹枕聼簷聲優渥㢘纎曉未晴數縣甘膏起禾黍¶
(望雨者亦不過/近京數州縣耳)同堂慰志對公卿(是日御/門理事)趨酬¶
神貺連朝謁渴冀為霖續尺盈扵可欲應戒知足十思¶
吾未逮元成¶
<pb:KR4f0005_WYG_121-15b>¶
　　華滋館¶
綈几芸帷小憩時四隣草樹總華滋昨朝愁亟今来喜¶
愁喜何闗境乃移¶
　　心逺閣¶
敞榭崇椒上尋蹊展歩行樹梢延野趣雨後愛山情村¶
栁含烟䕶田禾趁潤耕壁詩鐫嵗月今昔驗分明¶
　　分鑑曲¶
夏仲林光猶媚雨餘漲影未消比似武夷一曲登仙那¶
<pb:KR4f0005_WYG_121-16a>¶
藉虹橋¶
　　春雨軒小坐因而成詠¶
去嵗春雨好軒成因名之今年春亦雨清蹕方東移歸¶
来已夏月始佳後愆期侵尋亟待澤霑足幸今兹砌葩¶
鮮以馨屏林華且滋所喜不在此開畦繞前墀菜甲既¶
勃生麥穗方飽垂學圃豈鄙哉驗農亦因斯先是雖慰¶
志後来復願時¶
　　鏡水齋¶
<pb:KR4f0005_WYG_121-16b>¶
形若菱花澄若空妍&KR1126;不示自臨中無扵水監於民監¶
周誥分明驗異同¶
　　題王䝉曲江草堂圗¶
山清水秀樹蒼蒼擇勝偏宜築草堂自是古人企遙慕¶
不知為杜抑為張¶
　　西直門外¶
石街廿里鳯城西雨後郊原緑欲齊晨露瀼瀼暢好潤¶
夏雲靄靄易為低幸逄有是霑恩霈那㤀前兹待澤稽¶
<pb:KR4f0005_WYG_121-17a>¶
返法宮縁致齋戒觀農為慰更欽兮¶
　　命緩徴浙江本年正供詩以紀事¶
　　總督喀爾吉善奏浙西春雨過多麥蠶俱减因命¶
　　緩本年應徴賦税以抒民力並詔江蘇大吏察上¶
　　年灾重之地一體緩徴以示軫䘏¶
越角連吳根被灾大都似呉吏陳備悉越牧或諱餙(叶/)¶
所以蠲賑惠遂因異倍蓰徐察知其然補救原同視兹¶
聞蠶麥歉益切飢溺已蠲租及截漕次第施行矣緩徴¶
<pb:KR4f0005_WYG_121-17b>¶
逮本年例外蘇瘡痏絜矩有常經念此寕忘彼申命詔¶
呉中民瘼虗心揣其有灾重區於越恩一體致和已愧¶
之拯灾可更委顒望九秋登元氣復閭里¶
　　齋居即事¶
朶殿深沉暑不留清齋晝静篆烟浮短長南北日占晷¶
小大往来易惕周覺道有風原解愠思量無雨那消愁¶
問予愁果全消未尚為(去/聲)籌邉繫念悠¶
　　唐棣松隂釣艇¶
<pb:KR4f0005_WYG_121-18a>¶
長松謖謖翠濤寒緩棹清溪把釣竿節概自敎千載慕¶
展圗便擬富春灘¶
北郊禮成述事¶
澤壇殷祭舉平明大禮躬親嵗嵗行雲羃崇帷歌舜糺¶
蘭浮泛齊式周清鞠躬進退伸三獻傾耳宮商逮八成¶
正是乗離助飬候撫辰茂豫奉長贏¶
　　江蘓廵撫莊有恭奏報麥收聊用誌慰¶
江國重稲秔麰麥本餘事然足接青黄邇来頗勤蓺洚¶
<pb:KR4f0005_WYG_121-18b>¶
水實警予灾沴重去嵗蠲賑不遺餘米豆仍免稅補救¶
乃百一豈若康年賜南北節候殊麥收先夏至大吏報¶
佳音云得九分逮市米因减價吾民賴稍濟禁麴令再¶
申毋使耗天惠囤積亦並防毋徒利三倍撙莭待秋收¶
庶得復元氣曰予有後命遏糴古所忌兩浙近接壌蠶¶
麥歉此際流通貴得宜毋分彼此地遥遥望南邦慶慰¶
以為愧¶
　　朱徳潤溪山秋霽圖¶
<pb:KR4f0005_WYG_121-19a>¶
薄溽苔隂減清風樹杪添霽光猶未定雲影戀峰尖¶
　　詣¶
　黒龍潭謝雨¶
靈澤䖍瞻叩酬¶
恩為既霑露多晨益潤風爽夏無炎栁陌濃隂合黍疇¶
生意添心馳大覺寺翠罨逺峰尖¶
　　逰大覺寺八韻¶
徑轉神潭路言尋法海闗两年纔一瞬片刻此乘閒近¶
<pb:KR4f0005_WYG_121-19b>¶
度温泉峪遥瞻城子山青蓮宫忽到白玉級憑攀指月¶
空標性拈花笑破顔天龍吐德水乾闥隔塵寰興到聊¶
為住詩成旋命還鐘聲及泉韻廽聼有無間¶
　　大覺寺雜咏¶
暘臺秀䖏此夷嵕寶網金輪住法空設使瞿曇無揀擇¶
縁何於是現花宫¶
雁塔穹窿松栢森閒齋朅憩暢清襟垂巖瀑水鳴哀玉¶
原是前年洗耳音¶
<pb:KR4f0005_WYG_121-20a>¶
佳隂禪院重重䕶流水僧房處處通闡士六時無别事¶
花香鳥語悟真空¶
　　戴嵩鬬牛圗¶
角尖項强(去/聲)力相持蹴踏騰轟各出竒想是牧童指㸃¶
後股間㣲露尾垂垂¶
　　雨中舟泛二首(五月廿/七日)¶
邇日炎風熾踊愁澤又艱乘凉聊復爾沛&KR0584;不期間雨¶
脚飛前浦雲頭暗逺山倚篷因得句屬我片時閒¶
<pb:KR4f0005_WYG_121-20b>¶
不杼織空羅銀塘緩棹過被疇飽宿麥度沼打新荷銚¶
鼎收来煮硯甌滴處磨晩晴餘惜意珍重受天和¶
　　夏日討源書屋¶
問¶
安仙籞便退食水齋臨黄屋非堯志薫絃學舜心經書¶
昭自古堂構肯斯今津逮依然近其源要在尋¶
　　萬夀山即景¶
勑㡬視事有餘閒趁爽因之萬夀山雨後石峯新若沐¶
<pb:KR4f0005_WYG_121-21a>¶
夏中林葉宻如闗化機呈䖏堪参契詩句吟成旋改刪¶
半月不逰縁望澤澤霑一至也開顔¶
　　水周堂¶
構堂水中央而非洲渚上文石以為基緑紗以為障荷¶
風席間馥漪影簷端漾俯臨契澄照朅憩惬素尚渭濵¶
倘可期將從釣者訪¶
　　耕織圗¶
新秧插遍繅新絲課織觀耕候未遲為憶南邦灾歉後¶
<pb:KR4f0005_WYG_121-21b>¶
惻然三復聶家詩¶
　　雲松巣¶
蔚薈間常吹謖謖蘢蔥中亦起英英作霖惟是傅巖志¶
謝組終非陳旅情(元陳旅有題/雲松巣圗詩)¶
　　墨妙軒¶
苕華勒壁貞墨妙薈菁英逺取東坡義(蘇軾有墨/妙亭詩)近䂓¶
錫麓情(是軒建於/恵山圉)烟雲相罨䕶唐宋與逄迎(三希堂法/帖自晉魏)¶
(以至元明兹以續成/自唐禇遂良為始)不更臨池學山隂早擅名¶
<pb:KR4f0005_WYG_121-22a>¶
　　王䝉幽壑聼泉¶
滅景山棲悦性靈相擕松下少延停飛泉阿那雲深䖏¶
一例寒濤試往聼¶
　　熱¶
暑信夏之徳不熱曷其可惟是厪怨咨協時責在我及¶
雨又將旬赤日烈如火澤雖霑未優踊懼炎風簸氷鑑¶
寧獨凉筍席那安坐霮䨴望雲興作解庶滂沱(叶/)¶
　　題輿地圖¶
<pb:KR4f0005_WYG_121-22b>¶
括地多年仰¶
聖猷(輿地圖自康熈年間有不皇祖命人乘傳詣各部/詳詢精繪而後定或    能身履其地者必周諮)¶
(博訪而載之既成鐫/以銅板垂諸永乆)覈真今復逮渠搜(上年平定凖噶/爾迤西諸部悉)¶
(入版章因命都御史何國宗率西洋人由西北兩路分/道至各鄂托克測量星度占候節氣詳詢其山川險易)¶
(道路逺近繪/圖一如舊制)閎誇詎類参軍註阸塞應同主吏收益切¶
覲光周誥凛匪闗鑿空(上/聲)漢臣求宇安嵗羙吾恒願望¶
蜀寧當意更留¶
　　喜鵲¶
<pb:KR4f0005_WYG_121-23a>¶
喜鵲聲唶唶俗云報喜鳴我屬望雨候厭聼為呼晴¶
　　納凉¶
屢雨亦屢旱都無十日間雨慰慰仍慮旱愁愁莫寛即¶
今復待澤炎熇烈且煩廣厦猶&KR1273;蒸何况彼市鄽致和¶
無良方協時乏神權深慙泰階符常詠雲漢篇晚来雲¶
氣英清風拂帷筵納凉暫徘徊籲霖徒俄延外暑避差¶
易中熱消良難¶
　　文徴明琴鶴圖即用其韻¶
<pb:KR4f0005_WYG_121-23b>¶
蕭齋緑樹蓋重隂家事無他鶴與琴祗許幽人来問事¶
相商疏仡以前音¶
　　夜雨(六月初/八日)¶
落晚雲布空甘澤庶即沛徘徊入更深孤望亦假寐夢¶
中淅瀝聲謂是風篁吹湏臾響落簷始信為霖遂響細¶
繼以歇蓮漏半時蔇慰不足抵惜愁益用増愧求衣天¶
向明晨霞醸雨意翹顒希渥霑不遑問餘事¶
　　陣雨¶
<pb:KR4f0005_WYG_121-24a>¶
陣雨凡數畨入地剛餘寸時隂時復晴蒿目意彌悶禾¶
黍色稍蘇猶之清水噀優霑則何有尚冀天龍噴大雲¶
亦漸起霶霈諒已近解作擬今夕沃心滿吾願吾因絜¶
矩政恩施戒扵靳¶
　　免甘省諸郡正供詩以紀事¶
　　上年平定伊犁西北兩路軍需採購輸輓率資之¶
　　甘凉肅諸郡邑邉氓誠悃服勤有足嘉者用免本¶
　　年應徴正供以䘏勞勩¶
<pb:KR4f0005_WYG_121-24b>¶
西北屬有事用兵非得已然非翦勁敵討逆執醜耳特¶
以道路遥兼之乏任使(伊犁用兵在朕左右賛㐮運籌/者惟大學士傅恒一人而閫外)¶
(之寄前後所用往往過扵選懦昧於機宜屢致僨事殊/為憤懣朕扵始事即為之躊蹰審顧不欲辦理者以此)¶
遂致彼逰魂猶然延釡底屈指初卜征逮今復伊犁(叶/)¶
一年餘數月士卒亦勞止士卒用新附及八旗弟子芻¶
餉皆採購輸輓計價與(叶/)豈如新安吏㸃兵括鄉里尤¶
念購與輓究資民力矣邉郡風朴淳服勤誠足羙用免¶
惟正供休息自今始佇待獻逆俘歸馬中外喜¶
<pb:KR4f0005_WYG_121-25a>¶
　　題李公麟吴中三賢圖¶
　　　范蠡¶
事濟飄然避世喧五湖烟水意行存種山不聼幾先語¶
第八徒悲犯玉門¶
　　　張翰¶
琴語同開入洛船思吴返棹那俄延祗今朗咏黄花句¶
也占風流五百年¶
　　　陸龜䝉¶
<pb:KR4f0005_WYG_121-25b>¶
三日饒州即去之葛巾瀟灑信天隨釣車茶具聊擕䖏¶
相訪惟應李與皮¶
　　落葉松¶
　　塞外有此種昔曽詠之有因地寒暖變節概蒼松¶
　　何以殊蓬蒿之句今移植御苑亦森森成活非不¶
　　菁蔥挿㙷居然松也一入冬則真偽分矣觸懐得¶
　　句抑亦有所思焉¶
亦被八公號移来千里途(木蘭去此近者不過五百/里逺或千里舉成數耳)春¶
<pb:KR4f0005_WYG_121-26a>¶
前生嫩葉霜後賸枯株頗有充君子寧無假大夫真松¶
莫相怨聊待嵗寒乎¶
　　曉起¶
問夜到天明曉起少雲色凉風翻送爽無望徒増悒麥¶
收已報歉禾黍苖方翼長飬資甘潤滋培要此刻雖切¶
祈年心慙乏致和徳仰睎瞪發勞展轉以反側旁人寛¶
我云可待愁胡急設至不可待縱愁何嗟及¶
　　驟雨(六月十/三日)¶
<pb:KR4f0005_WYG_121-26b>¶
勑㡬涖勤政坐見雲峰起膚寸合崇朝膏&KR0584;隨霏瀰不¶
雨一滴艱既雨萬絲委急灑復徐零簷前頃刻耳起槁¶
榮更蘇解愁病良已真稱如意珠無不滿志矣大恵在¶
吾民吾寜不為喜喜慮不可亟為君難若此¶
　　重臺蓮¶
蓮花稱君子華實兩臻善何来有重臺華盛實則鮮雲¶
霞纈一湖蕚不翻千瓣(叶/)乏彼服食資方諸畫圗展諒¶
匪濓溪愛因致河間辯¶
<pb:KR4f0005_WYG_121-27a>¶
　　暑雨¶
暑雨為霖猶未定乍懸晴日乍霏絲所希黍壠亟優渥¶
權置茅簷切怨咨潤逹黄泉蚓出土化生腐草照流帷¶
了知望蜀應非羙自哂孜孜又底為¶
　　夜雨(六月十/五日)¶
好雨邇来足今霄得稳眠雷車殷夜半雨瀑落簷前膏¶
澤豈辭富良苖更起鮮憫農心始慰一意祗籌邉¶
　　通鑑紀事本末題辭¶
<pb:KR4f0005_WYG_121-27b>¶
資治開宗司馬傳分門紀事尚書沿沈袁題要臚從古¶
馮谷研精輯續編監夏監殷吁凛若亦文亦質洵彬然¶
百王後是誰承者師保如臨切惕乾¶
宻言造膝有誰知屋漏分眀顯在兹盤古前文尚疏略¶
三皇後事大昭垂宅心敬肆惟㡬爾享世短長率繫之¶
給札西清供乙覽要扵法戒勵孜孜¶
　　偶題¶
不避仇還不避親得教叔向慕斯人若無祁大夫之志¶
<pb:KR4f0005_WYG_121-28a>¶
未可輕言徳行淳¶
　　張宗蒼秋山霽色¶
濃翠間深紅秋光艶净空澄思纔半刻迥句得其中¶
　　橅帖¶
吾聞橅帖法不求似求神苟惟啄磔肖是謂優孟倫疏¶
軒深以敞甌硯良具陳習字當消夏古則貽芳津傳神¶
吾未能吾將思其人¶
　　夏日玉泉山¶
<pb:KR4f0005_WYG_121-28b>¶
鳴鞭趁曉凉言指名山逰名山豈在多一峯泉上頭威¶
紆西北来於此結神邱水木既明浄洞壑還清幽雨後¶
波聲壮風前嵐氣收築塔將斷手開軒正延眸低田及¶
髙壠無不緑如油信矣慰此日遙哉待三秋廽憶望澤¶
初其愁可少不¶
　　曠觀齋¶
表裏湖山間是䖏獨踈朗虚齋適構成廓然涵萬象圗¶
書鑒古今草木樂長飬祛彼紅塵縁結此青霞想鳶魚¶
<pb:KR4f0005_WYG_121-29a>¶
自豈知化機一俯仰¶
　　飛雲㟪¶
峻㟪常生雲因之每飛去去亦何所之生亦本非住畫¶
家得活法禪者契静悟與我兩無渉相遭聊駐歩¶
　　麗矚軒¶
虚窗面面聼松濤峰頂開軒㩀㝡髙碧㵎深潭常在望¶
春風秋月總宜遭每因物表延遥寄似與天逰得静陶¶
一嵗不過三兩至攀躋率慮衆人勞¶
<pb:KR4f0005_WYG_121-29b>¶
　　棲霞室¶
歸雲寫霧坌窗紗日與幻之為明霞霞光日色兩無定¶
三間巖屋常清嘉既深而静窈且窕長夏如秋顥氣表¶
遥吟俯暢皆合宜黙契深資殊不少江南精舍定何如¶
因之遐憶明僧紹¶
　　馬琬倣董源秋山¶
古寺荒村遮碧岑瀑聲寒注澗溪潯不湏㽞白為雲氣¶
薈蔚平林自作隂¶
<pb:KR4f0005_WYG_121-30a>¶
　　詠玉駝¶
拳足昻頭曲肖竒土華璘縟卯金遺詎同唐帝過街日¶
疑共明君出塞時¶
　　打魚¶
打魚本意去鮎鱧為其食魚暴不已大罟小網畢技求¶
鰷鱨鯉鰋出波死鮎鱧百不一二獲是謂非愛害之耳¶
世事寜無亦若斯絜矩吾將慎厥始¶
　　荷¶
<pb:KR4f0005_WYG_121-30b>¶
雨後琳池濯晩霞蒨標浄植越清嘉後前左右皆君子¶
春夏秋冬出衆花㸃䖏蜻蜓蓋如颭逰間鰱鯉柄因斜¶
漾舟一種風流趣底更遙遥擬若耶¶
　　御湖雨泛(六月廿/三日)¶
空羅逹曙曉猶隂私慶今朝定作霖勤政勑㡬亭午罷¶
得教烟舫放湖心¶
徐斟急灑意悠揚面面珠簾那礙凉棹入荷叢渾不見¶
水晶宮裏辟塵香¶
<pb:KR4f0005_WYG_121-31a>¶
油雲暗度雨絲明剪取空濛碧繖撐消得閒心攬烟景¶
廽思半夏若為情¶
　¶
　¶
　¶
　¶
　¶
　¶
<pb:KR4f0005_WYG_121-31b>¶
　¶
　¶
　¶
　¶
　¶
　¶
　¶
御製詩二集卷六十三¶
