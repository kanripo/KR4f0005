# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:15.528184
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷九
<pb:KR4f0005_WYG_288-1a>¶
欽定四庫全書¶
御製詩四集卷九¶
　古今體九十四首(癸巳一/)¶
　　癸巳元旦¶
璿璣運斗向寅杓喜爆迎神響徹宵紀嵗元辰先兩日¶
(初三日/癸巳)立春初節待旬朝(十二日/立春)幸因國泰人民庶益¶
切時和風雨調小大共球朝正朔綏猷建極敬惟劭¶
　　元旦試筆¶
<pb:KR4f0005_WYG_288-1b>¶
啟旦初陽升曉曦¶
萱宫賀節式威儀仰瞻¶
康健膺¶
天佑俯恤趨蹌荷¶
聖慈(向遇朝賀例於禮數永康左門外降輿歩入上年㳟/奉    懿㫖以    過勞宜從撙節    特命於)¶
(監就慈寕門階下降輿並著内/    門旁設便座以資小憇)福始開元慶有永¶
夀增肇祚算無涯將因春暖皇畿近掖¶
輦從民願祝釐(永定河興舉大工於上年告竣大史請/於今春往省成事且以天津水鄉清淑)¶
<pb:KR4f0005_WYG_288-2a>¶
(宜奉情安艫延眺俾慰望/幸輿  已降㫖  允行)¶
貞元運轉玉衡參景祚維新萬物覃切已對時慎宵旰¶
勤民要務祝田蠺俶辰定氣以廿四(見唐/書)正月為乾¶
之九三(見漢/志)設曰玩辭在觀象誠因勵志敢虛談¶
　　再題邉文進嵗朝圖¶
嵗朝圖稱嵗朝懸宣徳貽今三百年松竹(天竺畫家/借用竹)梅¶
蘭結好友(向有四/友詩)栢芝茶柿悟同禪水仙似許看半面¶
如意惟徵獲十全(圗中所畫/此十種)所欲奢哉消數筆淳于髠¶
<pb:KR4f0005_WYG_288-2b>¶
語笑應然¶
　　詠白玉雲龍如意¶
和闐之玉長逾尺曲首琢作如意式何不為圭或為璧¶
薄古趨今人情適司教化源抑誰責弗言則已言則恧乾為¶
玉象龍為徳雲乃從之蔚光澤龍守其珠鬐奮㦸緯蕭欲¶
鍜具達識¶
　　命緩徵川省過兵各州縣錢糧詩以誌事¶
小金事蕆討金川不發難容矢在弦彼有謀深寧可置¶
<pb:KR4f0005_WYG_288-3a>¶
(金川逆酋索諾木與小金川僧格桑狼狽為奸蠺食革獲/布什咱鄂克什附近土司經官兵以次克復而軍營所)¶
(降人且訊有逆酋商謀官兵囘去再打木坪瓦寺直到/維州槗不難之供今小金川雖悉平定而主謀末殄日)¶
(後潛肆併吞是中朝費如許兵力轉以藉㓂兵而齎/盜糧邉境何由綏靖揆之理勢則併勦萬難中止也)我¶
當功倍未宜捐(當官兵將破美諾賊巢時特授將軍副/將軍叅賛大臣等乘小金川既定統勝)¶
(兵直討金川分道並進令明檄索諾木隂譎罪状大軍/伐謀不滅不休先破其膽且以作六師之氣堅隨征衆)¶
(土司之心事定熟籌善後規制/俾邉民共享一勞永逸之福)雖云輓輸(去/聲)都無累亦¶
念勤勞覺可憐一嵗正供均緩納為民計乆愛民先¶
　　題董誥雪景¶
<pb:KR4f0005_WYG_288-3b>¶
三白先春浩澤培便教寫景搆清裁頓㸔巒巘縈而繆¶
猶灑松篁素且皚招客吟瓊過石彴呼童掃玉瀹茶杯¶
畫誠似矣家聲繼徳業猷為尚勗哉¶
　　新正重華宫侍¶
皇太后宴即事成近體¶
上正令節迓初韶(田家五行以正月初三日為上正三/莭曰上者尊嵗首曰三莭者為夏建)¶
(寅正或又稱/夏正三也)家宴重華繼頌椒六十開三子皇帝¶
八旬有二母東朝遍翻古史曽誰比實沐¶
<pb:KR4f0005_WYG_288-4a>¶
天庥用是昭不許外人知小矣萬方同樂始宫寮¶
　　題李昭道仙島逰觀圗¶
瓊樓瑶島似仙山侠客又如逰市寰但使筆超塵世外¶
當呼境在閬蓬間敲碁酌酒都豪興筞騎浮船各適閒¶
不是松洲經鑒定(畫幅無欵舊有謝松洲題籖為小李/將軍真蹟此幀絹素設色雖舊以為)¶
(必昭道作/亦難信也)將軍妙蹟向誰攀¶
　　命加賑甘肅省臯蘭等五州縣詩以誌事¶
九州昨嵗普逄年甘肅民貧處(上/聲)極邉亦有七分秋穫¶
<pb:KR4f0005_WYG_288-4b>¶
稼祗餘五郡夏灾田(上年直省豐收多有數至十分者/甘肅通省合計亦在七分以上惟)¶
(臯蘭等五州縣夏田被有偏灾特命於例賑/之外再予加賑一月仍酌借籽糧以資春作)肯教赤子¶
向隅泣特降黄麻加賑傳弗以歌豐忘被歉惠心勿問¶
永拳拳¶
　　新正養心殿¶
餘寒漸避窓嫩暖欲上簾新正簡㡬務内殿籌民碞志¶
不紛為靜政就理引恬箇中求養心寧知嵗月添陳揆¶
值已盛持盈益鞏謙¶
<pb:KR4f0005_WYG_288-5a>¶
　　用蘇軾韻題寫像黄庭逰戲卷¶
眉山健筆黄庭萹龍眠寫像貌二仙(見東坡/識語)後來倪迂¶
欲繼前據床侍立兩妙妍似效墨者說白堅神傳三鬛¶
全其天(倪畫布景如是/此圗即仿之)張羽題句言起緣是卷粉本因¶
厥然蘇李倪張意並傳逰戲偶示衣裳騫求仙非慕滄¶
海淵徐福一去𨚗復還不如飽食而晏眠¶
　　新正悦心殿¶
昨日承¶
<pb:KR4f0005_WYG_288-5b>¶
歡今問¶
安退猶餘暇小逰盤近惟瓊島無多路髙俯液池有曠¶
觀閥閲萬家根本固(地居最髙處俯覽萬家煙升景象/豐盈其間甲第連雲多有開國勲)¶
(賢遺搆基鞏業/安規模宏逺)京師首善俗風端一臨百慮廑心内祗¶
顧積霙畧所寛¶
　　靜憩軒口號¶
樸斲書軒倚碧嶒朋從思謝得相應往來方寸憧憧者¶
便憩扵斯靜豈能¶
<pb:KR4f0005_WYG_288-6a>¶
　　蟠青室¶
清可軒(在萬/夀山)石壁乃真蟠青室(在瓊/華島)石壁乃假彼真意¶
想幻如兮此假目對誠然也因知真假曷有常拘墟固¶
執非達者峭蒨中疊曲磴層攀登上仍書屋雅不出户¶
庭陟孱顔通塞慎宻義經寫¶
　　酣古堂¶
山隂有書堂其顔曰酣古酣古義可思詎惟資詠府是¶
地貽金源元明逓傳所歌斯舞於斯此日仍其否(叶/)林¶
<pb:KR4f0005_WYG_288-6b>¶
尚昔年枝屋亦當時礎酣者無知物戒者莫忘汝¶
　　寫妙石室¶
石洞縈紆石室通箇間寫妙妙無窮掞箋欲詠還欲罷¶
柱史盡之兩語中¶
　　抱素書屋¶
書屋山之隂樸斲非藻梲室實蔵委宛廊亦循曲折硌砟¶
既延歩於焉稱(去/聲)休歇開窓攬巖姿巖林葉未發漫誚畫¶
鮮韻却見山有骨適然稱(平/聲)素抱宜向蘭臺說(抱素懐樸/出漢書)¶
<pb:KR4f0005_WYG_288-7a>¶
　　古遺堂¶
堂阯元明號古遺春隂瓊島乆如斯文王之六蕩之八¶
一再言焉鑒在茲¶
　　鄰山書屋¶
對山搆書室依然山作鄰土山原是假嵗乆假即真况¶
蔭古樹喬兼峙怪石嶙樹石叢奥間曲徑堪步循入屋¶
開我窓倪黄畫宛陳一年能㡬至搆築嫌已頻雖然有¶
㑹焉願託樂者仁¶
<pb:KR4f0005_WYG_288-7b>¶
　　抱沖室¶
堪娱義府將經笥詎詡茅茨及土階早識民碞深可畏¶
敢忘延訪抱冲懐¶
　　坐氷床至畫舫齋題句¶
氷上拖床殊泛舫齋中慿凍又凝波兩般名實都無藉¶
七字形容當若何因悟世間稱與謂𨚗非幻裏揣而摩¶
以斯義置歐陽氏剏見還矜畧勝他¶
　　古柯庭¶
<pb:KR4f0005_WYG_288-8a>¶
莫道發榮遲衆樹生機也自識廻春對來欲向古柯問¶
閲過庭中幾許人¶
　　奥曠室有㑹¶
奥曠夫何似大似人之心方寸藴胷中危微誰能尋而¶
所包甚廣無間(去/聲)幽及深縱横大千界上下古與今奥¶
曠有如是丈室奚足任一念苟弗正可畏天難諶守約¶
亦非難虞書曰惟欽¶
　　題鏡清齋¶
<pb:KR4f0005_WYG_288-8b>¶
齋憑氷鏡非水鏡理㑹羲經信不誣風伏澤承符氣感¶
内虛外實得中孚玩辭觀象真宜耳對景吟詩其小乎¶
我更惕心在議獄安能使訟此時無¶
　　畫峯室¶
隔溪羅奇峯蜃窓如畫展下垂瀑入聽上峙亭供眄欲¶
問四大家似此可兼善而况藉装潢凴人舒¶
與巻¶
　　焙茶塢¶
<pb:KR4f0005_WYG_288-9a>¶
竹塢新春偶一來乘閒便與試茶杯最欣萬箇緑瓊處¶
根有深深白雪培¶
　　題楊大章花鳥偶效温庭筠體¶
黄香磬口蓊濛奼(蠟/梅)穂穂珊珠垂上下(天/竺)埭邉琱玉香¶
霧凝(山/&KR1431;)渚裔凌波秀而野(水/仙)一雙錦雞語膠膠飛上湖石¶
爭艷冶金壺滴露淨娟娟不以形傳以神寫曰聲曰色¶
活脫工相將流水囘風中羅漢松惟示真諦幻化韶光¶
了堪契¶
<pb:KR4f0005_WYG_288-9b>¶
　　命緩徵陕西湖廣等省過兵各州縣錢糧詩以誌¶
　　　事¶
一省偶興兵鄰省率波及因悟佳兵非其奈狂畨習(畨/人)¶
(狡悍性成徒徇撫柔之名彼且狎而生玩故欲靖邉防/而専任徳化者既用自愚且滋貽笑古訓稱克詰戎兵)¶
(良非/虛語)用緣不得已惟圖速寧輯始原聽蠻觸(逆酋僧格/桑以報私)¶
(怨為名圖吞鄂克什之地始因其同類相讐事所恒有/惟命大吏往赴彈壓旋生反覆即當入告籌進討乃阿)¶
(爾泰惟事調停猶豫遂致養癰今即小金悉經平定而/栘師直勦金川兇渠不難並縛然始事已悔濡遲矣)¶
終乃類姑息當大示懲創雄師齊衆力陕甘多勁旅滇¶
<pb:KR4f0005_WYG_288-10a>¶
黔慣批拉湖南况接蜀近山善攀陟簡精各用長督以¶
旗勇集小金已全定金川猶竄賊掃穴雖可必未能期¶
頃刻言念過師處允宜沛恩澤緩徵以次第(陕西寳雞/等六十四)¶
(州縣㕔甘肅隴西等五十三州縣㕔湖廣竹山等五十/七州縣㕔雲南思安等八州縣㕔貴州畢節等十七州)¶
(縣各詳核該地方人户出力等差酌定加/恩緩徴分數及帶徴年限務令被澤適均)閭閻恩徧給¶
夙鄙問惠心祗覺抱慙徳¶
　　題金廷標雪梅髙士圗¶
抱膝鋪牋石室深紅梅白雪稱幽吟誰知髙士暢懐際¶
<pb:KR4f0005_WYG_288-10b>¶
擁帚蠻僮冷不禁¶
　　詠周編鐘¶
古鎔緬姬室今韻叶黄鐘(編鐘各中一律/是鐘律應黄鐘)萬事斯為本¶
千年此適逢金聲始琴瑟土色隱雲龍在簴非全器惜¶
徒清玩供¶
　　伊犂將軍舒赫徳奏伊犂客民願入屯田户籍事¶
　　　詩以誌慰(有序/)¶
　　保開充國軍丁僅足歸屯莊誚少陵民户何由佔¶
<pb:KR4f0005_WYG_288-11a>¶
　　籍地喜新疆式擴連營皆挈眷畨休人忘故土堪¶
　　懐比屋並望衡僑寄迺有莊姓四十八家之衆到¶
　　從乾隆二十九載之前請依郭外以受㕓固已市¶
　　通哈薩祈指河灣而荷鍤何湏畔讓諸囘從茲衘¶
　　軛假官牛落業永資八口抑且糞田迴走馬起科¶
　　弗俟三年彼邉氓不待夫招徠將荒服旋臻乎富¶
　　庶羣情可見實事宜書¶
闢墾久增烏魯齊(即烏魯木齊疾/呼則為烏魯齊)屯耕今復逮伊犂(舒/赫)¶
<pb:KR4f0005_WYG_288-11b>¶
(徳奏烏魯木齊等處俱已安設民户種地今伊犂有客/民莊世福等四十八户以西河灣地廣水足無礙囘户)¶
(屯工呈請撥令開墾即于本年陞科永為土著居民等/語因議毎户給地三十畝願多者聽初墾官備牛種口)¶
(糧分年還項以/次酌定科則)地肥水足多逄稔籍注科陞願可稽羊¶
牧牛孶安月柝(平定伊犂後自哈薩克來歸之厄魯特/皆入旗籍並自盛京移貧乏西&KR0526;察哈)¶
(爾諸旗移貧乏察哈爾於伊犂皆給以牛羊俾安逰牧/今户口日增孶生益盛而西安涼州之旗兵則移駐新)¶
(築賜名之惠逺迪化諸城以資鎮守并令回/人開墾用贍兵餉此新疆經理之大槩也)馬牽帛易¶
息霜鼙(每嵗哈薩克以馬來易帛匹者不絶於/路而禁織造粗踈者向亦有詩紀其事)窮荒焉¶
用茲成用(反杜甫/詩意)額手¶
<pb:KR4f0005_WYG_288-12a>¶
天庥敬日躋(前平定凖噶爾勒銘伊犂嘗深維屯種萬/里之外恐非長䇿今屯地日廣至民間客)¶
(户自籲入籍歸屯不待招徠資送此豈逆料所及然哉/  穹貺彌加即氷兢彌切敢徒為持盈保泰之空言)¶
　　詠六藝¶
　　　禮¶
咨岳重華典早傳因心品秩莫斯先亨為嘉㑹動則合¶
謙以制宜靜欲專修五事還如五器大三百更小三千¶
設云玉帛而已矣脩已治人何有焉¶
　　　樂¶
<pb:KR4f0005_WYG_288-12b>¶
樂和禮序本同倫入耳諧心教更親似鳥飛空資兩翼¶
如車行陸藉雙輪薫陶可化風兮俗雍睦常欣神與人¶
䕫也由來不世出音從鐘鼓論誰真¶
　　　射¶
觀徳曾聞莫此過左弓右矢要調和平心正體斯契道¶
下飲揖升可叶歌貫札六鈞属稱力穿楊百步似傳訛¶
(向以養由基百步外穿一葉之楊/乃理所必無曽為穿楊説以闢之)邇來臂病踈茲事憶¶
舊惟應抱愧多¶
<pb:KR4f0005_WYG_288-13a>¶
　　　御¶
使(上/聲)車古必有其方一藝居然執亦當寧數(上/聲)周逰稱¶
造父所嘉詭遇鄙王良用畋多致獸驚逸以戰尤虞㓂逺颺(古者/田獵)¶
(戰陣皆用車故五御之法有逐禽左而兵車亦以御為/重今獵與戰皆用騎故射獸多獲而追㓂易及較於車)¶
(之迂緩不啻霄壤則御/法雖失傳實不足惜也)傳失樂經常或惜御傳便失正¶
何妨¶
　　　書¶
保氏當年教六書逓更(平/聲)以世降紛如因文見道恒資¶
<pb:KR4f0005_WYG_288-13b>¶
此轉注象形艱返初波偃露垂徒鬭巧星離雲布益鄰¶
虛公權兩字惟心正筆諌名言實起予¶
　　　數¶
伏羲一畫肇開天制數無窮節象傳億兆京垓莫終極¶
東西南北綂方圓五經由此詮精要六藝因茲始備全¶
設使窮通專諉命失之逺矣詎為賢¶
　　由液池東岸入淑清院得句¶
紫光藩宴例新正待備南臺入淑清七尺紅牆隔塵俗百¶
<pb:KR4f0005_WYG_288-14a>¶
株蒼栢䕶蓬瀛灑然泉石堪延步驀爾古今一繾情勝¶
國遺踪何處覔祗餘㡬巻閲春明¶
　　素尚齋¶
石徑既砟硌林巖復吞吐假山似真山祇以閲嵗古其巔¶
有樸齋誠為尚素所書史足徘徊興致自鼓舞却見綴¶
檐燈咄哉安用許¶
　　千尺雪¶
臨泉亭子又新春輞水淪漣氷底循千尺原來出假藉¶
<pb:KR4f0005_WYG_288-14b>¶
積成盈尺喜誠真¶
四圖展一却含三(寒山避暑山莊靜寄山莊與此淑清/院四處各貯千尺雪圖毎一處兼備)¶
(其四積年/題詠相續)寶塔華嚴類合龕即目今朝生别㑹孰真孰¶
假箇中参¶
　　雲繪樓¶
雲聚逺山暗雲開迥宇明易工惟是貌難得乃其情祗¶
有虛樓好雅無定意迎必當如是繪方契説詩精¶
　　同豫軒¶
<pb:KR4f0005_WYG_288-15a>¶
嵗稔時和幸偶逢又廑榖賤逮傷農由言無易兹同豫¶
受益惟謙滋勵㳟¶
　　鑑古堂¶
芸香滿室紙窓明展帙怡然靜六情大抵人皆知鑑古¶
善循惡戒在勤行¶
　　題寳月樓¶
兩層傑閣倚宫城初嵗韶光俯帝京富矣教之聞聖語¶
祁寒暑雨騐民情八窓間(去/聲)貼宜春字三市猶喧爆竹¶
<pb:KR4f0005_WYG_288-15b>¶
聲佳麗皇州歸朗照果然寳月副其名¶
　　長春書屋¶
書屋長春舊號曾毎於佳處輙題稱况逢即景韶初稚¶
益切體乾元實應萬物樞機占氣煦百昌陶衍逮形徵¶
吾民誰為(去/聲)省憂者足食足衣愧未能¶
　　補桐書屋有感¶
舊植新栽換不窮樂羣昔日此春風偶來顧影惟憐獨¶
擬自従今罷補桐¶
<pb:KR4f0005_WYG_288-16a>¶
　　題涵元殿¶
趯臺貽勝國庭樹百年枝古殿臨中正新題易柍楣(舊/名)¶
(香扆殿乾隆/辛酉易此額)瓦隂餘積雪簾額煦春曦物物涵元化欽¶
哉茂對時¶
　　豐澤園¶
學稼鄰學圃一園二者兼重兹欽¶
祖訓顒若為民占昨嵗幸邀¶
眷綏邦願屢覘雖然寧易致惟是敬勤添¶
<pb:KR4f0005_WYG_288-16b>¶
　　澄懐堂¶
園内此堂古澄懷¶
聖藻垂圖書供有懌樂利緬¶
無為豈必芳華玩端知靜謐宜未臻斯境者且合勵孜¶
孜¶
　　紫光閣曲宴外藩即席得句¶
崑西漠北共朝趨三接聯情惠有孚筵列雕盤裝粔籹¶
茵連華服逮鐻鍝(都爾伯特台吉等向以未出痘祗遣/人賀正今亦有出痘可入闗者茲親)¶
<pb:KR4f0005_WYG_288-17a>¶
(王䇿凌烏巴什之子公爵索諾木雍/忠即以出痘親來賀正因令入座)辰良日吉荅韶令¶
長治久安懐永圖燕語家人寧藉譯(向接外藩王公等/皆用䝉古語盖素)¶
(所熟諳近則回語並已通習即新/疆伯克等亦不藉舌人傳譯矣)却非吁咈與都俞¶
　　題葉肖巖西湖十景¶
　　　蘇隄春曉¶
西湖景自宋時傳第一隄稱玉局仙似恨先兹白少傅¶
緑楊祗剰步沙萹¶
　　　栁浪聞鶯¶
<pb:KR4f0005_WYG_288-17b>¶
鶯聲巧勝管聲巧柳浪清如湖浪清尺幅饒他即真者¶
栗留今古觧長鳴¶
　　　花港觀魚¶
祗園西畔藻池清翠色文鱗縦復横設曰觀魚即觀水¶
未能忘者是民情¶
　　　麴院荷風¶
脩内司供泛索時名稱麴院至今遺水華自昔方君子¶
不礙陶家廿首詩¶
<pb:KR4f0005_WYG_288-18a>¶
　　　兩峯插雲¶
兩峯南北十餘里雲表都看矗翠尖便是仙家縮地法¶
墨禪㳺戲正何嫌¶
　　　雷峯夕照¶
窣堵峯頭夕照披蹟傳南宋舊名垂底知曽未經兵燹¶
層構依然無恙時¶
　　　三潭印月¶
一潭誰與强名三三塔中間一月涵此日樓臺多較昔¶
<pb:KR4f0005_WYG_288-18b>¶
率因即景率生慙¶
　　　平湖秋月¶
故知月到秋來好秋月平湖曾未憑却是畫圖披覿面¶
蓄情向日此翻勝¶
　　　南屏晩鐘¶
誰能悟徹七條披疊翠南屏萬古斯漫道發鯨聞不到洪¶
鐘亦有寂然時¶
　　　㫁橋殘雪¶
<pb:KR4f0005_WYG_288-19a>¶
寳祐貽今嵗月賖㫁橋仍見雪飛花便教一再新増景¶
(今脩西湖志者/復増十八景)鼻祖終輸十大家¶
　　雪(正月初/八日)¶
問夜報三更璇霄霏瑞霙未春猶是臘(是月十二/日始立春)小望大愉情越舞¶
鶴鸞勢潛滋土榖精(八日為榖是/日納音属土)自欣還自勵敢易素心誠¶
　　詠和闐玉雲龍小盂¶
瑞産和闐玉水濆貢来白質赤為文因教巧匠琢成¶
器宛見飛龍従以雲具體之而忽隱現非烟容裔更氤¶
<pb:KR4f0005_WYG_288-19b>¶
氲九三設若喻爻象(是器琢三/龍於上)夕惕朝乾正我殷¶
　　題宋髙宗書孝經馬和之繪圖冊¶
教孝經成書與圖中原恢復志曾無如云風嚮四方動¶
抑是頌乎抑刺乎¶
　是冊舊稱馬和之繪圖已入石渠寳笈上等今以㡬暇重觀¶
　冊後諸人所識皆以為高宗書詔畫院設像立儀且冊中都¶
　無馬和之名則成書時属之和之者乃失於考證也既已成¶
　書因書冊中以識决疑求是之意至於諸人譽嘉陵以孝治¶
<pb:KR4f0005_WYG_288-20a>¶
　天下中興之主達於中國四方嚮風云云未免言過其實夫高¶
　宗被金源所逐僅保江南又不能復中原迎二帝對¶
　斯數語能無汗顔乎並識之以存公論¶
　　齋宫對雪¶
夜雪欣聞為(去/聲)夙興宻飄徐灑午猶仍正當齋日慰顒¶
念况值榖辰慶美徵飛處鳯樓渾欲隱積餘雞樹已知¶
增算來三白真如數(昨嵗孟冬仲冬及/此凡三霑渥澤)¶
天眷欽承意倍兢¶
<pb:KR4f0005_WYG_288-20b>¶
　　讀杜甫北征詩因題¶
予於甫也詩無間獨致疑焉是北征元禮乗危謂忠義¶
昌黎誌柳豈虛評¶
　昌黎作柳宗元墓誌銘言友道甚厚而惡夫臨利害¶
　反眼不相識落陷穽反擠之又下石焉者夫友尚不¶
　可而况其君父乎若元禮之事是即昌黎所惡者而¶
　謂之忠義可乎使元禮果忠義耶當效朱雲之請劍¶
　或如辛慶忌之免冠於祿山未反之前請誅太真是¶
<pb:KR4f0005_WYG_288-21a>¶
　誠所謂忠義矣長安既䧟天子䝉塵乃乗其危而逼¶
　太真以死試思其時肅宗繼位靈武即國已活雖太¶
　真不死豈能復為害於唐之宗社乎且唐之宗社所¶
　以危在元宗承平時不勤國政而寵太真彼時不請¶
　誅之以致流離播遷則已遲矣元禮固逆臣不足論¶
　獨惜甫一生始終託忠義於詩而有此論未免以辭¶
　害意亦責賢者備之義耳¶
　　㾗都斯坦玉𤓰瓣瓢¶
<pb:KR4f0005_WYG_288-21b>¶
玉瓢一握如𤓰瓣有蔕有葉還有花和闐出玉不觧琢¶
(和闐雖有玉工而不能精琢精琢者皆出痕/都斯坦彼處亦出玉葢愈西愈近崑崙矣)琢自痕都¶
萬里遐崑崙之岡産羙質喀嗎水磨攻錯加製為飲器¶
可携帶清泉舉酌勝烹茶異域都大尚武備以獵以戰¶
隨操拏是葢彼中貴者用非棗乃似安期𤓰弗徵弗索¶
聽貿易近利市至三倍奢徒置棐几佐文玩殊方聲教¶
奚事誇却笑設贈許顔輩棄而弗頋當興嗟¶
　　偶為春喜圖輙題以句¶
<pb:KR4f0005_WYG_288-22a>¶
春信梅傳鵲喜占晴枝報喜藉毫拈喜神元旦西南值¶
送喜金川願早詹¶
　　詣齋宫作¶
玉輦陳儀金水橋午門鐘動御街迢詣¶
壇致敬先庚日稽典惟遵值嵗朝(今嵗依㑹祈穀以次/辛日    典若元旦)¶
(逢齋則以/次辛行禮)¶
重樓都積玉層層瑞色祥煙昆鬰蒸¶
祈榖齋逢榖日雪何修斯遇凛欽承¶
<pb:KR4f0005_WYG_288-22b>¶
翠殿崔巍䕶紫垣瓣香瞻拜進西門(向詣齋宫日皆於/    祈年殿塼城)¶
(門外降輦步入㳟詣入行皇乾殿上香瞻拜今/議定儀注由西門步    禮畧節行陟之勞)近緣步¶
履微従省乆擬躬行永弗諼¶
　　次辛¶
祈榖禮成述事¶
祗畧椶街減步趨(舊儀於塼城門外西階設椶薦處降/輦今由塼城西南角降輦易禮轎至)¶
(入視祈年門西階步/    舊儀行陟微省)¶
祈年式禮未微渝(去嵗冬至奠玉圜丘大祀改定儀/注於升階    帛後即還就讀祝)¶
<pb:KR4f0005_WYG_288-23a>¶
(位立以次進爼三獻及飲福受胙禮成始還至二成拜/位行禮稍省登降茲    祈榖以在    祈年殿中一)¶
(如舊/制)春前雖次還如上(立春在/十二日)月合同干恰不殊(正月/月合)¶
(在/辛)呹肸薌牛爥沙海鏗鏘儀鳯叶笙竽金川耆定昔逢¶
已(前平金川/嵗在己巳)籲¶
眷㨗聞今已符¶
　　題和闐玉桃鶴如意㳟奉¶
聖母以介新正佳祉¶
和闐玉府來包貢脂質量長尺有加琢作曲瓊宜把握¶
<pb:KR4f0005_WYG_288-23b>¶
號稱如意召庥嘉鶴齡闐苑雙翩羽桃實瑶池幾度花¶
介祉新正奉¶
王母重儓底用説昭華¶
　　癸巳春帖子¶
萬物逢華始三陽肇節初東郊京兆迓積雪尚盈餘¶
昨奉青壇祀今迎青帝臨(立春日在辰/  祈榖次)神哉一氣鬯總¶
總復林林¶
寅月恰逢日在寅蠢生引達慶駢臻順時行惠祛虚語¶
<pb:KR4f0005_WYG_288-24a>¶
實政惟期被萬民¶
　　題趙宧光等跋沈士充斆十四名家畫巻¶
營邱真蹟石渠蔵(石渠寳笈蔵有李/成寒林圗幅真蹟)縮本臨來翰墨香¶
茈虒有聲還泛籟槎枒無色為經霜詩情樹杪神含淡秋¶
意吳中目滿凉幾度南巡率春日寒山林究属宧光¶
　　　右倣李成寒林趙宧光跋¶
春山幾度呉中省秋山毎於塞外領春於南而秋於北¶
化工位置機權秉南豈無秋北詎弗春宜時即景各得¶
<pb:KR4f0005_WYG_288-24b>¶
其神是幅惨淡學公望崇山峻嶺都入狀不能同處乃¶
能同在簡以該氣以王踈林之下茅屋可探問予契意¶
曰北匪南¶
　　　右倣黄公望秋山鄒近光跋¶
忠恕曾傳沒骨山稜稜却自矗孱顔陸琌謂撫僧繇法¶
考訂應知得實艱¶
　　　右倣郭忠怒沒骨山陸琌跋¶
一亭枕江臯對岸嶤峰翠峰傍却空濶極目馳天際懶¶
<pb:KR4f0005_WYG_288-25a>¶
瓉勝人處是幅得其意¶
　　　右倣倪瓉樹石陸應陽跋¶
春山如佳人秀澀而含冶妙處難形容北苑其工者欲¶
吐猶未吐淑氣峰頭惹旋鳴旋弗鳴泉聲澗脚瀉溪亭¶
喬樹下對坐客閒雅疑是裴與王従逰深趣寫董蹟子¶
居摹契要無少假獨缺名流題斯復因何也(卷内毎畫/各有名人)¶
(題跋惟此叚獨缺殊不可曉然/究為全璧之纇因題數語補之)¶
　　　右倣董源春山缺跋者因題空處¶
<pb:KR4f0005_WYG_288-25b>¶
　人多云北苑工畫江南山獨米元章謂其峯巒皆得¶
　天真枝幹咸有生意推許極至近得其龍宿郊民圗¶
　髙格信莫與京子居摹此亦曾問津於彼否耶¶
杜家詩意李家法沈氏兼為陸氏拈雲開錦色壁特立¶
松奏簧聲水沉潜此情此景不可説炷香宜向参華嚴¶
　　　右倣李公麟松石陸萬言跋¶
霜落萬峯蒼泉飛一谷凉煙容聚還&KR0262;林色緑兼黄旅¶
客愁雲棧幽人傲草堂眼前勞逸境所託自商量¶
<pb:KR4f0005_WYG_288-26a>¶
　　　右倣王䝉煙巒霜樹李日華跋¶
宿雨初收曉煙欲泮小米逰戲石渠清玩士充倣為盡¶
其神變董家真本(米友仁有雲山逰戲卷董其昌跋謂/其元氣淋漓布境特妙今續入石渠)¶
(寳笈/上等)豈伊經見墨氣淋漓山容汗漫撫之手濕遲之景¶
換奪目移情孰能為賛¶
　　　右倣米友仁雲山章公鼎䟦¶
架空棧道縈紆問路行人迤邐試思孰非此哉太白言¶
之盡矣¶
<pb:KR4f0005_WYG_288-26b>¶
　　　右倣郭熈闗山行旅文震孟跋¶
展巻古香撲鼻了知手筆不凡精神全是天水秋色祗¶
在雲巖紅葉緑葉錯出逺靄近靄相衘弗著逰人䇿杖¶
恐妨濕却衣衫¶
　　　右倣趙孟頫青山紅樹李應徵跋¶
夏山本如滴欲雨滴猶含漸吐髙低靄難分朝暮嵐日¶
韜宇迥暗風奏谷空㟏逰客尋歸路髙僧閉靜菴畫惟¶
巨然契詩是許渾諳合撰得神處詎寧氣韻堪¶
<pb:KR4f0005_WYG_288-27a>¶
　　　右倣巨然夏山欲雨宋懋晉跋¶
東風融融萬彚受先得者誰桃與栁試云誰又属先知¶
請看水村溪畔有彼白屋下寧無人俯仰天地韶光新¶
或命巾車或棹舟向榮與物同欣欣分明一段江南意却¶
憶其間度巡轡偶然因沈以見趙何云不離京洛地(士/充)¶
(臨趙此幀宛然江南風物何當/時譏大年不出京洛間景耶)¶
　　　右倣趙令穰水村趙左跋¶
四柯古木撑寒枝半存半落葉参差一川寒水帶岸側¶
<pb:KR4f0005_WYG_288-27b>¶
逺山𨚗畔如脩眉不教飛鴉亂繞樹為嫌聒噪非所宜¶
春風秋月亦無意秦顛漢躓付不知設向古人㝷姓氏¶
東用夏綺夫何疑¶
　　　右倣許道寧小寒林陳繼儒跋¶
佳作萃一巻卧逰資公堂由來喬明府(董其昌跋謂士/充為喬榖侯明)¶
(府作考松江府志喬拱壁字榖侯上海人明萬厯間進/士授浙江海塩令縣土田匿不可稽為履畝勾考得實)¶
(所𨽻廣儲常積二倉往時雜支本折侵耗百出請按季/分支銀米子左券驗給詭冒並絶則喬拱璧在官尚有)¶
(實政不専以/卧理為事者)頗亦效龔黄¶
<pb:KR4f0005_WYG_288-28a>¶
　　　右倣范寛雪景董其昌跋¶
　　立春日重華宫茶宴廷臣及内廷翰林用重刻淳¶
　　　化閣法帖頒賜羣臣事聫句即席復得詩二首¶
月寅邂逅遇寅辰更值東郊迎始春相與賡歌酬節令¶
莫忘吁咈朂臣鄰便持素椀啜八餅可當雕盤薦五辛¶
昨嵗有秋頻沐雪惟殷戒滿檢心身¶
初成響搨恵儒林此事真宜聨席吟顧我臨池無所似¶
喜其據古尚堪㝷三希伯仲開生面九體凖繩在正心¶
<pb:KR4f0005_WYG_288-28b>¶
詎獨誠懸明是道佇哉當孰獻良箴¶
　　重刻淳化閣帖頒賜羣臣聫句(有序/)¶
　　㳺藝託宣毫分隂惜萬幾之暇徴吟拈響搨尺素¶
　　尋八法之原遡寶翰於雙鉤名蹟三希早鍥貽貞¶
　　珉於什襲彚蔵墨妙兼珍顧推閣帖所旁羅繄自¶
　　宋時為大備繙畢家之初印本來面目猶存摘王¶
　　氏之類編是處瑕瑜不掩爰簡儒林而覈訂更勤¶
　　清覽以評量懲僣名益謹尊王先斥主臣失次攷¶
<pb:KR4f0005_WYG_288-29a>¶
　　國乗還㕘族譜并釐人代乖方伊蕭梁劉宋之多¶
　　譌詎堪論世矧琅琊太原之莫晳何謂知賢或單¶
　　行或並行釋文例顯為總識為分識證誤條詳雖¶
　　脱簡亦倣經箋即闕名仍沿史㫁視堯章之折衷絳帖將毋¶
　　撏撦西崑嗤方慶之刻畫通天不啻衣冠優孟乃喜新硎¶
　　之既發惟期舊拓之常完於焉阯就東園軒開北上環轉¶
　　廊腰六六非規碑洞於秦闗罫區石額三三恍展陣圖¶
　　於逸少記核趙宗之實車鑒難淆題因淳化之稱牓¶
<pb:KR4f0005_WYG_288-29b>¶
　　顔偶寓装潢成㢧冊藏之名山者孰與傳之其人¶
　　賚予溥臣鄰文以紀事者尤宜聲以足志豐玉賡¶
　　歌逢已盛巡周而錦已成㐮駢珠属句協寅生數¶
　　具則垣皆應宿春迎¶
祈榖後紅浮貼勝綻唐花風騐試燈前碧入敷茵滋鄭¶
　　草至如王侍中帝書臣書之善對頗嫌語涉俳諧¶
　　曷若栁諌議心正筆正之良箴深許意抒忠愛彼¶
　　結體簮花縦遜奚須罰墨汁一升茲臚篇扣鉢誠¶
<pb:KR4f0005_WYG_288-30a>¶
　　工庶合消茶香七椀云爾¶
(御/製)古今法帖多難數萃古近今淳化真初搨士安本尤¶
善¶
内蔵蘇頌鑒曾珍(帖本初蔵蘇頌/家後有跋識)昇元漫溯芒探宿秘¶
　　閣寧希派導岷易水煙磨覘色澹(臣劉/綂勲)澄心紙擘¶
　　備材甄竒搜懐瓘區三估拜勝蘭亭序列賓至矣¶
　　成編存拱璧(臣劉/綸)陋哉翻刻詡傳薪墨林數典兹¶
　　為冠¶
<pb:KR4f0005_WYG_288-30b>¶
寳笈函輝信有神夾雪光生猶湧現(臣官/保)雙鉤格老詎¶
　　緇磷從頭叙識經承澤觸手標題綴孟津(此帖孫/承澤曾)¶
　　(蔵王鐸/審定)名壓上中下諸品(臣于/敏中)¶
(御/製)年貽七百八餘旬(按畢士安自記帖賜於宋淳化四/年癸巳越今乾隆癸巳計七百八)¶
(十一/年)因文見道心斯企溯委窮源論欲純排類儒林付¶
博學¶
持衡冊府藉¶
周詢事徵伯厚許能核識舛知㣲繆始因考證卑之且¶
<pb:KR4f0005_WYG_288-31a>¶
　　無甚(臣託/庸)㕘差擬不合於倫摹形鄙彼冠同孟物¶
　　色嗤渠尺量歅川㴑先河邀¶
睿賞(臣程/景伊)版開生面荷¶
榮綸爰依紀載臚時代¶
特掲經常定主臣十巻分籖雖舊貫(帖分十巻雖仍王/著之舊而前後多)¶
　　(所更定訥/臣素爾)百家備蹟恰同畛(所刻諸家名蹟/凡九十九人)競知¶
　　青出藍誇最肯使珠淆目共湮執厥中誠超汝綘¶
　　(臣王/際華)¶
<pb:KR4f0005_WYG_288-31b>¶
(御/製)揣其本乃斥黄秦(黄伯思秦觀雖有專/書糾謬未為醇備)尊王不異春¶
秋㫖論世宛看甲乙陳例視杜詩堪號史¶
　　義嚴柳筆凜書紳魯司㓂爵尊従節(孔子不書官/爵以示尊師)¶
　　唐二宗編辨息齦(王著所編唐太宗/髙宗書多有淆舛)馬䜟同曺存¶
　　魏籍(舊稱司馬懿為晉文宣王/今改摽魏官  臣福隆安)蝌文首禹釋齊春¶
　　(列大禹書為厯代帝王之冠齋/春云云則依古篆體釋之也)田疇耕耨斯宜闢¶
　　(舊以田疇耕耨云云為李斯書考之/實唐李陽氷所書河東裴公紀徳碣)斧芾戈矛頡¶
　　共循(倉頡書戈矛斧芾等/字亦依古篆校釋)序仿沙門従集腋(漢章/帝不)¶
<pb:KR4f0005_WYG_288-32a>¶
　　(應書周興嗣千文或亦如懷/仁之集聖教序  臣蔡新)表刪戎路杜揺唇(别/本)¶
　　(有鍾繇戎路表一帖筆/法不類詞義亦不足取)太原為别新亭客(王坦之/系出太)¶
　　(原舊誤與羲/之諸子同列)大草難䝉署牒人(張芝不應有狂草/令辨為張旭書)¶
　　辨體兼移列女序(列女如蔡琰衛鑠皆移/各朝之末  臣裘曰修)闕疑姑¶
　　任逸名泯(舊或作古法帖或作何氏書并有/誤列獻之帖者今悉改為無名氏)衣冠紀¶
　　望沿程邈(舊於諸人爵里不備書且有訛/舛者今自程邈以下患為增改)衮鉞微¶
　　言証起莘(王敦桓温身為戎首則退列晋臣之殿劉/穆之生懐貳心死受新爵則列其原官以)¶
　　(媿之王曇首沈約一人而事兩朝/則従其所終之代並依綱日體例)冊副經籝昭萬¶
<pb:KR4f0005_WYG_288-32b>¶
　　世(臣觀/保)¶
(御/製)筆咨匠石挽千鈞鳩工己丑仲春始蕆役壬辰橘月¶
新曲折頗欣神畢肖¶
　　瘦肥却妙腕俱馴調朱施墨鈎摹巧數畫尋行琢¶
　　削頻程技入教旁殿集(臣倪/承寛)督勤順俾侍臣親¶
　　(命選本鎸御書處刻工於廷翰懋勤殿直廬比/對原    石並    命内    林就近校閲)丁¶
　　丁聲應銅壺漏一一光駢碧水蠙捶近¶
螭頭喧日午(臣金/甡)搨傳蟬翼曵秋旻(金内府帖多用烏/  搨獨此仿蟬翼)¶
<pb:KR4f0005_WYG_288-33a>¶
　　(搨俾存/古意)硬黄甫試良藤滑飛白旋如逸翰振篇逓¶
　　布行阡間陌(臣慶/桂)楷施旁注介兼僎比公彦疏三¶
　　千禮異鄭元分七月豳八體端倪識根祗(臣周/煌)¶
(御/製)六書派别析濆洵(濄為洵汝為濆皆水溢出/别為小水之名見爾雅注)開宗諭¶
意大端舉逐冊識言精鑒申要欲訂訛歸以正¶
　　詎同干禄誨之諄¶
鴻文奥啟三蒼括¶
龍管香浮羣玉彬¶
<pb:KR4f0005_WYG_288-33b>¶
誌事由今詞煥爛(詩有御製重摹淳化閣帖成誌事/    由今視昔徒佳話句臣奉寛)¶
弁題藴古色㻞璘(冊首藴古御題/寓名    四字)苞圖先後¶
丹毫灑(第一卷前後皆有册後/御書餘九巻惟在)薤篆方圓¶
紫璽填(毎卷前後皆押以乾隆鑑/賞淳化軒圗書珍秘寳)¶
禁直蕪詞容附綴(簡末附列臣内直諸/臣跋語    薩載)林棲健筆快同¶
　　伸(辛夘冬致仕尚書錢陳羣以慶祝後/    慈夀來京亦    命跋識於)訂知白石¶
　　平非妥(姜䕫有絳帖平卷後/釋文訂異兼採用之)注覺紅蓮譯未醇(劉/次)¶
　　(莊刻戲魚堂帖凡草字不可讀者以小楷譯/之為釋文所自昉然其譯字亦未能精審)箝口¶
<pb:KR4f0005_WYG_288-34a>¶
　　無虞披獵碣(臣莊/在與)迎眸𨚗復混燕瑉山蹊豁比荆¶
　　榛剪車軌平如道路遵寳晉大觀難與匹(臣謝/墉)¶
(御/製)三希墨妙合為鄰(三希堂帖嵌於閱古樓墨妙軒帖/嵌於萬夀山惠山園中皆内府所)¶
(刻帖/也)軒營文梓敦惟樸廊貯貞珉數恰勻(帖既鎸竟適/長春園中新)¶
(搆文軒落成左右廊各十二/楹分嵌六石因以淳化名軒)名寓實非慕宋帝(軒雖因/帖得名)¶
(實寓化淳之意若宋太宗慙/徳頗多其紀年固無足取也)¶
　　風従欲共騐堯民庋留元印仍環¶
座(新刻淳化閣帖墨搨與畢士/安原本並裝潢同弆軒中)砌曡新硎恍映桭煜爚¶
<pb:KR4f0005_WYG_288-34b>¶
　　乍窺星隱壁(臣汪/廷璵)駢闐恰訝石圍囷六爻排比占¶
　　輿象兩厦縦横次瓦鱗底事楹雕兼柱繡(臣毛/輝祖)全¶
　　看畫鐵並鈎銀紛紜傳刻徒規鵠想像臨池正試¶
　　㕙顆顆宛擎珠琲絡(臣汪/永錫)行行却笑錠槴紉雲霞¶
　　凝處縈蒸蔚瓊玖鐫來䕶炳麟愛可長存堅壽石¶
　　(臣胡/髙望)¶
(御/製)多應益善羙增筠(帖成共搨四百/部以廣流傳)寧惟兩府䝉榮獨¶
(宋帖初搨惟兩府以上始得與賜今自皇子皇孫親王/以下文職二品以上及内廷翰林外省督撫衍聖公並)¶
<pb:KR4f0005_WYG_288-35a>¶
(為頒賜其加賜/者又三十八人)索與羣臣嘉㑹均更畀流傳逮名勝(直/𨽻)¶
(山東江浙行宫及名勝之地俱令貯一部又在京/翰詹國子監教習庶常館并各省書院亦俱分賜)¶
　　廣教模楷效妍顰盤堆巻冊雙單判緘¶
賜官寮中外臻秩品遍掄卿貳上(臣董/詰)連疆率凖海瀛¶
　　濱¶
離宫並貯光常葆福地分蔵氣不淪槐市巾箱充列舍¶
　　(臣李/汪度)玉堂藻采徹重闉纔窺龍爪斯稱幸矧襲驪¶
　　珠足傲貧嵗月識惟長日至(臣王/懿修)子孫保用永年¶
<pb:KR4f0005_WYG_288-35b>¶
　　巡¶
恩符癸已添佳話賡繼耕蠺洽令辰(上年新正以/耕織圗聨句)¶
嘉遇開韶榮曡遇(是日立春丙子丁亥皆以立/春日聫句  臣湯先甲)¶
(御/製)體仁撫序鬯敷仁拈毫舉目欣積雪聫席同心勵夙¶
寅法上得中志雖亹(見記/中)化民心亦在還淳¶
　¶
　¶
御製詩四集巻九¶
