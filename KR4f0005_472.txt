# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:22.414305
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷八十一
<pb:KR4f0005_WYG_472-1a>¶
欽定四庫全書¶
御製詩五集巻八十一¶
　古今體七十九首(癸丑五/)¶
　　致逺齋叙事¶
致逺齋始戊辰嵗至今僂指卌五年(齋建於戊辰年先/是金川娑羅奔恃)¶
(其碉險搆釁鄰畨畺吏請兵籌餉而司事者以怯縮老/師弗克蕆功因於此間設石碉簡佽飛之士習之未逾)¶
(月得精兵二十人命大學士傅恒為經略統之以行先/聲所布畨酋震懼乞降次年遂即此地立健鋭營以時)¶
(訓練致逺之效已肇於此由/今追憶不覺四十五年矣)伊犁回部金川兩緬甸臺¶
<pb:KR4f0005_WYG_472-1b>¶
灣安南延昨近廓爾喀事竣大功成計以十全(自平定/金川後)¶
(凡有征討之事俱用此勁旅制勝奏勛統計數十年以/來翦滅内地之王倫蘇四十三田五三小醜不足數外)¶
(若平定伊犁二回部一金川二緬甸臺灣安南各一及/近年廓爾喀二計蕆大功十全仰賴    上天助順師)¶
(貞恊吉無不副此嘉名然皆不得/已而用之並不敢存窮黷之念也)用不得已非窮黷實¶
因助順恩賴¶
天耄耋歸政候三嵗何敢更有他圖焉與民休息戒已¶
滿惟祈時若綏豐連¶
　　詠古箑十幀¶
<pb:KR4f0005_WYG_472-2a>¶
謖謖長松佈緑隂苔磯獨坐釣蘭潯魚無魚有都不計¶
相暎空眀一片心¶
　　　右沈周苔磯獨釣¶
注目遥看落峽波觀為意較聽為多奚僮不識其中趣¶
欲問形聲是什麽(圖中主僕相/顧意如此)¶
　　　右唐寅松隂觀瀑¶
松間石上坐移時未解幽懐何所思僮子擕琴弗藉鼔¶
清音山水自宣之¶
<pb:KR4f0005_WYG_472-2b>¶
　　　右仇英擕琴静憇¶
石臺清迥俯秋江逺岫拖眉列一雙山態溪音歸静眺¶
兩相忘者是摐摐¶
　　　右文徵眀崇臺秋眺¶
淡然無事坐船脣避暑延來秋意新(見文/嘉識)不肯一竿横¶
膝上恐防人擬陸皮倫¶
　　　右文嘉澄湖放棹¶
緑樹青葱䕶梵宫鍼尖獨出欲凌空唄文窣堵原標意¶
<pb:KR4f0005_WYG_472-3a>¶
(佛標身經標口/塔標意見梵經)直喻色形影現中¶
　　　右朱朗精藍塔影¶
新秋雲嶂尚餘青却看丹楓綴幾星此景未曽經目覩¶
知他溪壑寫南屏(閲治箑頭所題遥指南屏一望賖之/句自係西湖初秋景物而向日南巡)¶
(俱在春天宜此/景未經目覩也)¶
　　　右陸治青嶂丹楓¶
含青栁尚帶輕黄選葉棲鴉意不忙却是東風解别趣¶
與之一晌助飛揚¶
<pb:KR4f0005_WYG_472-3b>¶
　　　右項聖謨新栁棲鴉¶
照水山花不計名帶雛江燕逐飛英頡頏中具顧復意¶
物豈無知看有情¶
　　　右王維烈野花江燕¶
月眀不藉燒銀燭楓葉權當桃朶紅(圖中景如是盖倣/李白春宴之趣而)¶
(易以/秋)寫出伊家太白景至今摇動有清風¶
　　　右李士達秋園宵讌¶
　　山陽一曲精廬¶
<pb:KR4f0005_WYG_472-4a>¶
傍晚有餘暇山陽一曲遊愛他平且近於學得同不(聖/賢)¶
(之言無不平易近人制藝代聖賢立言惟以達於義理/為當今年㑹試所取之文仍有意尚新竒者轉失先正)¶
(矩矱因覆試斥列後等者多既分别罰/停殿試並將考官等議處以示懲創)設務竒斯逺仍¶
當性裏求示端吟五字隨處理堪捜¶
　　琢情之閣¶
擬額圖新内翰常閣成取用未加詳情宜静耳豈宜琢¶
畧悔安名似弗當¶
　按情發於性惟静乃可以復其始將求還淳樸之不暇¶
<pb:KR4f0005_WYG_472-4b>¶
　安可加之雕琢哉向時内廷翰臣擬是額意在圖新而¶
　理實未當偶未檢㸃用之每來此有句未嘗不以為悔¶
　　懐風樓有忸¶
巖枝或作風颯颯胥無心架樓以當之曰懐有義尋乗¶
閒偶拾級自問徳可諶况兹海宇廣率稱仰徳音抱愧¶
之不遑那更快披襟¶
　　對瀑三首¶
從來對瀑有詩徵此處香山亦絶勝細聽今朝音似壯¶
<pb:KR4f0005_WYG_472-5a>¶
悟因昨雨助之能¶
嘈嘈切切下髙懸白傅詩中大小絃怪彼未曽對瀑用¶
琵琶豈古樂音傳¶
&KR1565;瀑湍流屹&KR1885;間是聲是色别之艱何如付與空山去¶
千古饒他對以閒¶
　　得一書屋有㑹¶
得一謂領要然而繹義難山趣固易耳絜矩心之官孟¶
子思則得究誰契其端吾更於箕疇凛三曰憂焉(向作/讀洪)¶
<pb:KR4f0005_WYG_472-5b>¶
(範言以六極自省幸免其五而不能去其一所謂憂也/如春憂雨之不足夏憂雨之或過秋憂嵗之不登冬憂)¶
(雪之未降至於古稀説之八弊時憂其或萌合寰中之/萬民時憂其失所所謂先天下之憂而憂者不可究極)¶
(盖予仰承惟不昊恩得建五福五代之堂數十年來宵/旰拳拳不    敢去此憂而且不忍去所藉以為凝承)¶
(之本實在於此今年逾耄耋而此憂仍不能湏史/離者轉若有得於此是以安之若素幾不自覺也)是一¶
允得之斯湏離以艱兹乃人所惡而吾與之安¶
　　浄凉亭¶
一畝為池貯碧滄小亭恰在水之方清和却似夏午熱¶
心目欣兹沃浄凉¶
<pb:KR4f0005_WYG_472-6a>¶
　　題和闐玉龍頭龍尾觥¶
龍頭龍尾觥胥合産水産山珍略分(和闐玉有山産水産之/分産於山者其材多大)¶
(而間雜石性産於水者材雖較小而體質多光瑩兹觥盖仿/漢龍頭龍尾觥式為之者惟玉有産水産山之不同然皆通)¶
(體潔曰可/珍貴也)文企趣時愈已闢事湏師古説攸聞本身率就囫¶
圇質通體聊加饕餮紋置漢器間渾弗别不孤追琢玉人勤¶
　　詠古橢片瓷¶
橢片出越窰較唐宋應久非盤亦非碟(今俗稱小盤為/碟子字典無此)¶
(訓/)盛水不盈口是誠無用噐何以寳同玖徒因閲嵗深¶
<pb:KR4f0005_WYG_472-6b>¶
滄桑互珍守髺墾七釘存唐宋或弗取¶
　　玉華岫¶
玉華據嶺中弗髙亦弗低四鄰圍秀峯名曰岫亦宜其¶
穴有温泉可育桂樹枝(京師育桂者入冬多於此間收/養之以其地向陽而又有温泉)¶
(以資灌/溉也)向因額玉華金粟尚非時而其青葱葉已與房¶
檐齊物仍資培養絜矩人材思昨甫經㑹試有愧菁莪時¶
　　題正凝堂¶
向來繹周易前嵗闡中庸(向題正凝堂每就易鼎之卦/徳外離明而内巽順尋繹其)¶
<pb:KR4f0005_WYG_472-7a>¶
(義前嵗又别㑹中庸之㫖有句云中則無不正凝叶庸/之理要之無過不及不偏不倚亦即人君正位凝命之)¶
(本理原一貫隨處/體認無不契合耳)契理有必合逢源無不從治人先修¶
已去怠要思恭乗暇偶遊至失言成動容¶
　　就松舍口號¶
處處山房號就松功因事半得佳逢設如以樹喻長(上/聲)¶
者吾未能焉愧改容¶
　　雲巖室¶
巖實雲之骨雲乃巖之貌築室於其間資殷得彰效前¶
<pb:KR4f0005_WYG_472-7b>¶
朝冒雨來慶或麥收兆兹復英出谷再霑顒澤報徘徊¶
眄天宇知足吾敢告¶
　　題碧雲寺¶
古寺隔山嶺輿來也弗遥雖云探浄域却匪問僧寮(寺/規)¶
(制壯麗林壑絶勝昔年重加整葺惟/以苑户守之並不置僧洵為浄域)樹色連天迥雲容¶
釀雨調梯巖樓閣壯往事嘆前朝(碧雲菴建於元時明/税監于謹拓之為寺)¶
(俗名于公寺魏忠賢又重修之皆費資累/萬是時政治不綱椓人恣横良可慨嘆)¶
　　洗心亭¶
<pb:KR4f0005_WYG_472-8a>¶
寺左山房清可尋方池四柱翼然臨試泉片刻圖悦性¶
(是亭在碧雲寺左騎泉為/之其後即試泉悦性山房)熟路行來早洗心¶
　　普覺寺瞻禮¶
舊名雖屢易普覺傳¶
定稱(寺為唐時古刹原名兠率後名昭孝又名洪慶眀/曰永安至雍正十二年重修乃    賜今名舊傳)¶
(中有卧佛像二今祇存其一故俗又稱卧佛寺恭讀者/  御製碑文云佛遊有四一者行二者住三者坐四)¶
(卧以是四法名之曰遊然則豎窮三際横亘十方惟一/真心冺絶對待又云一佛卧逰十方普覺此    賜名)¶
(十方普覺/之義也)其義見¶
<pb:KR4f0005_WYG_472-8b>¶
御碑衍繹識¶
聖情行住與坐卧四者人之恒卧似無所覺惟佛覺無¶
停何以知其然試看卧者仍按指海印光動念塵勞増¶
(我若按指海印生光汝纔/動念塵勞頓起見楞嚴經)是為普覺義静示㝡上層而¶
猶五字宣全提誠未登¶
　　題含清齋¶
含清因何名盖以山水美而吾意所属寧在目與耳大¶
清億萬年億萬雲孫子慎守奉¶
<pb:KR4f0005_WYG_472-9a>¶
天恩無窮願含此¶
　　古意軒¶
此寺富於水方池隔齋軒四圍廊可通鏡光含照間含¶
清既有詠古意得無言適意已引之推行在逺孫(丁未/題此)¶
(軒有云如是百千秋吾意與之與/盖引而未發兹二什特顯掲之)¶
　　夜雨(四月十/五日)¶
夕雲彌四山夜雨霏初宵時疎時宻間止以子半饒五鼓起¶
披衣京兆報曙朝三寸有餘霑允稱時若調昨日厯山田禾¶
<pb:KR4f0005_WYG_472-9b>¶
黍種出苖麥或有結穂髙低弗齊條風沙恐致礙視已¶
心為焦此雨誠及時旱象或可消時若豈易言夏秋時尚遥¶
　　香山迴蹕至玉泉山即事¶
香山來往率由兹實以路中小憩宜取直前朝未停駐¶
(往嵗至香山先於静眀園傳餐小憩此次因/取道青龍橋北較覺徑直是以未經駐此)迴仍清曉¶
重棲遲田苖雨後香生此(昨夜/雨)峯樹湖前景遜其時况¶
亶稱何修得惟増惕慎敢愉怡¶
　　題樂景閣¶
<pb:KR4f0005_WYG_472-10a>¶
湖中舊層閣樂景以題名往雨來過(平/聲)雨(十一日往香/山蹕途得雨)¶
(兹十六日迴御園/前夕又得雨三寸)山清水復清得無心近放祇覺意為¶
驚五字速成什君難永泐楹¶
　　静縁書屋¶
静當息諸念息念則無縁然而造此艱無已主静先太¶
極説定之(周子太極圖説云聖人定之以/中正仁義而主静立人極焉)主静為要焉¶
儒家實際學而非類談禪¶
　　虚受堂口號¶
<pb:KR4f0005_WYG_472-10b>¶
佳景隨縁虚受披顧名思義可無辭長(上/聲)年人或多自¶
是兩字吾應戒在兹¶
　　憩雲齋¶
散稱行與聚稱憩雲實其間付不知今嵗幸逢春雨屢¶
於齋那敢更陳辭(前年此時以雨未優霑題是齋有邇/時方冀雨作霖當霈空之句若今嵗)¶
(之屢逢甘澤二麥現俱吐/穂結實何敢尚不知足耶)¶
　　直𨽻總督梁肯堂奏報麥收九分餘山東巡撫吉¶
　　　慶奏報麥收八分詩以誌慰¶
<pb:KR4f0005_WYG_472-11a>¶
齊地較遥直𨽻近發章前後到來同(吉慶摺於昨十三/日拜發梁肯堂摺)¶
(於昨十五日拜發以直𨽻/較近數日是以同日奏到)幸登九數畿惟北(今嵗雨水/調匀麥苖)¶
(均極暢茂現屆將次成熟例應先報約收分數兹據梁/肯堂奏直𨽻省二麥約收九分有餘者永平保定河間)¶
(天津正定廣平大名七府及遵化深州定州所属九分/者順徳宣化二府及易州冀州趙州所属八分有餘者)¶
(順天府所属七分有餘者承徳府所属/通計十一府六州麥收約九分有餘)亦逮八分山以東¶
(吉慶奏山東省二麥約收九分者兖州沂州二府及濟/寧州所属八分者泰安曹州東昌青州莱州登州六府)¶
(所属七分者濟南武定二府及臨清州所/属通計十府二州所属麥收約有八分)二省昨年間¶
(去/聲)遭歉(去嵗直𨽻河間天津等六府山東徳州濟南一/帶均有遭歉之區雖當即優加賑卹並分别蠲)¶
<pb:KR4f0005_WYG_472-11b>¶
(緩停徴而新正施惠厪念青黄不接仍令展賑或二月/或一月以資接濟兹幸該二省麥收一律普豐覽奏深)¶
(為農/慶)一時䝉澤普資窮手加額覽同民慶慶感益増怵¶
惕衷¶
　　臨米蘇詩帖戲題¶
米作誠顛耳(予嘗愛米書而薄其詩是以向臨芾烝徒/帖將此十二萬夫可勒賀蘭云云題後有)¶
(直是顛翁作顛語之句又見芾詩帖有云青松本/無華安得保嵗寒益不可解謂之為顛洵不為過)蘇詞¶
差勝之較於唐格律中晚亦輸其¶
　以蘇米之詩而論蘇自較勝然米之詩不如書亦猶¶
<pb:KR4f0005_WYG_472-12a>¶
　蘇之詩不如文子謂蘇文可匹韓桞而詩之格律非¶
　但不及盛唐並不能追蹤中晩此亦限於時代使然¶
　耳因臨二家書並識於此¶
　　河南巡撫穆和藺奏報麥收九分有餘詩以誌慰¶
隔日接看豫撫奏九分收麥尚稱餘河之南北秋胥報¶
地有瘠肥稔畢書(昨日方據直𨽻山東兩省奏報二麥/約收分數均属豐稔今日穆和藺奏)¶
(報亦即踵至據稱豫省一百八㕔州縣二麥約收九分/有餘者祥符等五十州縣九分者陳留等二十六㕔州)¶
(縣八分有餘者寧陵等二十九州縣八分者泌陽等三/州縣合計通省約收九分有餘等語該省河北地方髙)¶
<pb:KR4f0005_WYG_472-12b>¶
(燥之區春雨多缺收成易致歉薄所幸去冬雪澤溥霑/今春又復疊沛甘膏是以麥田無分肥瘠一律稔收攬)¶
(奏倍加/欣慰)總計中豐以上穫所欣舊歉亦為舒(去年彰徳/衛輝懐慶)¶
(三府曽属歉收特為截漕賑濟今嵗俱獲中豐/以上民氣當可蘇息感䝉    昊賜益切敬寅)幸民蘇¶
息能無慰慰敢心愉敬切子¶
　　題闗槐洋菊九種¶
東籬何事濫西洋瓣瓣如拖綬帶長究是此花違本色¶
故應拖紫不紆黄¶
　　　右綬帶紫¶
<pb:KR4f0005_WYG_472-13a>¶
風前常作翩躚舞鮑照神傳賦不殊似解陶家三徑畔¶
亭亭羽客那應無¶
　　　右鶴翎素¶
瓣臙脂蕊簇金黄也具盈盈裛露香誰與調停號搓粉¶
等閒奪得夀陽粧¶
　　　右搓粉粧¶
淡黄千葉大如蓮君子隠人殊不懸却有三分思故土¶
帶來蜜蠟貨洋船¶
<pb:KR4f0005_WYG_472-13b>¶
　　　右蜜蠟蓮¶
翻翻輕翅掠叢芳純白胡然攘却黄設以春情論秋色¶
故應迷目訝梁王(蝶黄花紫梁簡/文春情詩也)¶
　　　右蝶翅叢¶
俗稱徒艷狀元紅冒菊當知惱醉翁五斗折腰猶不屑¶
奪標豈在彼心中¶
　　　右奪錦標¶
如絡細英蕊纈金垂垂萬㸃淡紅沉勞勞亭畔如相遇¶
<pb:KR4f0005_WYG_472-14a>¶
寫盡離人一片心¶
　　　右萬㸃紅¶
色縱奪朱心不改輪中金粟散天香可知彭澤使惡紫¶
結友淮南尚覺當¶
　　　右桂叢紫¶
團如杏子綴枝垂本色喜他未相(入/聲)離(洋菊各色錯出/而黄者却少故)¶
(云/)花譜謾訾比擬錯落英亦有可餐時¶
　　　右杏子黄¶
<pb:KR4f0005_WYG_472-14b>¶
　　廣東巡撫郭世勲奏報二麥收成八分詩以誌慰¶
粤東地少人稠處二麥青黄實藉資收早故斯奏早至¶
(廣東地少人稠土性於二麥相宜是以種植甚多青黄/不接之時民食頗資接濟且其地氣候暄和成熟登埸)¶
(較閩浙兩省尤早故道里/雖逺於閩  而奏報先至)属分統計八分貽(據郭世勲/奏核計通)¶
(省收成九分者東莞海陽二縣八分有餘者三水徳慶/等九州縣八分者南海連平等三十八州縣及南澳同)¶
(知一㕔七分有餘者海豐等三縣七分者龍/門連州等五州縣統計各属麥收八分等語)雨暘更幸¶
時多若中晚兼稱稲可期(並據該撫奏稱粤東雨暘時/若田水充盈各属中晚禾稲)¶
(可以豫期一律/稔收尤堪慰念)屢沐¶
<pb:KR4f0005_WYG_472-15a>¶
天恩閲佳信(今嵗春夏以來京畿及近省雨澤優霑麥/田芃茂為近數年所罕覯日内梁肯堂吉)¶
(慶各奏直𨽻山東麥收均九分有餘穆和藺奏河南亦/有八分屢沐    上蒼率育鴻慈欣感之餘不知如何)¶
(兢惕始克/仰副也)自維何以克當之¶
　　詠漢玉龍尾觥¶
玉觥一具橢而斜朱襮千秋浸土華較以和闐今作者¶
我心先得竟無差¶
　是器不中規矩盖就其本來之材而作者古色沕穆¶
　不知經幾千百年近因俗製和闐玉器者雕幾瑣碎¶
<pb:KR4f0005_WYG_472-15b>¶
　徒傷良質而不堪寓目故和闐春秋貢至每命就其¶
　玉之本質弗計斜狭倣漢式為龍首龍尾等觥偶觀¶
　是器竟同新造者但其古不可及因成是什並識於¶
　後¶
　　詠和闐玉倣漢龍尾觥¶
　　此和闐山産石子也色青質潤就其形體命倣漢¶
　　龍尾觥式略施追琢而遂成器寓因材造就之意¶
　　焉¶
<pb:KR4f0005_WYG_472-16a>¶
就形具窳(音/蛙)窫(音/扎)得器擬炎劉浸(上/聲)土周身潤産山幾¶
百秋琢磨功略施(去/聲)饕餮戒猶留可謂曲成善於人似¶
此不(用人之際若求全責/備亦有所不能也)¶
　　雲南總督富綱巡撫譚尚忠奏報豆麥收成九分¶
　　　有餘詩以誌慰¶
春雨頻霑各属均麥麰蠶豆早登囷九分以上秋稱穫¶
(據富綱譚尚忠奏報滇省各属清眀節前晴雨調匀農/田長發兹省城復於三月初四日宻雨連綿自朝至暮)¶
(入土深透不特春種各項咸獲滋培即秧針得此霑濡/尤見暢茂現在蠶豆早已成熟紛紛收割顆粒飽綻較)¶
<pb:KR4f0005_WYG_472-16b>¶
(勝往年其大小二麥亦揚花結實漸次登埸據附近州/縣報稱収成約自八九分至十分不等均極豐稔此外)¶
(較逺各属按其旬報亦與省城相似/約計通省麥收在九分以上等語)百姓之流氣普誾¶
况是銅鹽課胥足(銅鹽二事最為滇省要務近年以來/大功寧臺等處各礦厰産銅尚旺抽)¶
(課充裕每年運京户工兩局額銅六百餘萬斤以及本/省鼔鑄並各省赴滇採買之項足敷支給至該省黒白)¶
(等鹽井十八處煎辦官鹽均照定額撥運各/属行銷民間錢貨流通鹽價亦無昂貴之處)更應休養¶
俗教淳遥遥萬里慰南望戒爾滿生守土臣¶
　　雨(四月廿/三日)¶
徹夜濃雲佈五更大雨施難量寸為數(去/聲)直至午之時¶
<pb:KR4f0005_WYG_472-17a>¶
麰麥穂増飽黍禾苖益滋依旬仍較近(自十五日得雨/三寸後至今未)¶
(及旬日又沐甘&KR0584;感/忭之餘彌増敬畏)轉覺畏勝(平/聲)怡¶
　　福建巡撫浦霖奏報麥收九分詩以誌慰¶
麥結穂資甘雨優七閩又報九分收(據浦霖奏稱閩省/自入春以來雨水)¶
(透足二麥暢茂現已陸續登場核計通省除臺灣鳯山/二縣土性於麥不宜向不種植外其餘六十二州縣内)¶
(收成九分有餘者閩縣等二十四縣九分者福清永春/等十九州縣八分有餘者古田龍巖等十四州縣八分)¶
(者漳浦等五縣統計通省麥收共有九分民間得此稔/收口食接濟生計饒裕氣象倍覺恬熈等語披覽用深)¶
(欣/慰)似兹近逺普霑貺欣慰敢忘三者憂(今嵗南北逺近/各省普邀)¶
<pb:KR4f0005_WYG_472-17b>¶
(天澤優施康年有望心實為之欣慰然正惟得此愈不/敢忘戒慎之心箕疇所謂三曰憂誠念兹在兹而不敢)¶
(湏臾/釋也)¶
　　還宫閲巻作¶
傳臚返禁城渥雨喜新晴曬潤麥麰協髙低禾黍生憑¶
觀真滿志自問益惶情細閲十魁巻都知予戒盈(向例/殿試)¶
(前一日由讀巻官擬題八條請㫖示定四條然後撰擬/䇿問今年第四問保泰持盈非讀巻官原擬乃予特命)¶
(發問者今日呈進前十名巻詳加披閲尚知發揮此義/此子夙夜單心宥宻而多士草茅新進竟能共喻朕懐)¶
(此中庸九經之/所以貴誠也)¶
<pb:KR4f0005_WYG_472-18a>¶
　　復雨疊廿三日韻(四月廿/六日)¶
已喜晴三日甘膏復繼施是誠鮮所遇允慶正宜時呼¶
鵲任曦霽(農諺鵲/呼晴)出蚯識土滋(四月蚯蚓出亦足/為雨透土濕之騐)紀¶
恩兼誌畏敢曰寸心怡¶
　　賦得和闐玉(得圖字八韻題/庶吉士散館)¶
自古和闐玉而今嵗獻都春秋貢輪羾山水料相殊水¶
産品多秀山生質或麤麤恒丈近有(和闐即古于闐史/稱撈玉河中今採)¶
(得入貢之玉産於水者多潤澤而未見以尺計者産於/山者雜石性而或至盈丈盖所受山水之氣物性固然)¶
<pb:KR4f0005_WYG_472-18b>¶
(而美質每艱大成鉅材或嫌/微纇亦可絜矩用人之道也)秀乃尺盈無物理難全矣¶
人情可譬乎載車餘萬里弊竇亦三吴(己亥嵗葉爾羌/辦事大臣髙樸)¶
(私派回人採玉通同蘇州奸商張鑾潜運/至吴製器售賣以牟重利事發各抵罪)應識舜捐語¶
漫誇禹治圖(前得宻勒塔山大玉髙七尺博三尺實為/瓌材未可以尊罍小用因倣宋人畫蹟琢)¶
(成大禹治水圖作詩紀事歸本於服逺之徳/盖因物示訓所以垂戒亦未嘗不自惕也)千秋戒貽¶
世五字過吟吾¶
　　喜晴(四月廿/八日)¶
四月虞雨過向年實所稀於時將麥熟宜曬藉曦暉曉¶
<pb:KR4f0005_WYG_472-19a>¶
霧消雲散晚雷驅&KR0584;飛(農家夏日以早霧占晴雨日内/微恐雨多今早霧氣瀰漫辰初)¶
(果即開霽申刻適有雷聲作/陣盡驅殘雲晴定始寛憂慮)西陽喜晴定益敬敢心違¶
畿南稱雨好(今嵗直𨽻各属雨澤普霑麥田已可約收/九分餘今日又據梁肯堂奏保定省城於)¶
(昨廿五日夜間宻雨達曙入土三寸宻雲昌平等州縣五/於本月初十十一十七八二十三等日得雨自二寸至)¶
(寸不等麥粒愈加飽滿夏禾/倍覺青葱於農田大有裨益)湖北望晴同(今日又接福/寧奏稱湖北)¶
(省二月中雨水已優近據通省十府一州禀報自三月/以來春膏普遍較往年更十分透足正盼天氣晴朗而)¶
(連日開霽風日暄和二麥漸次登場等語北方向來春/夏之交每虞雨少今年入春後雨澤連延日内轉至望)¶
(晴竟與楚北相/同實為厚幸)都幸¶
<pb:KR4f0005_WYG_472-19b>¶
賜時若益深惕我中所期免致歉未穫敢云豐五字誌¶
方寸兩章言出衷¶
　　江西巡撫陳淮奏報二麥收成八分有餘詩以誌¶
　　　慰¶
西江雖弗餅餌重近亦青黄漸識資雪雨冬春二時順¶
麥麰省属八分期(陳淮奏江西省産麥各属内收成八/分者三十二縣九分者四十三㕔州)¶
(縣通省牽算實共八分有餘等語該省向雖不重麥收/而近日皆知收穫較早藉資接濟栽種頗寛際兹雪雨)¶
(優霑竟獲中稔並稱贛州府所属之興國安逺二縣亦/各試種有效其收成分數大畧相同覽奏益深欣慰)¶
<pb:KR4f0005_WYG_472-20a>¶
披章四字固稱慰持念一心惟守寅大抵中豐多報者¶
自詢何以足當之¶
　　泉宗廟紀事¶
泉宗本是水之源乆未臻斯淤土存(是處泉脉最盛甲/申嵗命疏濬沙淤)¶
(泉源暢湧因建泉宗廟祀者神傍置亭臺以供遊勝年/來以未常臨幸奉宸司苑  遂不經心任事又致淤墊)¶
(者多設不亟加挑濬/日乆將成平陸矣)亟命疏治(平/聲)春日早即看芃發夏¶
田繁(今春二月中過此見水源淤壅鱗塍半已涸露因/將向來經理不善之員分别懲處即特派蘇楞額)¶
(永來督率估計約需用内帑萬餘金和僱民夫上𦂳挑/挖深通以資灌溉並以挑出之泥加培四近土山補植)¶
<pb:KR4f0005_WYG_472-20b>¶
(樹木兹䇿馬來觀則將次蕆工水泉已旺畦中一望瀰/瀰稲秧芃茂頓為改觀乃知事在人為尤不可不親加)¶
(省攬率作興事即此一/端可以絜矩諸政矣)悟非親攬多遺處事在人為不¶
易論一可絜凡滋自慎用因成律示來昆¶
　　主善堂言懐¶
少年之書堂曽以樂善名耋嵗此溪堂亦乆主善稱樂¶
主似各别然總出乎情樂則近有為主實尚未形未形¶
與有為本末原分眀學詣少及耋等差於是呈¶
　　扇淳室口號¶
<pb:KR4f0005_WYG_472-21a>¶
書室半圓肖扇(去/聲)為扇(平/聲)淳遂以額題楣今來小坐思¶
其義即境稱名内忸之¶
　　湛虚樓漫題¶
湛固水之性虚實水之徳徳與性相資如鳥之兩翼是¶
以梵經中亦每言空色(色即功行空即禪定其言色/即空空即色乃引初學語)其¶
理原合儒執空堕形迹¶
　　挹源書屋¶
丁亥額題曰挹源率因泉近欲窮元政詮學業胥有始¶
<pb:KR4f0005_WYG_472-21b>¶
愧未詣精可漫論¶
　　集逺堂自箴¶
書堂開向逺逺景莫不集雖均目所延實乃心以入然¶
我有别㑹遊覽匪斯急堂經數十年不少逺功立偶值¶
軍務籌坐此恒憂悒絶域幸皆歸我武覃應戢設仍不¶
知足長此安窮給¶
　　觀瀾亭¶
觀瀾豈易曰觀瀾當識盈科進有湍寄語學人應志道¶
<pb:KR4f0005_WYG_472-22a>¶
子輿語莫等閒看¶
　　自泉宗廟至聖化寺虚静齋有作¶
歩輦經二里憩齋閲十年(自癸夘年題此齋後閲今十/年今春曽至聖化寺却未憩)¶
(坐此/齋)¶
聖蹤餘想像治道愧遷延虚允納良本静為理劇縁七¶
旬流水逝(齋額為来嵗皇祖所題迴憶自十二齡受/  恩以    月如流倐已七十餘年每思)¶
(益祖武祗/  慚懐)追憶祗慙然¶
　　欣稼亭口號¶
<pb:KR4f0005_WYG_472-22b>¶
萬泉水湧波瀾濶二麥雲齊餅餌香鱗疊溪田稲秧蔚¶
微欣督理不孤忙(是處從前泉源暢涌之時稲畦鱗次/頗稱勝㮣乃以數年未來而司事者)¶
(竟任其淤墊既令議懲復發内帑挑挖今晨至此不特/塘中水波㶑灧二麥雲齊而稲秧葱蔚頓復舊觀亦不)¶
(孤今春之/督理也)¶
　　羃翠軒得句¶
軒在假山巔迴廊接以上由廊湏歩陟拾級艱攀仰輕¶
輿自岡登至軒騁目朗人勞已則逸此愧亦堪想¶
　　得真齋¶
<pb:KR4f0005_WYG_472-23a>¶
佳景供看謂得真試思能所究誰親(能看者在人/所供者在景)真當¶
於一弗於二此得還應属熟洵(詩洵美且/都信也)¶
　　賦得松風水月(得閒字八韻/朝考題)¶
聖教序中語乆哉薌世間四言誰不識一義要惟閒豈¶
獨表禪窟真成掲理闗松寧知動静水泯意潺湲風拂¶
情相習月臨趣互閑華非邈直崦清自映澄灣無照目¶
三覺有聲耳八還欲詢彼元奘是見可曽删¶
　　恩賜故安南國王阮光平加諡忠純詩以誌事並¶
<pb:KR4f0005_WYG_472-23b>¶
　　　命勒碑¶
　　今春據郭世勲陳用敷奏報安南國王阮光平病¶
　　故世子阮光纉遣使告哀并籲封襲爵朕念該國¶
　　係新造之邦且阮光平歸誠忠順深可嘉惜因製¶
　　詩賜輓即命廣西按察使成林不待該國使臣入¶
　　闗先行馳赴賜奠宣封俾得藉天朝寵命以鎮撫¶
　　疆土兹據成林覆奏出闗以後居民安静恬熈見¶
　　龍亭儀仗經過無不扶老擕㓜泥首路旁歡聲感¶
<pb:KR4f0005_WYG_472-24a>¶
　　激細詢沿途員目等該國嵗稔人和非上屆情形¶
　　可比行次仙麗地方阮光纉遣陪臣等逺來迎接¶
　　自於嘉橘地方率文武大小陪臣跪迎祗候謹遵¶
　　天朝定例行先封後祭之禮成林見阮光纉雖年¶
　　居幼稚而器宇端凝即傳諭大皇帝種種恩諭伊¶
　　深知感戴並云不待部議先行簡派大人南來封¶
　　祭逾格寵榮自古未有感頌流涕不已遂於四月¶
　　初十日傳㫖錫封成禮該國鎮静諸陪臣皆循分¶
<pb:KR4f0005_WYG_472-24b>¶
　　輔翊並無主少國疑之慮既釋逺懐因成長律¶
歸藩拭淚别楓宸(庚戌八月阮光平入覲祝釐偹加恩/禮迨陛辭歸國之時依戀不忍至於)¶
(垂涕屢奏俟至庚申嵗聖夀九旬大/慶再當恭覲闕廷情詞實為懇摯)迴首頻稱覲九旬¶
囑令西湖以身妥示依北闕誌心親(又據成林奏阮光/纉既受恩封並告)¶
(稱阮光平彌留時諭以昇隆地處安南疆域之中可以/控制各鎮西湖風水佳麗即可於此安葬况西湖較義)¶
(安地方距天朝鎮南闗近十數站我感受大皇帝深恩/庶幾魂魄有知亦可近依帝闕以表始終依戀之意等)¶
(語閲之深堪憐憫伊以外域藩臣竟能/如此忠純立志深知大義洵宜褒恤耳)似兹亂命同治¶
命忍謂外臣誠世臣藻什七言勒琬琰桂疆千載識忠¶
<pb:KR4f0005_WYG_472-25a>¶
純¶
　　曉凉¶
孟夏之下澣(廿六/日也)喜晴繼復霏畏霖怯已甚即霽慰猶¶
微(廿八/日也)自此消雲宇竟能凉曉衣五朝心畧定縁冀麥¶
收肥(目下二麥漸次成熟得此晴霽曝晒子粒更可飽/綻而氣候曉凉亦麥性所宜於收穫尤有禆益)¶
　　詠漢玉龍首觥¶
龍尾多看龍首鮮(上聲祗内府蕆舊玉龍尾觥頗夥龍/首觥  此一器製古而質淳洵漢時)¶
(物/也)似初九或是重乾戒觥勿用同饕餮刻體無妨現半¶
<pb:KR4f0005_WYG_472-25b>¶
全珍此嵗陳出炎代非他年貢自和闐玉河良質頻曽¶
倣(近年頻用和闐貢/玉倣此式為之)舊勝新惟器亦然(末句反遲/任語意)¶
　　端陽節作¶
去嵗端陽亦曽度却因逢閏日為長(去嵗自春入夏望/雨徬徨至閏四月)¶
(廿九夜始得甘霖入土五寸繼於五月初二日復得雨/滂沛較之往嵗夏至後尚殷盼澤者已為幸是以端陽)¶
(日仍舉競渡慶節盖不欲過於矯情且俾衆役得邀賞/賚也然去嵗遇閏四月節候雖甫交夏至而以日計之)¶
(得雨之期已不/啻五月杪矣)夏初春末彼愁甚暘若雨時此幸償(今/嵗)¶
(春夏以來晴雨時若不特較上年迴不相侔並為北地/近數年所罕覯而各直省奏報麥收又多稱稔予夙夜)¶
<pb:KR4f0005_WYG_472-26a>¶
(劭農之念為之慰喜兹值佳節所司依/例陳值正宜慶賞施恵不必止之耳)那可矯情弗酬¶
節亦惟識畏略成章顧名一再思其義止以金柅羲象¶
詳¶
　　浙江巡撫長麟湖南巡撫姜晟各奏報麥收分數¶
　　　詩以誌慰¶
湖南收早浙收晚奏異近遥到却同(湖南氣候較暖於/浙江二麥收成亦)¶
(早且湖南距京四千五百餘里浙江止三千三百餘里/是以姜晟四月初十日所發之摺與長麟四月十八日)¶
(所發之摺却同於/五月初六日奏到)統以八分有餘計(據姜晟奏湖南省/宜麥之區向正湘)¶
<pb:KR4f0005_WYG_472-26b>¶
(隂茶陵等三十一州縣該處地方舊臘今春雪澤雨水/優霑入夏後晴霽經旬二麥大有裨益現已刈穫登場)¶
(查收成九分者沅陵等二縣八分有餘者茶陵永明等/八州縣八分者湘隂道州等十八州縣七分有餘者華)¶
(容等三縣通省麥收計八分有餘其大田禾苖益見芃/發農民争相蒔插田功大起歌聲四野氣象恬舒等語)¶
(又據長麟奏浙江省春雨充足二麥菜豆長發暢茂現/俱一律收成内九分有餘者寧波府属九分者紹興金)¶
(華衢州温州四府属八分有餘者台州嚴州處州三府/属七分有餘者杭州嘉興湖州三府属通省春花計收)¶
(成八分有餘等語二省春收均在八分以上/洵可謂之中豐民食得此接濟當益寛裕矣)雖非上稔¶
實中豐浙嫌寒畧惜蠶遜(又據長麟奏稱杭州嘉興湖/州三府属蠶絲均約收七分)¶
(有餘因四月初旬天氣稍寒是以未能十分豐盛雖衣/食俱闗小民生計而食尤重於衣幸麥收不致有減為)¶
<pb:KR4f0005_WYG_472-27a>¶
(之欣/慰耳)湖喜雨霑起穡功曰食曰衣總民要殷殷孰不切¶
闗衷¶
　　午熱¶
八朝晴定曉欣凉(自廿八日晴霽至今已閲八日頗喜/曉氣凉爽今午甚熱雖云晒麥為宜)¶
(又慮蒸鬱雲起即此見為/君之難無時可釋縈繾耳)却以炎薫熱異常農諺縱稱¶
催麥熟夏時又恐逗雲穰細旃廣厦雖避暑下隰髙原¶
切益忙因識逮佳更愁失為君難那易言詳¶
　　製玉熨斗銅膽因成是什¶
<pb:KR4f0005_WYG_472-27b>¶
玉斗失銅膽乆曽詩惜之(是斗僅有玉匡而無當不可/以盛火盖原有金爐膽置其)¶
(中久失之矣凡未詠此器有斗熨/猶看玉爐盛早失金之句以惜之)爰循漢掆例(是器増/之以銅)¶
(膽即可化無用為有用亦如玉/掆頭缾内置銅膽方可插花也)可用熨衣施補廢為成¶
者得全因半其自思措諸政絜矩詎如斯¶
　¶
　¶
　¶
御製詩五集巻八十一¶
