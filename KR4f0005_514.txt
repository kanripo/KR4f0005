# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:24.074667
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 餘集卷十八
<pb:KR4f0005_WYG_513-1a>¶
欽定四庫全書¶
御製詩餘集巻十八¶
　古今體三十一首(戊午二/)¶
　　賦得春雨如膏(得訛字八韻/試翰詹題)¶
一字兼雙韻其呼不可訛(膏字兼平聲去聲兩音一在/四豪韻一在二十號韻意義)¶
(各殊其讀平聲者如易經之雉膏不食史記之豨膏棘/軸是也其讀去聲者如詩經之芃芃黍苗隂雨膏之及)¶
(羔裘如膏皆叶去聲韻是也字典載凡脂膏之膏讀平/聲用以潤物曰膏則讀去聲是春雨如膏義取潤物自)¶
(應讀作去聲且與詩經韻恊近日詞/家扵此字平仄多未詳考特正其訛)膏(去/聲)膏(平/聲)書豈易¶
<pb:KR4f0005_WYG_513-1b>¶
平仄意殊佗覃矣今春幸霑哉兩度和(今春自二月以/来扵初六日十)¶
(五日連得雨澤各有三寸許/土脈滋潤較之往嵗為優)飄蕭下泉溉慶忭陜亭歌¶
(用蘇東坡/喜雨亭事)渥透麥苗發濕凝栁線娑大田胥可種逺省¶
并堪哦(近日畿輔及河南山西安徽浙江江蘇陜/西等省俱經奏報&KR0584;澤均霑並有詩紀事)既慰¶
亦生惕戒盈仍望多獨存不足慮捷信竟如何¶
　　上巳日陜西巡撫秦承恩奏報總兵王文雄在盩¶
　　　厔縣殺賊得勝情形詩以誌慰¶
雖曰春深春未深貯寒韶景正宜吟(今年節令較早入/春以後氣候猶寒)¶
<pb:KR4f0005_WYG_513-2a>¶
(兹值上已之辰連日晴霽/暄暖怡人景物始宜吟眺)淡紅似勝艷紅意淺緑如懷¶
濃緑心恰值捷書至盩厔(昨據秦承恩奏李全等一股/賊匪由川省竄至陜境盩厔)¶
(縣界經該撫同總兵王文雄在焦家鎮地方殺賊數百/名賊匪向西奔逸即帶兵跟蹤追𠞰兹復據奏扵二月)¶
(二十六日行至圪子村地方賊衆萬餘人蜂擁而至王/文雄等分兵兩翼迎擊賊勢稍退旋復恃其人衆分作)¶
(十數股將官兵四面裹住王文雄親督兵弁等排成圎/陣面皆向外隨賊所到迎擊殲賊甚多賊見官兵屢撲)¶
(不動又率馬賊一千餘名衝突王文雄派令籐牌兵六/十名奮躍而出賊馬一見籐牌驚顧奔竄賊衆落馬自)¶
(相踐踏者甚多官兵奮勇赶上殲賊千餘賊衆登時潰/敗追至里許又有一股賊匪從樹林突出我兵奮怒直)¶
(前大加殱戮賊始紛紛四竄此次打仗兵勇不滿三千/當賊數倍之衆自卯至酉鏖戰五次殱賊二千餘人生)¶
<pb:KR4f0005_WYG_513-2b>¶
(擒一百餘人奪獲騾馬刀矛無算等語王文雄以少擊/衆殱斃多賊實屬可嘉昨已將該鎮賞給提督銜兹連)¶
(次克捷因即擢為固原提督以示奬勵佇/盼擒獲賊首李全等喜音踵至再加茂賞)逺勝文賦詡¶
華林(庾信三月三日華林園馬射賦僅屬詞人鋪張揚/厲之詞兹披覽捷章恰值重三佳節即事成吟實)¶
(逺勝扵/彼矣)李全賊首如生獲即日飛章待凱音¶
　　穀雨日詣玉泉山¶
　龍神祠祈雨有作(三月初五日/)¶
春仲再逢霖竟霑六寸任(仲春六日及望日一旬之内/兩沐甘膏接潤已及六寸實)¶
(較往嵗春澤為優此後兩旬連值晴霽未免略覺望/雨因扵榖雨日䖍詣玉泉山祈禱以冀即邀  靈貺)晴¶
<pb:KR4f0005_WYG_513-3a>¶
將兩旬逮重展一心忱敢詡¶
天恩厚惟憂農務深良辰值雨穀祈¶
佑不遑欽¶
　　倚晴樓不登之作¶
春祈得雪繼得雨¶
天佑¶
神庥錫恵歌(昨年秋雨透足惟冬雪未獲優霑入春以/後盼望綦切曽扵孟春下旬親詣玉泉山)¶
(祈禱即時雪花飄灑嗣扵二月内得雨兩次土脈/極為滋潤此實仰叨    鴻佑垂庥欣感交至)十日¶
<pb:KR4f0005_WYG_513-3b>¶
期斯已過兩(自仲春初六暨十五日兩次春膏叠沛恰/符十日之期不獨麥苗藉資培養即大田)¶
(亦可陸續播種兹晴霽已越兩/旬更冀時霖霑渥繼叶農祥)三農候迫望霑多節當¶
雨穀心尤切麥及耕禾澤祝和舟泛木蘭趁歸暇樓名¶
因厭不登過(樓額倚晴原寓喜晴之意兹當久霽望/霖未免睹樓名而生厭因過而弗登)¶
　　穀雨日作用澄虚榭仲春詩韻¶
仲春兩度雨曽吟(二月初六日十五日兩次各得雨三/寸許並紀以詩兹屆穀雨晴逾半月)¶
(若扵日内續霈甘膏/扵農事更有裨益)穀雨暮春仍企襟延久越教急渴¶
捷(時尚未聞/捷音之至)叩¶
<pb:KR4f0005_WYG_513-4a>¶
天雨榖鑒深心¶
　　微雨(三月初七日/)¶
竭誠祈澤¶
玉泉迴¶
恩霔剛霏幾㸃纔未格¶
優膏惟自訟傍人徒詡潤輕埃¶
　　山東巡撫伊江阿奏報雨澤應時詩以誌慰¶
仲春好雨闕山東(仲春以来京師得雨兩次畿輔各屬/及河南山西陜西江蘇安徽浙江俱)¶
<pb:KR4f0005_WYG_513-4b>¶
(奏報得雨惟山東尚/未奏到每殷企望)迤北方覃六寸同誰識因循此覺¶
暵(京師前月初六及十五日兩次所得之雨接潤已及/六寸至為優渥此後兩旬俱值晴霽目下穀雨已過)¶
(未免復覺/望霖矣)却欣披閱彼占豐(伊江阿奏山東沿河一帶/州縣於二月十四五等日)¶
(業經得雨濟南省城於二月二十一二等日得雨三寸/所屬各州縣同日亦得雨二三四寸不等并據東昌泰)¶
(安武定兖州沂州登州莱州七府臨清一州先後禀報/二月十五六及二十一二等日各得雨一二三寸不等)¶
(通省普被甘膏不特二麥榮暢即大田/亦可乗時播種等語覽奏實堪欣慰)如霑月裏或無¶
碍(京師自前月兩沐春膏地土本為滋潤若/於此月内再得透雨於農務並無遲誤)益切胸中¶
渴望充自咎讀書未深造前番心滿致斯忡¶
<pb:KR4f0005_WYG_513-5a>¶
　　詣¶
　黑龍潭祈雨再用丙辰詩韻(三月十一日/)¶
天恩仲兩覃所以未祈¶
潭(今年二月初六及十五日兩次得雨共有六寸許土/膏滋潤二麥皆長發青葱即大田亦俱陸續播種是)¶
(以未曽詣/  潭祈禱)滿念弗請¶
澤(自前月得雨兩次方謂今嵗春澤較往嵗為優可無/祈雨之事未免略覺意滿乃自二月望後晴霽已逾)¶
(兩旬現在節過穀雨距立夏不逺農田正資渥/澤因率子皇帝詣  潭䖍禱以冀甘霖速霈)重来實¶
抱慙年髙八十八步怯三(去/聲)登三(從前詣平潭祈雨扵/  潭下  地降輿步)¶
<pb:KR4f0005_WYG_513-5b>¶
(行登階三成每成約數十級始至碑龍神殿逮八旬以/来稍節拾級之勞乘輕輿陟磴至  亭䖏降輿詣  殿)¶
(行禮僅升階十餘級今余年躋望九尚欲循舊例步登/勉陟  殿階一成覺筋力未逮始易以輕輿然至  殿)¶
(行禮仍步行登階/叩禱以昭䖍敬)䖍籲¶
施如霈渥滋熟尚堪(今年仲春得雨本渥現雖晴逾兩/旬地土尚未至乾燥若能即施)¶
(靈貺早霈醲膏/仍可冀望有年)責躬心越愧企¶
恵嵗頻諳(予自授政以後扵雨暘嵗事仍刻縈宵旰計/丙辰至今連嵗俱詣  潭祈雨不敢稍自暇)¶
(逸一念懇誠庶/幾仰邀  神鑒)九叩抒誠懇庶幾即¶
霔甘¶
<pb:KR4f0005_WYG_513-6a>¶
　　詣¶
　廣潤祠祈雨疊乙卯詩韻(三月十三日/)¶
渥澤仲春兩次叨(今春二月初六及十五日兩次得雨/共六寸許極為優渥此後晴霽將及)¶
(一月立夏已近正農田望澤之時前已躬詣/  黒龍潭祈雨兹復詣  祠䖍禱以冀即邀)　(玉泉山/&KR0584;澤)¶
芃生二麥尺論髙不期逮月多晴煦合此應時祈¶
&KR0584;膏五穀本来賴¶
天佑一心惟是念民勞雖曽霢霂未霑足(穀雨日初詣/  玉泉山祈)¶
(雨是日午間微飄雨㸃旋復晴霽未為霑/足兹又隔數日尚未霈優膏彌増企望)䖍叩優霖惕¶
<pb:KR4f0005_WYG_513-6b>¶
染毫¶
　　鑑逺堂得句(在祠廣/潤  旁)¶
乙卯曽斯披捷音(乙卯四月間詣適廣潤祠祈雨後莅/茲堂傳餐視事  接福康安和琳奏)¶
(報官兵征𠞰逆苗攻克蘭草坪後直抵榔木陀用竒兵/搗其巢穴分兵五路乘夜齊進分撲賊卡冒雨争先斃)¶
(賊無算遂將黄𤓰寨攻克搶佔山梁焚燒賊寨五十六/處賊勢大戲曽有誌事之作書懸此堂壁間今早詣)¶
(祠祈雨後仍至斯堂視事面諭軍機大臣等前嵗曽在/此披閲捷章或今日亦有喜音馳到庶慰企懐辰刻回)¶
(至御園而徳楞泰奏報殱滅楚匪首逆/齊王氏姚之富六百里加緊之摺果至)溪窓虚俯逺開¶
襟不無望幸今如昔果接飛章報勝吟¶
<pb:KR4f0005_WYG_513-7a>¶
　是日憩坐之際適接徳楞泰奏言齊王氏姚之富大¶
　股賊匪由陜省山陽石河舖一帶東竄先經派令賽¶
　沖阿温春等分帶官兵在髙埧店漫川闗堵截明亮¶
　徳楞泰督兵由黄隴舖寛坪等處兜𠞰賊匪分三路¶
　竄逸徳楞泰明亮等亦分三路並進賊衆排列左右¶
　兩山分投抗拒我兵搶上山梁奮勇擊殺殱斃千餘¶
　賊匪力不能支紛紛逃竄徳楞泰明亮等乗勝追擊¶
　賊匪復分兩股欲竄往東北俱被官兵截殺折囘向¶
<pb:KR4f0005_WYG_513-7b>¶
　西南甘溝一路逃遁該處路通楚北鄖西地界官兵¶
　晝夜追擊一百七十餘里殺賊二千有餘賊勢披靡¶
　惟首逆尚在逃竄徳楞泰明亮等帶領滿漢屯土官¶
　兵由鄖西縣之上津堡一帶兜𠞰隨𠞰隨進逼至三¶
　岔河地方擒獲賊犯詢知齊王氏姚之富俱在左首¶
　山梁徳楞泰明亮賽沖阿阿哈保温春達音泰阿穆¶
　勒塔徳寧等督率奮勇官兵將山梁四面圍住逆匪¶
　等猶滚石放鎗抵死抗拒官兵一湧直上齊王氏姚¶
<pb:KR4f0005_WYG_513-8a>¶
　之富二犯逃至險峻處所棄馬奔越吉林黑龍江官¶
　兵亦皆下馬同步兵上𦂳擒拏齊王氏率婦女十餘¶
　人投墮陡崖姚之富亦向懸崖跳落官兵飛馳擒捕¶
　姚之富已經跌斃齊王氏尚存餘喘均即臠割斬梟¶
　傳首示衆並擒斬大小頭目二十四名殱斃夥黨三¶
　千餘名又於山梁溝内搜捕𠞰殺四千餘名生擒者¶
　一千餘名此三月初六日事也楚匪滋事以来蔓延¶
　日久皆由齊王氏姚之富二犯首先集衆焚劫到處¶
<pb:KR4f0005_WYG_513-8b>¶
　逼脅良民抵拒官軍實為禍首罪魁今同日殱除雖¶
　未得生擒解京而首逆俱經伏法餘匪實已喪膽亡¶
　魂此時陜境之賊惟髙均徳與李全張添文兩股奔¶
　竄稽誅經徳楞泰等帶領勝兵及額勒登保秦承恩¶
　王文雄等分路兜捕不日即可擒渠蕆事其在川境¶
　者如徐添徳王三槐冉文儔羅其清諸首逆自皆聞¶
　風震慴尅日亦可成擒𠞰捕教匪大功已不啻過半¶
　矣披閱捷章因成是什并詳識如右¶
<pb:KR4f0005_WYG_513-9a>¶
　　微雨(三月十九日/)¶
祠詣五朝忽又過(自十三日躬詣隂廣潤祠祈雨至今/已隔五日早間  雲濃布辰刻密霏)¶
(雨㸃方冀可邀渥霔乃未久旋復/晴霽入土僅一寸有餘益深企望)曉霏一寸那稱甘農¶
功有待益斯企格意未昭祗自慙禁土之言期節盡(世/俗)¶
(占騐以土王用事之辰稀逢雨澤盖土能尅水理或有/之今春二月間得雨二次三月初二日土王用事以後)¶
(屢遇隂雲作雨輒被風散去兹穀雨節盡將過禁土之/期適今早獲有微雨是占騐之言不無可信明日節交)¶
(立夏庶冀甘霖大霈渥/被    恩膏縈盼尤切)計辰以近望¶
恩覃明朝立夏庶幾雨語切無倫愧有談¶
<pb:KR4f0005_WYG_513-9b>¶
　　喜雨(三月二十日/)¶
土王(去/聲)剛過入祝融靈哉時&KR0584;霈¶
天工(禁土之説雖係世俗占騐常談乃自三月初二日/土王用事以後旬餘未霈時霖昨穀雨節盡即得)¶
(微雨寸許今日立夏甫過土王之期遂自/卯至申醲膏渥被近逺均霑洵堪志慰)油然雲作沛¶
然雨踰尺雖殊逮尺同弗疾非徐垂&KR0034;霎無聲有色潤¶
鴻濛¶
佑民資穡靡不利䖍感夔夔益敕躬¶
　　題和闐玉筆筒¶
<pb:KR4f0005_WYG_513-10a>¶
裘鍾(晉王獻之有斑竹筆筒號裘/鍾世無其匹見致虚閣雜俎)兹琢玉為都四十年¶
前此物無(自乾隆二十五年平定回部後和闐為我屬/國嵗時貢玉與内地任土作貢無異四十年)¶
(來精璆充牣鐫琢滋/多前此未之有也)黷武或當差免議崇文實可伴清¶
娱彼疆豈乏章書用斯代幸傳今古謨嵗貢視常非異¶
事十千堪笑詡珊瑚(宋錢惟演有珊瑚筆格平生愛惜/子弟竊之惟演榜以十千購之子)¶
(弟佯為求得以獻即欣然以十千與之一嵗率六七如/此語見歐陽修歸田録然彼特以罕見珍兹和闐貢玉)¶
(源源而至殊方珍産視以為常較/彼之斤斤寳貴真不值一噱也)¶
　國家威徳覃敷無逺弗屆外藩屬國嵗時進至表章¶
<pb:KR4f0005_WYG_513-10b>¶
　率用其國文字譯書以獻各國之書體不必同而同¶
　我聲教斯誠一統無外之規也我朝國書増損蒙古¶
　書而成書寫自左方直下成行而右漢書則自右而¶
　左朝鮮安南琉球諸國皆用漢書西畨天竺緬甸暹¶
　羅南掌西洋俄羅斯廓爾喀苗疆皆各有書横行自¶
　左而右惟囘部及蘇禄國書横行自右而左夫疆域¶
　既殊風土亦異各國常用之書相沿已久各從其便¶
　正如五方言語嗜欲之不同所謂修其教不易其俗¶
<pb:KR4f0005_WYG_513-11a>¶
　齊其政不易其宜也偶題和闐玉筆筒因及囘疆文¶
　字復思今日溥天率土各國之書繁夥而統於一尊¶
　視古所稱書同文者不啻過之爰即文房題詠觸類¶
　引申益凛持盈保泰之念非曰貴逺物詡珍異也并¶
　識¶
　　湖南巡撫姜晟廣東巡撫陳大文雲南巡撫江蘭¶
　　　各奏報雨澤情形詩以誌慰¶
北省春膏(平/聲)大率遍(今嵗春膏優渥京師及畿輔各屬/扵二三月叠次得雨其近北之山)¶
<pb:KR4f0005_WYG_513-11b>¶
(東山西河南等省俱陸續奏報/雨澤均霑扵農田大有裨益)江南兩浙膏(去/聲)多週(南/省)¶
(如江蘇安徽浙江等省/亦俱奏報得雨周遍)湖隂渥接湖陽澤(姜晟奏湖南/省自正月以)¶
(來雨雪頻施逺近各屬以及三廳苗疆一律霑足/二麥暢茂可卜有敗楚北各屬亦俱同時被澤)粤左¶
霑知粤右優(陳大文奏廣東省二月内據各屬稟報先/後得雨三四次至五六次不等髙下田畝)¶
(均各深透兼有蓄水早稲新秧出土暢/發青葱粤西境壤毗連情形亦復相同)兹悉滇疆雨暘¶
若(江蘭奏雲南省二月初一初三等日省城及開化邱/北一帶連遇甘膏極為優渥南方節候較早不特春)¶
(花藉資茂實而秧田亦可及時播種其迤南迤西各屬/俱經稟報得雨等語披覽各省奏牘膏雨應時為之増)¶
(慰/)惟廑川界革兵收(川省𠞰辦教匪兩載有餘雖屢經/殱斃多賊而首逆尚未就擒現據)¶
<pb:KR4f0005_WYG_513-12a>¶
(勒保奏扵黒馬山殺賊得勝擬將各股之賊逼向一路設/法攻圍蕆功自當不逺且楚北起事之首逆齊王氏姚之)¶
(富二犯近經徳楞泰明亮等扵陜境合力殱除逺近賊黨/聞之自必紛紛瓦解其各路奔竄首犯如李全髙均徳阮)¶
(正通張漢潮劉成棟及川省首逆徐添徳王三槐冉文儔/羅其清陳崇徳等諒可次第就擒盼望捷音刻縈宵旰)¶
二兇已獲餘兇蹙晝夜渴觀露布投¶
　　詠漢玉羊¶
巻卧疑猶聲哶聞土中曽住却非羵(漢玉色之帶紅碧者/因在土中年久土與)¶
(血相漬凝結而成知其為千餘年物也家語季桓子穿井/獲如土缶其中有羊焉使問之仲尼對曰土之怪曰羵羊)¶
(此玉琢作羊形/故戲以為喻)如詢閱世經久近考牧應同卜式羣¶
<pb:KR4f0005_WYG_513-12b>¶
　　山東巡撫伊江阿奏報續得雨澤詩以誌慰¶
山東報澤前曽閱兹續陳来遍且優奚啻麥麰可飽夏更¶
占禾黍並登秋(前據伊江阿奏東省扵二月十五六及二/十一二等日雨澤優霑兹復據奏濟南省)¶
(城三月十八十九兩日得雨四寸所屬州縣並東昌泰安/兖州曹州濟寜各府州属俱扵三月十七八九二十等日)¶
(得雨二三四五寸不等二麥大/田叠獲甘膏洵可預占豐稔)食資衣足民應樂富既教¶
加我所求正值披章方寸慰符欣十日霈甘酬(三月十九/二十等日)¶
(得雨之處甚廣京師及畿輔各屬同時獲霑㴻澤至為優/渥兹東省報雨之摺復扵三十日遞到而昨夜京師又得)¶
(雨寸許距前此大霈之後甫及一旬足資/接潤恰符十日之占披覽奏章倍深欣慰)¶
<pb:KR4f0005_WYG_513-13a>¶
　　喜雨(四月初二日/)¶
十雨之期恰翼三(自三月二十日立夏得有㴻雨近逺均/霑極為深透距今甫過一旬連日隂雲)¶
(間作每有陣雨飄灑未成分寸兹於初二日濃隂密布霏/微竟日時止時作踈密相間入土酣足以十日之期計之)¶
(恰及旬有三日似此甘膏接/潤實較近年為優良深慶慰)容容雲布復東南雖云近景¶
農非誤惟是先憂澤望覃(今春二三月間頻獲雨澤二麥/青葱已將吐穂大田亦早播種)¶
(齊全發榮滋長日来農田並未覺望雨而予産念雨暘/每先時殷盻兹孟夏之初復叠霑優澤藉可稍抒企望)晨¶
以達宵時間(去/聲)斷踈而復密恣沈酣二兇獲已踰多日企¶
捷踵来愁不堪(前月十三日自奏廣潤祠祈雨回至御園/恰值徳楞泰等  殲除楚賊首逆齊王氏)¶
<pb:KR4f0005_WYG_513-13b>¶
(姚之富二犯報至此後雖屢據奏報殺賊多名軍威益/振賊勢已極窮蹙而奔竄陜境之首犯李全髙均徳阮)¶
(正通等尚未就擒日増懸望計前次捷報至今已將屆/兩旬想賊匪敗竄之餘自可尅期擒獲兹望雨之懐稍)¶
(慰惟切企捷音踵至先將陜境肅清再移師赴川協/𠞰將各路賊首以次殄平宵旰縈懐倍難自釋爾)¶
　　夜雨朝晴¶
邇来夜雨每朝晴(今年春雨應時三月二十日立夏復/得透雨此後頻獲甘膏四月初二日)¶
(隂雨綿宻約有四寸嗣扵初四日寅刻雨至卯刻止十/二日酉刻雨至次日子刻止十三日戌刻雨至亥刻止)¶
(連次夜雨朝晴實為占豐佳兆現在麥田結穂者顆/粒漸皆飽滿大田亦長發茂盛望嵗之懐為之稍慰)麥¶
穂増腴黍怒生祇以平邪𠞰將盡(前據徳楞泰等奏殲/除陜境竄匪首逆齊)¶
<pb:KR4f0005_WYG_513-14a>¶
(王氏姚之富二犯尚有髙均徳李全阮正通等未就擒/獲節據宜綿秦承恩等奏報髙均徳一股經徳楞泰明)¶
(亮統兵由秦嶺一帶截𠞰殱戮甚多餘匪竄至鎮安地/界不日即可擒拏首犯其阮正通李全一股現經宜綿)¶
(督同興肇柯藩等大加𠞰殺賊匪窮竄至漢隂石泉一/帶現在協力攻圍等語是陜境奔竄之賊已將𠞰浄此)¶
(一路肅清後即可移師川楚幫同勒保景安/等上緊𠞰辦尅期蕆事盼望捷音尤為殷切)越勤捷至¶
望怦怦¶
　　題韓幹畫馬¶
不凋氣體尚猶存鞍鞁弗施自在原祗以譽師排弟子¶
少陵未免過苛論¶
<pb:KR4f0005_WYG_513-14b>¶
　按杜甫丹青引贈曹將軍霸云弟子韓幹早入室亦¶
　能畫馬窮殊相幹惟畫肉不畫骨忍使驊騮氣凋喪¶
　繹杜甫詩意顯抑韓而譽曹考歴代名畫記稱幹善¶
　寫貌人物尤工鞍馬初師曹霸後乃獨擅名唐元宗¶
　好馬御廐至四十萬匹時有沛艾大馬西域大宛之¶
　種命幹悉圗其駿遂為古今獨步後世羶薌韓畫者¶
　至以為通靈感神趙孟頫云唐人善畫馬者甚衆而¶
　韓曹為之最是幹聲譽不在曹霸之下或青過於藍¶
<pb:KR4f0005_WYG_513-15a>¶
　亦未可知少陵丹青引本以贈曹譽其師自不得不¶
　排其弟子則畫肉不畫骨之說或未免過苛且代逺¶
　年湮曹畫絶少流傳而杜詩則意存軒輊若據此以¶
　定其師弟畫品髙下恐未為確評也偶題韓幹畫馬¶
　因及杜甫詩附論於後¶
　　戲題眼鏡¶
古希過十還増八眼鏡人人獻百方借物為明非善䇿¶
蠅頭弗見究何妨¶
<pb:KR4f0005_WYG_513-15b>¶
　眼鏡古無此物自元明始来自西洋今則其用寖廣¶
　有玻璃水晶二種玻璃出於冶鍊不若水晶無火氣¶
　為良余向以其資人巧而失天真從不用之詳見辛¶
　丑辛亥舊作計辛丑作詩時予年逾古希辛亥則己¶
　過八旬今且將望九矣雖目力較遜於前然披閱章¶
　奏及一切文字未嘗稍懈有以眼鏡獻者究嫌其借¶
　物為明仍屏而弗用因戲成此詩示意並以識嵗月¶
　　賦得麥浪(得和字五言八韻/考試試差題)¶
<pb:KR4f0005_WYG_513-16a>¶
仲季頻霑渥麥麰胥沐和青黄接寳食(古樂府有小麥/青青及麥黄葚)¶
(熟之句俗謂春夏之交為青黄不接今嵗二三月間春/雨頻霑麥田滋渥入夏以後復屢沐甘膏二麥已結穂)¶
(升漿收成在邇小民口/食足資接濟欣慶實深)髙下簇祥柯餅餌近堪卜歐蘇¶
昔有歌(歐陽修詩野闊風摇麥浪寒蘇軾詩/麥浪水前空詩家用麥浪二字本此)因風誠似¶
浪寓象得稱波披練遲裁翦拖紈供詠哦農民饜䭡(音/恩)¶
(去/聲)䭓(音愠子説文秦人謂相謁而食麥曰䭡/䭓揚  方言闗西呼食欲飽為䭡䭓)御饌軫饑¶
疴方丈寧誇此寰區普念他設思舟可泛切已懼猶多¶
(荀子民猶水也君猶舟也水能載舟亦能/覆舟因麥浪而思及此亦取譬不逺之義)¶
<pb:KR4f0005_WYG_513-16b>¶
　　直隸總督胡季堂奏報二麥約收九分有餘詩以¶
　　　誌慰¶
報少收多率弗問(今年直𨽻所屬地方春夏雨澤頻霑/二麥長發暢茂結穂盈疇將次刈穫)¶
(據胡季堂奏易州所屬約收十分永平保定河間天津/正定順徳廣平大名定州所屬約收九分有餘順天府)¶
(遵化州冀州趙州深州所屬約收九分宣化承徳府所/屬約收七分有餘合計通省各府州屬約收九分有餘)¶
(雖未逮十分已為上稔地方官所報收成分數每有因/年嵗豐稔將所收實數稍為減報者子向置弗問即如)¶
(此次直𨽻所報麥収九分有餘或尚不止此更屬佳事/予惟以慎重民瘼為懐正不必以收多報少致詢爾)¶
報多收少切詢之(各省或間遇歉收每先事諮詢地方/官不得將收成分數以少報多稍存)¶
<pb:KR4f0005_WYG_513-17a>¶
(粉飾/之見)詡豐諱歉恒為戒六十三年一念兹¶
　予自御極以来於各省雨暘嵗收刻縈懐抱六十餘¶
　年如一日每值收成豐稔惟益増䖍惕或間遇一隅¶
　歉收必再四馳詢各該督撫不得稍有諱匿其稔收¶
　地方或所收之數浮於所報之數率置之不問誠以¶
　豐不可詡而歉不宜諱惟願各省大吏體此意以子¶
　恵黎元庶不負牧民之責即如此次直隸所報麥收¶
　分數盖因宣化承徳二府屬向来不種秋麥所報分¶
<pb:KR4f0005_WYG_513-17b>¶
　數較少通省牽算裒多益寡尚得九分有餘此實上¶
　稔之占允堪欣慰即所收已逮十分亦寧存戒滿之¶
　念不敢稍涉誇詡也爰識此以明予志¶
　　河南巡撫倭什布奏報二麥約收九分有餘陜西¶
　　　巡撫秦承恩布政使陸有仁山東巡撫伊江阿¶
　　　各奏報二麥約收九分詩以誌慰¶
京畿已報九分餘(前據胡季堂奏直隸各府州屬二麥/約收九分有餘洵為上稔曽有詩誌)¶
(慰/)豫省麥收亦似諸(倭什布奏河南省自三月以来甘/霖叠沛二麥顆粒一律飽滿將次)¶
<pb:KR4f0005_WYG_513-18a>¶
(刈穫其約收十分者洛陽光州等六州縣九分有餘者/鄢陵睢州等八州縣九分者杞縣鄭州等二十二州縣)¶
(八分有餘者祥符儀封裕州等五十七廳州縣八分者/寜陵鄧州等十二州縣合計通省麥收約九分有餘農)¶
(民歡抃等語與京/畿所報分數相同)西陜東齊兩省奏髙麰低麥一分輸¶
(秦承恩及陸有仁奏陜西西安等九府州屬二麥約收/分數内富平等十二州縣約收十分咸陽等十三廳州)¶
(縣約收九分有餘咸寕等二十一廰州縣約收九分藍/田等十二州縣約收八分有餘郿縣等八㕔州縣約收)¶
(八分合計通省麥收約有九分又據伊江阿奏山東省/二麥約收分數内濟南泰安等府屬約收九分曹州青)¶
(州等府並臨清州屬約收九分有餘武定兖州二府屬/約收八分有餘濟寕州屬約收七分有餘合計通省麥)¶
(收約有九分各等語雖所奏分數/較京畿豫省稍遜亦可稱上稔)安民莫重籌民食切¶
<pb:KR4f0005_WYG_513-18b>¶
念那能刻念疎率幸夏收資接濟過旬未雨又愁予(京/師)¶
(本年春雨霑足立夏以後復頻獲甘膏二麥結穂飽綻/收穫在即大田長發暢茂已髙至數尺許惟自四月十)¶
(七日得雨後迄今旬餘未雨氣候炎熱雖遍詢/扵農田無礙而予廑念雨暘又不免盼澤矣)¶
　　口號¶
經書刻本視如常背讀兼猶省目光假借為明以充實¶
棄而不用亦何妨¶
　前戲題眼鏡詩以其借物為明屏而弗用曽有識語¶
　示意兹更引而申之余以望九之年披閱内外章奏¶
<pb:KR4f0005_WYG_513-19a>¶
　未嘗稍懈即經書刻本亦仍照常展視且多係誦習¶
　之文背讀兼可節省目力若蠅頭細字不見固自無¶
　妨又何必借資他物為明耶因口占此作以廣前意¶
　并識¶
　　江蘇巡撫費淳江西巡撫張誠基各奏報二麥約¶
　　　收八分有餘詩以誌慰¶
江蘇報以及江右收麥八分各有餘(費淳奏江蘇省上/年冬雪頻霑今嵗)¶
(春膏屢沛二麥極為暢茂現當刈穫之期據各府廰州/稟報約收分數内九分有餘者係蘇州松江鎮江太倉)¶
<pb:KR4f0005_WYG_513-19b>¶
(通州五府州屬九分者係常州揚州二府屬及海門一/㕔八分有餘者係江寧府屬七分有餘者係淮安府屬)¶
(六分有餘者係海州所屬五分有餘者係徐州府屬合/計通省二麥約收八分有餘張誠基奏江西省暘雨應)¶
(時兹屆二麥登場據各府㕔州陸續禀報約收九分者/瑞州建昌廣信九江南安贛州六府屬八分有餘者南)¶
(昌袁州臨江吉安撫州饒州南康寜都八府/州屬合計通省二麥約收八分有餘各等語)雖覺稔收¶
遜北省(今年各省麥收豐稔前據直隷河南奏報二麥/約收九分有餘陜西山東奏報約收九分均屬)¶
(上稔兹江蘇江西所奏麥收分數/雖較北省為遜亦均可稱中稔)究資民食亦欣予¶
　　端午日作¶
近年均未舉龍舟(重五日例扵御園陳龍舟以應節事/近二十年来惟己亥癸卯甲寅因望)¶
<pb:KR4f0005_WYG_513-20a>¶
(雨罷而不舉前嵗丙辰昨嵗丁巳亦/因盼望雨澤罷觀競渡並詳見舊詩)率為祈甘心每憂¶
今嵗更因臨¶
大祀三齋尤復慎䖍修(今嵗五月初八日夏至祀日齋/地扵方澤午節即係第一)¶
(戒之期予自授政後一切祀典皆應子皇帝舉行敬念/予御極六十餘年叨沐    后土洪恩至為優厚欣感)¶
(既深敬凜彌切兹雖弗躬親渡以大祀而/節日仍扵御圉致齋停止競    昭䖍恪)政傳¶
祭典應兒莅¶
恩籲時霖切已求(京師今年春雨應時入夏以来亦頻/霑甘&KR0584;惟自四月十七日得雨後迄)¶
(今已及半月未經續霈時霖氣候較為炎熱雖目下二/麥已屆收穫大田亦俱長發茂盛不至亟扵望澤而予)¶
<pb:KR4f0005_WYG_513-20b>¶
(先事之憂弗能稍釋兼以川陜各路擒渠捷音尚未馳/到縈盼尤殷兹值重五令節心緒焦勞仍與昨年無異)¶
(惟増愧/惕耳)況望捷仍如昨嵗不勝怵惕不勝羞¶
　　題劉松年蓬壺仙侣¶
閣擬蓬壺處人應佺羨行或来欲談者蓄問趣方長丹¶
鼎無須設仙詮有各蔵笑他塵世裏漢武及秦皇¶
　　雨(五月初九日/)¶
十雨已過倍(今年春雨本優入夏後亦頻霑膏澍惟自/四月十七日得雨後距今已越兩旬較十)¶
(雨之期増倍氣候炎蒸未免略覺盼澤本日午刻隂雲/濃布未申之間暢霈甘霖入土約及四寸煩歊頓解允)¶
<pb:KR4f0005_WYG_513-21a>¶
(為應時/渥澤)甘霖正及兹麥麰收甫定(現在二麥登場京師/及畿輔各屬統計收)¶
(成九分有餘可稱上稔大田禾黍正當長發之時/得此好雨滋培益増芃茂望嵗之懐為之稍慰)禾黍¶
發廑資瀟灑解人暵深沈拂物滋兩憂消一半凱奏獨¶
殷思¶
　　啟蹕幸避暑山莊至石槽行宫作¶
山莊避暑例依前時&KR0584;方晴啓蹕旃麥已稔收堆壘壘¶
禾全新種發芊芊途經雨後無塵壒宫駐午前有靜縁¶
嘉䕃滿庭消暑氣晩涼喜復得新篇¶
<pb:KR4f0005_WYG_513-21b>¶
　　浙江巡撫玉徳提督蒼保同奏報麥收九分福建¶
　　　巡撫汪志伊奏報麥收八分有餘雲南巡撫江¶
　　　蘭貴州巡撫馮光熊各奏報麥收九分有餘詩¶
　　　以誌慰¶
巡幸寧當誤幾勑遞来封奏閱無遲浙閩收麥八九報¶
(浙江巡撫玉徳提督蒼保同奏浙省雨水調勻春花暢/茂二麥現屆成熟嘉興紹興二府屬約收九分有餘杭)¶
(州台州金華三府屬約收九分湖州寧波衢州嚴州温/州處州六府屬約收八分有餘通省麥收約計九分福)¶
(建巡撫汪志伊奏閩省春麥成熟均已刈穫登場其收/成九分有餘者閩縣等五縣收成九分者莆田等九縣)¶
<pb:KR4f0005_WYG_513-22a>¶
(收成八分有餘者長樂等十九州縣收成八分者福清/等二十一州縣收成七分有餘者羅源等五縣收成七)¶
(分者漳平一縣合計通省二/麥收成八分有餘各等語)雲貴登麰次第披(雲南巡/撫江蘭)¶
(奏滇省雨暘時若二麥將次登場據各屬開報蒙化等/十一廰州縣髙下地畝收成均有十分武定等十五州)¶
(縣低田收成十分髙阜收成九分鶴慶等二十四廰州/縣髙下收成均有九分威逺等十九㕔州縣低田收成)¶
(九分髙阜收成八分宣威等十一㕔州縣髙下收成均/八分有餘合計通省麥收九分有餘貴州巡撫馮光熊)¶
(奏黔省二麥登場所有貴陽等府及各㕔州縣收成十/分者二十一處收成九分者三十六處收成八分者三)¶
(處合計通省麥收/九分有餘各等語)國本民天敢刻懈早田晚種總廑思¶
緑疇滿眼憑輿攬瞻望雲行雨即施(現當巡幸避暑山/莊蹕路經臨地方)¶
<pb:KR4f0005_WYG_513-22b>¶
(二麥俱已收割大田滋長芃勃彌望盈疇詢之疆吏等/僉稱畿輔及口外各屬膏雨應時並不稍覺望澤惟節)¶
(過夏至氣候炎蒸若早晚得霈陣雨不獨可/解煩歊於農田亦更為有益未免復縈企望)¶
　　出古北口作¶
啓程前已雨霑優麥報豐收禾黍稠古北今欣度内外¶
夏中景實惬巡遊路無泥濘宜行旅(蹕途連日氣候炎/熱出口後漸覺涼)¶
(爽兹於夜間復得陣雨侵晨即霽途間既/免煩歊又無泥淖於輿從適宜允為惬望)民有歡顔樂¶
給求惟是靖邪尚廑捷(𠞰捕教匪之事自丙辰春間逮/今兩載有餘雖節據帶兵大員)¶
(等屢馳捷奏殱斃起事首逆齊王氏姚之富二犯賊勢/已就窮蹙惟餘匪尚各處奔竄日久稽誅切望各路軍)¶
<pb:KR4f0005_WYG_513-23a>¶
(營捷音踵至先將陜省逸犯李全髙均徳擒獲再將川/楚各首逆王三槐徐添徳冉文儔羅其清阮正通劉成)¶
(梀張漢潮等悉數擒獻尅/日蕆功庶慰宵旰懸廑爾)逮三年矣自含羞¶
　¶
　¶
　¶
　¶
　¶
　¶
<pb:KR4f0005_WYG_513-23b>¶
　¶
　¶
　¶
　¶
　¶
　¶
　¶
御製詩餘集巻十八¶
