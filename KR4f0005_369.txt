# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:18.396393
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷九十
<pb:KR4f0005_WYG_369-1a>¶
欽定四庫全書¶
御製詩四集巻九十¶
　古今體一百七首(壬寅六/)¶
　　題烟雲集繪冊¶
　　　展子䖍雲山仙宇¶
北宗畫法有誰傳片羽欣兹見子䖍冥洞靈臺聳天宇¶
紫鸞青鳥侍真仙行來星步八鴻遍對得瓊花四季鮮¶
或曰停雲館中物(集繪四冊相傳文徴明所蔵舊題為/停雲集繪以無跋識可證兼有贗鼎)¶
<pb:KR4f0005_WYG_369-1b>¶
(數頁因存精去疵/改題烟雲集繪云)烟雲變幻豈其然¶
　　　周古言碧梧庭榭¶
設從題識辨求劒刻舟成(圖中無古/言欵識)見此唐初蹟謂饒¶
古法誠梧桐萋以菶庭榭窈而清仕女遊嬉處亶其寫¶
貌精(歴代名畫記稱其/善寫貌及婦女)¶
　　　李思訓仙島春晴¶
樓是層城圃是懸合非塵世合居仙上元夫人注雲笈¶
雙成嘉慶相盤旋下視東海一杯水紅丸湧出琳瑯天¶
<pb:KR4f0005_WYG_369-2a>¶
瓊葩琪樹静㣲籟雲和奏弗藉管絃將軍妙筆出竒想¶
經歴或憶前生前大同殿壁今烏有留兹尺素以小傳¶
雖然斯人豈祗以斯傳棄官避武無愧賢¶
　　　呉道元春月潮音¶
春江滿月印潮平視若無形聼有聲人似嫦娥倚梅樹¶
黙然對以認三生¶
　　　韓幹清溪飲馬¶
魏武子孫為上足慢訾不畫骨畫肉一節所可致議者¶
<pb:KR4f0005_WYG_369-2b>¶
畫姚宋乃厠安禄奚官牽馬飲清池難忘熟處長於斯¶
固非三花及㸃黒脱謝鞍轡適性宜通靈感神或阿好¶
照夜白巻真同調(内府所藏有韓幹照/夜白巻屢經題咏)權以石渠為天¶
閑皆其師乎曽寫照¶
　　　張璪松林坐月¶
文通善畫松小幀驚初逢(内府藏唐畫固/多此則初見也)一枝横半宇¶
措意固不同高人坐其下嘉蔭延清風日夕不忍去爽¶
拂霜鬢蓬問誰與為伴皓月升長空¶
<pb:KR4f0005_WYG_369-3a>¶
　　　周昉蕉隂籟吹¶
消夏靚裝坐緑天故知鳯管勝鸞絃含情按指未郁捋¶
葉際輕翻籟已然¶
　　　陳恪秋山獵騎¶
秋山艶似春秋天浄如洗乗騎出遨遊不復携弓矢臂¶
隼獲原獸䭾載付奴子既逸而弗勞遲速在手耳寫者¶
西京人或悟元之理¶
　　　鍾師紹蓮舟仙渡¶
<pb:KR4f0005_WYG_369-3b>¶
大海皛湯湯雲來望𣺌茫别時忘彼㟁渡處藉斯航適¶
意烟波趣通身荷芰香問誰能識得依約有東方¶
　　　闗仝重巒積雪¶
上突巍峯下瞰窮谷卓爾峭拔村彴林麓(四句櫽括名/畫補遺論闗)¶
(仝/畫)畫譜所云曲盡神躅是幅如之名實允副雖佚欵識¶
信其真玉青出於藍沁水高足撫之寒手睇之晃目摩¶
詰雪溪(石渠所藏名畫大觀冊有王維/雪溪小景曽於幾暇臨仿題句)此為私淑¶
　　　李煜壺中仙客¶
<pb:KR4f0005_WYG_369-4a>¶
風虎雲龍圖霸畧(見宣和/畫譜)見稱所作過常流可憐絶藝¶
髙談者無救俘為違命侯¶
壺中壺外由出入借問誰為出入人獨立更無事争奕¶
玉塵龍縞底須詢¶
　　　徐熙春風國艶¶
誰將三朶割留一(見米芾畫史是/圖祗一朶白色)玉蕊居然落玉京紫¶
魏黄姚艶堪斥文遷詩甫品相争澄心紙固殊渲染(畫/鑑)¶
(稱熙畫花果/多用澄心紙)如布絹偏覺細精每以風前戒展玩恐防¶
<pb:KR4f0005_WYG_369-4b>¶
巽二妬瓊英¶
　　　滕昌祐春雀引雛¶
卵既翼而長翼仍引以飛飛去不復返悵望徒含悲但¶
恨飛者忍弗悟引者非害不思其初是謂未知幾¶
　　　滕昌祐筠籠絡緯¶
㸃畫為草蟲呉人之所長(益州名畫録謂昌/祐其先本呉人)六月莎雞¶
鳴(朱子豳詩注斯螽莎雞蟋蟀一物隨時變化而異其/名按古今注莎雞一名絡緯又詩正義絡緯鳴懶婦)¶
(驚又張弼絡緯詞絡緯不停聲從昏直到明則今南方/所稱紡績嬢北方俗稱蟈蟈者近是而蟈字見周禮蟈)¶
<pb:KR4f0005_WYG_369-5a>¶
(氏掌去鼃黽注曰齊魯之間謂鼃為蟈又月令螻蟈鳴/注蛙也是與蟈蟈判然兩物又檢内廷所藏張照題鄒)¶
(一桂畫蟈蟈詩云響荅流黄催懶婦呼燈籬落戲兒童/是亦以蟈蟈為絡緯也若斯螽據蔡邕月令云螽類乳)¶
(於土中深埋其卵又埤雅曰螽斯一母百子故詩有子/孫衆多之况則似蝗屬至蟋蟀即今促織秋初生得寒)¶
(乃鳴故詩云蟋蟀在堂嵗聿云暮比之絡緯與蝗形較/小如云一物隨時變化則小或能變大大焉能變小乎)¶
(總之草木蟲魚古今南北吳稱䟽注家循/名既紛而核實尤難因題絡緯並及之)閨中懶婦忙¶
覆以竹葉緑籠以竹篾蒼知為喜其音知為警其涼循¶
名既已紛副實誠難詳不如泯形聲隨時賞景光¶
　　　黄筌春卉鳴禽¶
<pb:KR4f0005_WYG_369-5b>¶
春卉鳴禽尺幅中成都博贍有誰同兼工何礙學孫位¶
守法還應笑孔嵩(見益州/名畫録)分立一枝闗樂意能言幾囀¶
識東風石牛(廟/名)龍水那存堵絹素猶存片羽雄¶
　　　邱餘慶秋蓼草蟲¶
廣漢家傳善草蟲肖期神韻不期工高低都適脈脈意¶
動止無妨瑟瑟風照影偏宜秋水白禁涼尚有蓼花紅¶
昆蚑各具含生樂誰識恢恢造物功¶
　　　黄居寀蠟梅蠟嘴¶
<pb:KR4f0005_WYG_369-6a>¶
蠟梅蠟其花蠟嘴蠟其鳥鳥謂花假借花曰鳥襲勦豈¶
知蠟自蠟彼兩舌虚掉達者笑囅然即蠟誰所號(叶/)迷¶
頭認影真似此殊不少¶
　　　黄居寀晚荷郭索¶
從來螯跪善横行稻熟秋風音心氣生甲介向稱無所畏¶
如何每入膳人烹¶
　　　王靄荷擔指迷¶
晉人工畫佛道却非變相傳竒一擔尋常家具荷者行¶
<pb:KR4f0005_WYG_369-6b>¶
脚大師出門不知所向似問童子指迷聖在汝邊法爾¶
如然又復何疑佛兮經兮灌頂害不放下多斯¶
　　　董羽滄溟湧日¶
溶㵝望無極連雲湧赤輪槫桑定何處少海果稱神浩¶
浩迷觀覽浟浟泯際濵墁牆不獲賞端拱豈知人(類苑/載董)¶
(羽嘗於端拱樓畫龍水皇子/幼見而驚畏遂不獲賞云)¶
　　　王道真竹林晏坐¶
知己高文進寫生王道真竹林遺小幀湖石坐高人拱¶
<pb:KR4f0005_WYG_369-7a>¶
手自無語澄心獨有神儒乎抑墨者崖畧孰推循¶
　　　童仁益仙人蟾戯¶
跣足蓬頭者草紳木葉衣戲蟾或劉海得兔自孫㣲不¶
道九闗閉誰云八字非仙遊閣下望那復認依稀¶
　　　侯翼周處礪劒¶
陽羨嘆父老三害猶未除子隠自勵志問害為誰乎入¶
山射猛獸水摶蛟而誅見陸情以告朝聞夕改塗克己¶
修忠信卒為賢大夫安定寫故事彰善非虚圖以何重¶
<pb:KR4f0005_WYG_369-7b>¶
丹青丹青與道俱¶
　　　趙昌荷塘鸂鶒¶
花鳥從來屬劒南水禽夏卉照清潭鴛鴦無礙稱其紫¶
弟子有時勝彼藍(名畫評稱昌師滕/昌祐後過其藝云)水宿相呼如解敕¶
沙羣式度自能諳漲灘落鳥尋常事何涉西臺紀怪談¶
　　　趙昌寒塘鳬侣¶
平湖已動鯉魚風湖岸秋花色尚紅波上雙鳬多樂意¶
依稀識者有呉融¶
<pb:KR4f0005_WYG_369-8a>¶
　　　易元吉仙媛採芝¶
飛泉出峽青草木四時馨仙者於斯駐地兮亦自靈九¶
光閒採擷五色辨儀形壺裏無窮樂何須過蔡經¶
　　　易元吉蛛網攫猿¶
蜘蛛張其網捕物供腹脣黒猿伸長臂攫網為解紛忍¶
及不忍間二者高下分如何蟲與獸有仁有弗仁慶之¶
非寫生直以畫訓人¶
　　　宋迪南山松鶴¶
<pb:KR4f0005_WYG_369-8b>¶
是誰欲上南山夀宛見松蒼鶴為友復古未必肯出斯¶
標題或憑後人手其示用之(陳/)觀敗牆天開奇想非尋¶
常庸渠自為世俗態作祝嘏畫張髙堂松實真松鶴生¶
鶴溪外南山殊峻崿謂宜贈之隠君子居可逍遥饑可¶
樂¶
　　　郭熙雪林厂屋¶
布景不妨巧得神宛欲仙石崖聳幽屋古樹接寒天何¶
必拘留白亶其逈入元細觀㸃粉意先獲我同然(往年/畫山)¶
<pb:KR4f0005_WYG_369-9a>¶
(水小幀出新意以灑粉法為雪景圖成疎宻飛舞/頗具繽紛之致觀熙是圖㸃粉葢先得此意云)¶
　　　崔白秋鵞出浴¶
人本濠梁者自閑鳬雁姿家鵞出浴後野水傍秋時刷¶
羽凉非濕(凡水禽出水其/羽無不立乾)延睛望以怡辭官性疎濶(見/圖)¶
(畫見/聞志)愛合契羲之¶
　　　崔慤秋原隼攫¶
草枯眼疾勵金行搏兔䧟胸先决睛枝上雙禽驚欲避¶
子中狀物善傳情¶
<pb:KR4f0005_WYG_369-9b>¶
　　　戰徳淳石岡羝牧¶
其蹟初未見其人亦罕聞獨於畫繼中知為畫院人兹¶
撫羝牧圖藝精果鮮倫石岡立兩羝亦非三百羣&KR2233;&KR2233;¶
意自得罷鬬如相賔想寫蘇武寐萬里意入神(見畫/繼)兹¶
并寐者無適哉物性真¶
　　　宣和翠壑紅橋¶
端邸盛名已早布惟嗜書畫及射御宣和集覽至盈千¶
爾時唐蹟存猶富雪江㸃竄出王維香光精鑒或弗誤¶
<pb:KR4f0005_WYG_369-10a>¶
(石渠寳笈所藏宣和雪江歸棹圖巻後有蔡京題識又/董其昌跋云宣和山水惟見此本觀其行筆布置是石)¶
(丞本色宋時安得其匹意當時天府收貯維畫尚夥或/徴廟借名而楚公曲筆亦未可知云云是以向年題圖)¶
(有竄改右丞姑弗論跋存楚國信非誇之句今觀此幀/結搆古雅没骨設色不用皴染葢宣和繪事精妙其於)¶
(唐法本所優為正不必借唐標宋也香光/賞鑑名家其云竄改王維亦或有所見耳)此幀結搆全¶
唐法翠壑紅橋間丹樹没骨設色謝皴染天以為倪意¶
為赴嗟哉多藝無不能獨不能君是何故¶
　　　宣和海鮮貫竹¶
貫竹海鮮不識名宣和何以寫形成疑因馬政通金反¶
<pb:KR4f0005_WYG_369-10b>¶
證已劬勞涉渤瀛¶
　　　趙伯駒仙山樓閣¶
伯駒小景世傳多鷹鼎紛哉此不訛樓閣界無失分寸¶
峯巒層自蔚駢羅蘭香降夜迷星斗蕚緑行風響佩珂¶
設使瑶池王母問難將蹤蹟荅如何¶
　　　趙伯駒水閣彈碁¶
界畫差如時世裝别開生靣景蒼凉水亭對奕閒延爽¶
局趣橘中笑彼忙¶
<pb:KR4f0005_WYG_369-11a>¶
　　　畢良史溪橋䇿杖¶
石溪那畔草亭空森森緑竹佳蔭籠過橋尋亭者兩翁¶
橋頭小立顧語衷聲不可聞神可通濠梁之上莊恵逢¶
鯈魚出遊意從容魚知樂否相諮中炙轂博辨不可窮¶
　　　李唐山逕休犍¶
八十餘猶善畫牛農人耕罷放教休却看野鳥飛翔任¶
不羡金絲籠絡頭¶
　　　蘇漢臣雜技戲孩¶
<pb:KR4f0005_WYG_369-11b>¶
奏技向長街鳴鑼復擊鼓有興凑拍敲無暇即當舞得¶
錢誑兒癡奚辭身勞苦將謂愚彼孩不悟孩愚汝¶
　　　劉松年列子御風¶
　　　　二首一韻後章反前章意¶
或似空行或地行最能寫得御風情設如刻畫旬五蹟¶
轉失南華寓意精¶
順風兩腋若飛行飄灑衣衫曲盡情設論鄭人本面目¶
推敲字義却非精¶
<pb:KR4f0005_WYG_369-12a>¶
　按司馬彪注云御迎也迎風而行則逆風此圖為順¶
　風而行故戲及之¶
　　　劉松年栁閣幽談¶
緑栁陰碧溪上背逶迤面昭曠閣三間如野舫兩髙人¶
坐對向談何事和而倡弗可聞惟可望賔與主各相忘¶
遯之肥貞无妄漢子陵晉元亮異代交他難傍¶
　　　張茂蓮葉水禽¶
艶稱善小景(見畫史/㑹要)小景果如斯野鳥閒棲䖏枯荷欲¶
<pb:KR4f0005_WYG_369-12b>¶
敗時霜情傳有信水態望無涯詩品如相較寒郊定不¶
疑¶
　　　李嵩天中水戲¶
少學匠師習繩墨(見圖繪/寳鑑)自然界畫致精工試看棲閣¶
龍艘上不溷延袤此意同¶
天中競渡戲西湖令節嬉遊作暢娯稱姪腆顔棄河北¶
競之一字向金無¶
　　　李嵩朝回環珮¶
<pb:KR4f0005_WYG_369-13a>¶
紹熙畫院晝朝回珮環左右貂璫陪隔月偶從重華返¶
爾時紀綱真竒哉馴致半年不一覲玉津與后同遊進¶
父子乃藉人調䕶斯言誠弗可為訓畫圖要在扶世道¶
錢塘示戒意真好不似戴琬劉益輩宣和間但工花鳥¶
　　　馬逺松下繁梅¶
喬松根厠老梅枝古幹繁英各擅姿儉不嫌寒(松/)奢匪¶
俗(梅/)横無失直(梅/)豎猶竒(松/)山中老宿相依處林下美¶
人下顧時底事院工稱獨步别裁原有出羣思¶
<pb:KR4f0005_WYG_369-13b>¶
　　　馬逺剡溪訪戴¶
溪融坡積雪殊意故事仍稱訪戴為兩岸無隣中一舫¶
知他是去是還時¶
　　　馬逵紫瓊深艶¶
祗許徘徊觀望(玫瑰有刺羣芳譜一名/徘徊葢謂艱於採擷也)却艱採擷梳妝¶
染面不輸藥紫衛足雅似葵黄品在可食可佩質標有¶
色有香漫説嵩山深處碧英逈出尋常¶
　　　馬逵棠枝么鳯¶
<pb:KR4f0005_WYG_369-14a>¶
畫院難兄弟(逵馬逺/弟也)翎毛竟過之(見圖繪/寳鑑)兹看么鳯態¶
倒掛海棠枝疏渲極精緻飛鳴任戲嬉雖無稻梁蓄金¶
絡却辭羈¶
　　　夏珪冐雨尋莊¶
族雲送雨兼以風溪田罷耘歸老農破繖不支襏襫透¶
迎頭更覺其力窮力窮尋到茅屋底身實勞哉心實喜¶
禾如助長卜秋收完租債更育妻子¶
　　　陳容雲海起蛟¶
<pb:KR4f0005_WYG_369-14b>¶
爪三為蛟五為龍是誰傳之陳所翁借問所翁何以知¶
亦惟見之其圖中大海湯湯雲容容蛟起其間雲海混¶
同為利為害未審其蹤千竒萬變不可彈窮則實弗如¶
龍徳九五在天利見贊化工¶
　　　張仲紫禽啅果¶
緑樹垂紅果黄喙落紫禽後無挾彈者飽啄且娯心¶
　　　衞昇秋鶉野趣¶
籧篨不能俯傴僂不能仰仰而吟秋風俯而啐粒壤俯¶
<pb:KR4f0005_WYG_369-15a>¶
仰頗自得應在二者上(叶/)衛昇寫生即衞風切言奔奔¶
意斯倣¶
　　　趙孟頫疎軒髙臥¶
廊通水閣虚俯水敞紗疎冰簟漪紋映繩牀暑氣祛畫¶
長罷行飯凉納且攤書髙則誠髙矣能無類宰予¶
　　　趙雍秋林獨騎¶
家學秀王孫秋林尺幀存紫騮小步活鳥㡌客心軒落¶
後急僝僕瞻前亘野原髙低張錦樹黙識那無言¶
<pb:KR4f0005_WYG_369-15b>¶
　　　髙克恭夏村雨艇¶
較米差分明比董則渾厚兼兩用其中精出尚書手夏¶
村雨欲來風滿雲相輳(叶/)髙人望村歸野艇趣不苟與¶
水合一相遑問濕衣否¶
　　　錢選北苑鬬茶¶
石渠頗弆霅溪蹟設色繪情都逼真茶鬬兹看白描法¶
伯時高足繼精神¶
茶品茗烹各出竒鬻人近利乃如斯可憐水厄至於是¶
<pb:KR4f0005_WYG_369-16a>¶
萬事由來例此知¶
　　　錢選苔茵卧犬¶
苔茵飽食恣安眠何慮郊㕙俱斃然剏見陳書命金(廷/標)¶
倣誰知鼻祖霅溪傳(尚書錢陳羣之母陳書善畫能臨/倣各家往年陳羣嘗進其母畫冊)¶
(每幀俱有其父錢綸光題句因其家傳遺跡不忍留之/為各題一絶賜還陳羣俾什襲為傳世之寶並命金廷)¶
(標仿冩成冊弆之内府今觀錢選此幅因憶陳冊似有/是圖爰命取來證之則實倣此但首尾易其向乃知霅)¶
(溪家學淵/源有自也)¶
　　　錢選春水遊鯈¶
<pb:KR4f0005_WYG_369-16b>¶
春水既溶瀁春藻亦流麗鯈魚作隊逰潎潎緑波際噞¶
喁適其性底須論莊恵¶
　　　錢選雪團吠犬¶
哆其口知其吠也胡為乃然羣以稀見為怪(叶/)也¶
口則哆吠則知也弗以無賊而畜不吠之儕(叶/)也¶
　　　王振鵬映水樓臺¶
下凌無地上凌空般礴精神想像中此日未詳平樂館¶
早年曽寫大明宫遺來小幀猶吉羽俯得清波映綺櫳¶
<pb:KR4f0005_WYG_369-17a>¶
鑒照每欣瑩鏡展往來祗許跨虹通髙誰能匹出羣獨¶
細豈傷纎積健雄削墨引繩曽弗爽圓規方矩杳難窮¶
逺山更帯林枝緑近水還支荷柄紅作序孰應成腹藁¶
輕舟合借片帆風¶
　　　王淵秋荷水鳥¶
荷花落盡餘荷葉立葉野禽意若憐何不長空獨飛去¶
些兒積習與全蠲¶
　　　王淵秋圃衆鮮¶
<pb:KR4f0005_WYG_369-17b>¶
雜果與羣蔬例是得霜好圃師工培植豈論樊須小持¶
以鬻街頭獲利猶苦少嗟彼久辛勤何曽享一飽¶
　　　王淵曉露秋葵¶
曉露方濃際朝曦未上時何以知其然葵花分向枝(一/解)¶
(朶圖中葵二/  各分向)設使陽光騰雙花同東向是誰使之然葵¶
亦弗知狀(二/解)同為植生卉而葵獨向陽惟其所以然喻¶
忠冠羣芳(三/解)羣芳各争時而葵獨占秋板蕩胡不然是¶
用興嘉謳(四/解)¶
<pb:KR4f0005_WYG_369-18a>¶
　　　郭畀京峴山亭¶
世居京口圖京峴枕葄山容故逼真古法誠堪殿全璧¶
幾閒遂以詠希珍四朝名蹟(謂隋唐/宋元)頗多弆勝國朱家¶
未一掄縦匪停雲館中物(集繪四冊自隋展子䖍至元/郭畀凡六十四幀而獨無明)¶
(代畫家雖題跋逸去難確指為停雲館/中物要其為明人鍳藏所集無疑也)定知稡冊自明¶
人¶
　　協辦大學士尚書蔡新請假一年回籍修墓既允¶
　　　所請並諭毋庸開缺詩以賜之¶
<pb:KR4f0005_WYG_369-18b>¶
元年進士似卿希懇假還鄉不忍違學重書房開絳帳¶
品端内閣協黄扉齒加長奈何其老談及親應令爾歸¶
(蔡新由乾隆丙辰科進士選入翰林在上書房行走三/十餘年洊擢尚書協辦大學士兹請假一年回籍修墓)¶
(奏摺内情詞懇切雖逾七旬不忍乞休因俞/所請暫歸諭令毋庸開缺並賜詩以寵其行)顧我不為¶
宋髙孝(宋高宗南渡後不思復仇雪恥以圖恢復疆宇/迎還二帝乃耽玩湖山退居徳夀孝宗亦狃於)¶
(宴安相繼内禪向於詩文中每評論及之深所不取余/自臨御以來宵旰不遑風願至八十五嵗時歸政今者)¶
(雖年逾古稀猶夙夜/孜孜不敢倦勤也)孜孜猶此敕時幾¶
　　　詠古玉斧珮¶
<pb:KR4f0005_WYG_369-19a>¶
葆光看古玉不辨子姫年垂棘温而潤如酥英弗妍寧¶
須藉土浸應鄙説城連獨是何人珮為之思睪然¶
　　題文徴明金星歙石玉堂硯¶
待詔雖非玉堂客玉堂能幾似其人直方不負永年者¶
(櫽括徴明/識硯語)日寫千文迨九旬¶
　　賜哈薩(克/)沙海蘇爾統宴即事得句¶
哈薩(克呼薩克二字/急  之為一字)羈縻化外人嘉其向化擬藩臣(哈/薩)¶
(克誠心歸順歴久益䖍其汗阿卜賚故即降㫖封其子/幹里為汗兹遣其弟沙海蘇爾統來朝謝思因賜宴觀)¶
<pb:KR4f0005_WYG_369-19b>¶
(燈如/向例)例當子繼封汗號䖍遣弟來叩㫖申賜宴觀燈示¶
以恵乆安長治朂惟寅本非勤逺徠殊逺戒滿持盈意¶
倍諄¶
　　池上居¶
夏日常臨池上居雲窻冰簟總彬如新題舊什已填若¶
憂意樂情紛老予簾下緗雲猜乳燕階平鏡水數(上/聲)遊¶
魚幾閒何以消長晝惟是觀書又愧書¶
　　夏隠亭口號¶
<pb:KR4f0005_WYG_369-20a>¶
近到知亭逺看無兩言簷額稱名乎笑他附勢趨炎者¶
夏隠安能似此夫¶
　　題知過堂¶
去年著論曽自訟匪逞虛文敬畏存誰謂庸臣貢漆飾¶
(去冬山東巡撫國泰呈進雕漆櫺檻屏扇等什以其費/工無益甚不愜懐傳㫖嚴行申飭苐念成器不毁又不)¶
(肯因此添建大屋不得已於慎修思永殿後舊有之雲/香清勝室接楹裝用並泐所著知過論於壁遂以名堂)¶
(云/)仍因舊室搆松軒知非早過伯玉嵗作戒常思衛武¶
言摛藻染毫泐堂壁斯多愧那待他論¶
<pb:KR4f0005_WYG_369-20b>¶
　　命加賑山東江南被災州縣詩以誌事¶
春正詔加賑十行率成例加期滿再加則以災重暨河¶
决青龍岡垂成功屢廢(叶/)被災諸州縣至今無涸地不¶
惟麥失望大田艱種藝哀哉昏墊民日食何為繼即予¶
加三月速救目前急(叶/)命兩省方伯詳議救民計(山東/曹州)¶
(兖州濟寧等府州屬及江南徐州豊沛等縣因上年青/龍岡漫口黄水下注被災較重㠯下正賑加賑已畢被)¶
(水災地未能涸出耕種民力尤為拮据因特降恩㫖於/各該處加賑外無論極次貧民再行展賑三個月並諭)¶
(該督撫董率所屬實力/撫恤俾窮簷得沾實恵)底績既乏術勤民遑惜費煩緒¶
<pb:KR4f0005_WYG_369-21a>¶
弗成章五字聊鳴媿¶
　　熱¶
弗雨又過旬炎律當夏五邇日特歊熾祝融勢方鼓前¶
雖兩霑膏究未盈尺覩縦云曬麥宜寧不萎禾黍廣厦¶
尚鬱蒸暵曝厪茅宇絜矩吾素心那肯忘人苦¶
　　荷¶
御園荷信先(去/聲)湯泉(湯泉每嵗荷花早放今未進到而/御園之荷先已閒發或今嵗炎熱)¶
(較早/之故)鏡浦霞臺已斐然童子設如擬闕黨速成吾亦戒¶
<pb:KR4f0005_WYG_369-21b>¶
斯焉¶
　　夜雨(五月初/三日)¶
問夜四更稱起雲五更寐醒雨聲聞轟雷片刻敺成霽¶
祗為(去/聲)惜乎不為欣¶
　　端陽日作¶
令序天中自古傳苟其無事例應沿(歴年以來端陽日/每逢望雨則不慶)¶
(節/)幸霑未渥非甚旱(今嵗端陽前屢經得面尚未能透/足雖不以旱罷節事而心中實望)¶
(再/霈)度節頒恩是衆懸虎艾陳階雄故爾龍舟渡浦競斯捐¶
<pb:KR4f0005_WYG_369-22a>¶
適來哈薩教觀勝(哈薩克使臣沙海蘇爾統來覲適逄/令節因命御前大臣侍衛等帶至御)¶
(圍觀龍/舟之勝)問以玉河不解然(西域記載和闐玉池每以端/午日自王公下至庶人皆往)¶
(取之每取一玉投以一石謂之種玉哈薩克考漢史其/地近和闐兹詢之沙海蘇爾統不解其事然今和闐亦)¶
(無其事而産玉如故/益見書之難盡信也)¶
　　西直門外作¶
邇日炎歊實異常輕輿夙駕趁晨涼又逢北至又希雨¶
䖍潔心滋慚不遑¶
二麥當秋過半收禾苗緑亦被田疇顧兹益為祈膏澤¶
<pb:KR4f0005_WYG_369-22b>¶
後樂恒艱祗先(去/聲)憂¶
雖經兩次被甘膏(四月十二二十一等日雖連得/雨澤不過三四寸尚未能透足)三四¶
寸非優渥叨獲麥宜晴聊可待巧辭悅我畏斯曹¶
　　養心殿齋居¶
南郊有成例遷坐居齋宫¶
北郊弗遷坐便殿如常同禮雖有區别一例致戒躬三¶
日無不陰數(去/聲)㸃旋霽空益滋渇望焦况復扇炎風深¶
沈九重髙尚難禁藴隆茅簷與黍畝民艱念何窮¶
<pb:KR4f0005_WYG_369-23a>¶
　　再題李唐長夏江寺巻¶
將謂無雙品誰知乃有三(李唐長夏江寺巻最為烜赫/名蹟今石渠寶笈舊藏一巻)¶
(有宋髙宗前後題跋意謂妙蹟無雙後續獲一巻籖曰/長夏江村據其畫景定為長夏江寺又南宋院畫録載)¶
(宋犖跋所見另有三巻葢自古書畫家於得意處不嫌/屢作如王獻之好寫洛神賦并趙嵓按鷹圖有四之類)¶
(是/也)彛尊跋乆佚成徳字空探(南宋院書録又載有朱彞/尊跋所言高宗題字均與)¶
(是巻脗合其跋中稱納蘭侍衞容若購得容若乃大學/士明珠之子侍衞成徳姓納蘭氏也是巻或經收蔵而)¶
(以彛尊跋中稱其字故割去之耳因/命内廷翰林等詳加考證附識巻末)後獲璧堪合(即新/定之)¶
(巻俟續入石/渠寳笈者)五言城詎慙詞臣教考證求是夙心諳¶
<pb:KR4f0005_WYG_369-23b>¶
　　再題續入石渠寳笈李唐長夏江寺巻¶
李唐長夏江寺巻石渠寳笈今有二一為舊存一續入¶
豐城之劒原雙比舊存近經重訂詳思陵前後題猶寄¶
獨佚巻尾與懃印装裱割裂亦恒事(張丑清河書畫舫/稱李唐長夏江寺)¶
(巻古雅雄偉前有高宗御題後有開封趙與懃印今舊/存石渠寳笈之巻但有高宗題而無與懃印葢裝潢時)¶
(俗工割裂/亦其常也)續入此巻實李作雄渾秀潤無不備向訛江¶
村義未妥即景予定為江寺却亦想當然耳云初無可¶
證之題識然據題識定真贋斯為刻舟求劒器宋犖跋¶
<pb:KR4f0005_WYG_369-24a>¶
稱已見三(是巻續入石渠寳笈者雄渾秀潤為李唐真/蹟無疑向題長夏江村而所畫塔勢湧出實)¶
(是寺非村因為改題考厲鶚南宋院畫録載李唐長夏/江寺圖宋犖跋云所見凡三巻一為劉魯所藏上有宋)¶
(髙宗題云李唐可比唐李思訓一為梁清標所藏無髙/宗題一為犖所自藏以泥金㸃苔與此巻並較皆不合)¶
(葢另是/一巻也)此非犖見則已四古人佳作每屢為王(獻/之)智(永/)¶
趙(嵓/)杜(霄/)率已試(古人書畫家於得意處不惜屢作如/王獻之好寫洛神人間合有數本智)¶
(永書千文至八百本趙嵓五陵按/鷹圖有四杜霄撲蝶圖有八之類)江寺何獨不然乎長¶
歌用以申其義¶
　　題宋澄泥直方硯¶
<pb:KR4f0005_WYG_369-24b>¶
宋澄泥不減溪端嵗乆色如砂化丹合贈子顒(華/)序伏¶
火鬱羅臺畔謁靈壇¶
　　壬寅夏至日¶
方澤禮成述事¶
品物咸章候豐禋舉¶
北郊空桑琴瑟叶實麥舊新交乆沐¶
安貞錫益欽昭事膠大田待滋長(上/聲)靈雨願無淆¶
　　幸避暑山莊啟蹕之作¶
<pb:KR4f0005_WYG_369-25a>¶
老年人率不禁暑避暑誠應每嵗行况是山莊貽¶
聖祖遂教吉日發都京前朝炎熱兹更(平/聲)爽左近霑霖¶
此却晴步出東門仍御馬既勤已亦惬輿情¶
　　過清河¶
今嵗麥收早往年已看堆積圃場邊宜晴待彼入囷鹿¶
思渥黍疇又迫然¶
前日炎蒸實異常(初九/日)衆勞發軔為(去/聲)躊量精禋昨即¶
逢新爽啟蹕羣欣趁晩涼¶
<pb:KR4f0005_WYG_369-25b>¶
橋下溶溶俯緑波細於去嵗此清河究因春夏交短雨¶
渇憶民艱嘆若何¶
　　過懐柔縣詠古¶
彈汗貞觀名葢因突厥輯以武開元易懐柔圖撫以文¶
繩厥祖徒武失剛徒文柔胥非中道那永輯而撫雖然¶
用剛過者其禍速不如用柔禍緩畧能乆(叶/)得其中者¶
信難哉要在文武并用無逸以為所懐柔去京百餘里¶
古所謂守在四夷者即此祇今伊犁建城興屯田其逺¶
<pb:KR4f0005_WYG_369-26a>¶
較兹奚啻倍而蓰此非誇也實懼乎自我得之敢不業¶
業兢兢守在已復申其說曰要於敬¶
天愛民而已耳¶
　　向北¶
向北多山田二麥尚未收黄萎弗成叢定無五分酬近¶
京實勝此幸因宿雪稠豈其百里隔雪澤頓爾殊(叶/)禾¶
黍則畢種亦得甘膏優無處不課農憑輿為増愁¶
　　命新授山東巡撫明興往查去嵗被水州縣奏至¶
<pb:KR4f0005_WYG_369-26b>¶
　　　詩以誌事¶
庸臣既作弊民艱自不報(國泰前在山東巡撫任内貪/婪勒索于易簡身任藩司甘)¶
(為欺飾昨被御史錢灃参奏命和珅劉墉往審果實因/念該省被水笑黎必未據實查勘奏報遂令新任巡撫)¶
(明興與藩司孫士/毅前往分途履勘)亟命新任者速往查無告猶恐迫不¶
及加賑繼頒詔(繼念目下加賑將畢明興等奏報需時/即持降㫖將曹兖等屬無論極次貧民)¶
(再行展賑/三個月)今接遞飛章果有向隅號(兹據明興奏曹屬/城武及濟寜金鄉)¶
(魚臺等處地當下游災情較重請酌借口粮接濟並將/被災已未涸出地畝分析開單奏報葢明興尚未接奉)¶
(加賑之㫖故有此奏今計已奉到因諭令/董率所屬實力遵㫖妥辦毋使一夫失所)黄水所經過¶
<pb:KR4f0005_WYG_369-27a>¶
數縣深淤淖二麥既失望大田艱耕到哀哉昏墊黎胡¶
被異常澇加賑有滿期冬春更宜料(束省被水地方已/經涸出者應飭酌)¶
(借籽種及早赶插其未經涸出不能播種者即一面開/賑以資接濟又思展賑至七八月亦畢今冬明春之間)¶
(災民口食仍艱應如何酌量加/思令明興臨期再行奏聞請㫖)帑項所弗惜安民斯最¶
要申命爾其蘉南望増慚悼¶
　　望白龍潭有作¶
戊戌夏初旱命禱䝉¶
神賜(戊戌夏久不雨攝京兆事胡季堂奏石匣白龍潭/向來求雨輙應即命其偕御前侍衞徳保往禱蛡)¶
<pb:KR4f0005_WYG_369-27b>¶
(日甘霖果霈因發内帑萬金鼎新祠宇並/於己亥年親詣展誠有龍泉寺瞻禮詩)因命鼎新祠¶
己亥親詣寺今春覺闕澤亦差請雨吏漠然竟無應後¶
乃四寸暨旬餘復三寸究未優渥遂誠通或弗通再三¶
凟匪誼近更炎暵増渇望&KR0584;霖繼兹當過靈境瓣香仍¶
遣致百神代¶
天工職在敷民恵庶幾霈甘膏調幕惟滋愧¶
　　陣雨(五月十/四日)¶
陣雨來西北豐隆列缺施忽然落雨片倐爾捲風絲徒¶
<pb:KR4f0005_WYG_369-28a>¶
有歊炎意而無救旱資祖成増盼句莫當(去/聲)解嘲辭¶
　　出古北口詠事¶
古北今成夜户開山莊避暑復兹來有懐莫致雄闗守¶
無黨惟欣王道恢沙壓水衝餘廢址巖梯嶺冠尚存臺¶
弗資民力那能此似此勞民信可咍¶
　　闗外¶
昨日雨由東北過雲脚行山亦恒理凹坂漸車畧餘濘¶
紗衣破寒度迤邐谿弗致漲田受益髙下禾黍芃如洗¶
<pb:KR4f0005_WYG_369-28b>¶
雖為澤惜欠渥優每不知足自責已絜矩人情胡不然¶
為君難此一端耳¶
　　常山峪行宫三疊舊作韻¶
黄土纔過嶺(青石梁東為黄土/嶺過嶺即常山峪)常山見目前蹕途數里¶
近行館一溪邊知路步幽徑據林梯翰筵耐他今日景¶
伴我古稀年野鳥殷勤語閒花自在妍¶
聖蹤欽想像瞠若敢云肩¶
　　山雨(五月十/七日)¶
<pb:KR4f0005_WYG_369-29a>¶
山雨渾無定可期昨宵今曉疊霏絲逮今又復一時灑¶
入地原艱二寸滋却已霑衣羣僕怨幾曽潤稼老農嘻¶
人情忖度為田處無定心如之望之¶
　　至喀喇河屯用前作韻¶
按頓行程有定期平泉駐蹕冐烟絲山溪&KR2535;迤何妨濘¶
黍壠青蔥亦頗滋呈馬驪黄多繹繹(向例上駟院於春/月即驅御馬至此)¶
(牧養以備行圍故乙酉詩/有月駟雲螭呈内廄之句)迎鑾賔客總嘻嘻雨兼年老¶
乘輿至一詠舊詩却愧之(昔年自啟駕至行圍皆乘馬/故有跋馬却輿輦廿年一例)¶
<pb:KR4f0005_WYG_369-29b>¶
(便之句今年逾古稀/又適遇雨因罷䇿騎)¶
　　山東巡撫明興報得透雨詩以誌慰¶
燕齊近接境大都均望雨齊有黄水災民間自更苦加¶
賑縦補苴豈似霑膏溥兹報夏至日渥優被甘&KR0584;(叶興/明)¶
(奏報五月十一日自曹州至濟寧逯次得遇&KR0584;雨竟日/入土深透大田暢遂晚禾雜糧悉皆赶種曹州濟南泰)¶
(安兖州東昌濟寕臨清等府州屬俱稟/報於是日得雨五六寸至八九寸不等)此間亦細霏弗¶
及東省普然祗利涸田未涸原艱楚南望託憂思何日¶
民安堵¶
<pb:KR4f0005_WYG_369-30a>¶
　　灤陽别墅¶
行宫有餘暇灤水必一渡别墅河之陽曠覽山川趣今¶
年灤水弱木彴接㟁路青苗鋪阪田待澤誠甚遽以此¶
意徬徨掞藻無佳句¶
　　題翠雲堂¶
階下蕭槮列四松飄然皓友又相逢衣巾不覺當夏冷¶
枝幹寧須過雨濃近砌如張青繖葢逺峯猶露緑芙蓉¶
翠雲設與山雲合尺澤應教蘇渇農¶
<pb:KR4f0005_WYG_369-30b>¶
　　虬葢亭¶
一笠孤亭别幾時森森老幹長孫枝今朝雨後凉生座¶
不藉喬松風入之¶
　　晚雨¶
晚雨作止凡數陣頓盈溝澮㶑蹄涔雖云其涸可立待¶
究滋禾頴與麥鍼入夕雲捲東南去過望月上喬松陰¶
不足為慰仍増盼僕從却喜無潦侵¶
御製詩四集巻九十¶
