# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:18.436322
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷九十一
<pb:KR4f0005_WYG_369-1a>¶
欽定四庫全書¶
御製詩四集巻九十一¶
　古今體一百十八首(壬寅七/)¶
　　至避暑山莊即事得句¶
宿雨清塵度嶺郵府今承徳昔興州人勤農賈滋而庶¶
户有絃歌教以修(學政金士松嵗試承徳府生童/甫畢率領諸生於是日迎駕)冉問¶
孔云斯正合李唐趙宋此䏻不撫時益切持盈志¶
曰奉無私莫外求¶
<pb:KR4f0005_WYG_369-1b>¶
　　永佑寺瞻禮¶
山莊¶
皇祖創垂崇到必䖍瞻申緬衷詎祇¶
几筵欽舊蹟益思宵旰朂微躬渇懷傅説霖為雨漫擬¶
重華薫鼔風塞外行宫奉¶
神御皇淸威徳古誰同¶
　　冩心精舎¶
書屋曰寫心問心如何冩繩繼固瞠乎安阜總茫也即¶
<pb:KR4f0005_WYG_369-2a>¶
如河之决瓠子歌愁惹屢望屢僨事絶望益没把(豫省/堵築)¶
(青龍崗漫口屢敗扵垂成故有絶望之什然無坐視之/理因命扵上㳺南岸履勘地勢為改絃更張之計嗣據)¶
(阿桂奏請扵南陽三堡至商邱添築南堤一道開挑引/河導水下注商邱歸入正河大溜勢必全掣約扵秋冬)¶
(間峻/事)改絃别引河成在秋冬者此際豈真恝我豈民誠¶
捨¶
　　題鑑始齋¶
萬法誠誰是不遷齋題鑑始尚依然㓜齡十二承¶
恩處瞥眼流陰六十年¶
<pb:KR4f0005_WYG_369-2b>¶
　　雙松書屋¶
伯夷聖之清叔齊豈不似如讀孟子書二老宛在此我¶
偶坐謖隂聲色摐忘矣去嵗與今年由来不隔耳¶
　　煙雨樓對雨¶
西南雲起有雷鳴眨眼天中雴雨傾竪灑横排亟暢意¶
繁絃急管莫形聲八牕那得珠簾捲四宇紛披銀竹晶¶
略釋渴憂生逸趣髙樓今日善循名¶
　　青楊書屋¶
<pb:KR4f0005_WYG_369-3a>¶
玉塞青楊殊白楊櫛櫛銀雲葉獨小其下樸屋搆三間¶
樹老因之屋亦老太古以來風月枝秋與吟蛩春與鳥¶
却笑建木及靈椿等間名被人間曉¶
　　對山齋¶
山莊無處不山齋而齋對山特名此却非崇岡峻嶺叢¶
青蓮島上數峰耳詭石玲瓏假借堆久假不歸則真矣¶
大者勝弗如小勝濟勝者應悟是理¶
　　留京王大臣奏報得雨詩以誌慰¶
<pb:KR4f0005_WYG_369-3b>¶
邇看雲起毎從南得雨兹欣唘奏函春夏霑膏内勝外¶
西東度寸二和三(今年春夏之間京南已被膏雨近京/雖兩次被雨尚欠優渥然闗内較勝)¶
(闗外兹留京王大臣奏京城於十七日亥時至十八日/寅時得雷雨數陣城西約有二寸城東  約三寸餘)¶
麥収已畢禾滋長旱象雖消豐敢談批摺正斯對嘉&KR0584;¶
從來扵澤豈辭貪¶
　　山雨(五月十/九日)¶
山雨自西南今畨勢甚酣厯時已過二度寸不惟三激¶
地噴銀沫飛空掩翠嵐沃心愁畧釋稼穡作真甘¶
<pb:KR4f0005_WYG_369-4a>¶
　　溥仁寺瞻禮¶
祇園歴六十年陳肯構扵斯合鼎新(溥仁寺自康熈癸/巳䝉古王公等為)¶
(迥甲皇祖㳟祝六旬萬壽所建計今又遇/    爰勅所司重新丹艧亦誌堂構之意)恰值丹青兹¶
慶落因来瞻禮致誠申渡河多稼迎眸潤過雨千峰著¶
意皴免賦以三蠲漕二(下額皇祖時曽特頒恩諭將天/    賦三年輪免一週其各省)¶
(漕米御極加恩分作三年輪免一次實亘古未有之曠/典余    以来扵丙寅庚寅丁酉三次蠲免天下正賦)¶
(丙戌庚子兩次蠲免各省漕糧亦惟仰/體    皇祖仁愛之心敬承無歝云爾)繼繩亦曰溥¶
前仁¶
<pb:KR4f0005_WYG_369-4b>¶
　　安逺廟¶
始自逺人徠(先是癸酉冬都爾伯特台吉䇿楞等率衆/來歸甲戌秋輝特台吉阿睦爾撤納和碩)¶
(特台吉班珠爾又各率數萬人來歸若而人不可使占/居喀爾喀地於是始議兩路進師既而定伊犁闢新疆)¶
(嵗乙酉遂仿伊犁固爾/札都綱建廟額曰安逺)非期疆宇恢蹟乖成事順功就¶
頼¶
天培(西師之役自乙亥春兩路進兵遂擒逹瓦齊定準/噶爾諸都無何阿睦爾撒納叛逃逆黨煽附丙子)¶
(春我師追討阿遂竄跡哈薩克嗣哈薩克稔其反覆謂/擒賊自効阿遂隻身竄入俄羅斯竟伏㝠誅又回部大)¶
(小和卓木久為凖噶爾所拘我師既定伊犂釋其囚㤙/撫之乃二酋孤恩助惡屢抗官軍頼    天恩助順狡)¶
<pb:KR4f0005_WYG_369-5a>¶
(謀莫逞二酋逺遁入㧞達克山其汗素爾坦沙殺賊函/首以獻回部悉平西陲㡳㝎盖屢變屢安適成我事詳)¶
(見所著/問惑論)責實誠幸耳循名豈易㦲伊犂耕作闢保泰慎¶
籌裁¶
　　札什倫布廟再疊庚子韻¶
由來芥子納須彌底論仰荒與俯釐見説福資三乘力¶
衹圖慈濟萬靈熙堂中貝葉飜宗教階下禪林長慧枝¶
舊果前縁一相證有為法豈及無為¶
　　題宜照齋¶
<pb:KR4f0005_WYG_369-5b>¶
一帶尋北寺例由山徑迴齋仍今日入人是隔年來耐¶
可時宜矣寧惟夕照㦲設云虚應物心鏡豈須臺¶
　　却炎榭¶
邇來雨後覺風涼飜以紗衣换葛裳虚榭却如有所語¶
(去/聲)莫觀其暫請觀常¶
　　就松室有㑹¶
種松老何時就松室自老室以土木成豈解就之好則¶
人使就之半樸半屬巧我來坐松隂復有就之道誰主¶
<pb:KR4f0005_WYG_369-6a>¶
更誰賓松室兩不曉¶
　　千尺雪二絶句¶
初來望雨懶吟詩既雨斯來又一時落漲挾沙頓改色¶
薛昭綘雪畧同之¶
卜築山邊復水邊臨流摘句亦多年拈鬚已是古稀者¶
耳裏清音不異前¶
　　玉琴軒¶
山中富流泉隨處皆可引激石必成聲聲如調玉軫太¶
<pb:KR4f0005_WYG_369-6b>¶
古即有斯律吕鳴無盡雷氏造詎然鍾子知豈允設擬¶
五絃揮解阜以為凖¶
　　寧靜齋¶
山以靜為體夏因長故寧小年於此度陋室似其銘適¶
矣觀物理慙哉何徳馨非闗武侯緬致逺亦當停(用戒/得堂)¶
(記/意)¶
　　題文津閣¶
四庫欣看首部成文淵曾是宴儒卿(今年春仲經筵以/四庫全書第一部)¶
<pb:KR4f0005_WYG_369-7a>¶
(告成皮文淵閣即於是日賜總裁總纂/總校分校提調等宴并陞叙頒賞有差)經營已異初草¶
剏次第堪循舊課程曾鞏黄香豈此到唐圅漢畧較他¶
贏六年期固非遥耳(四庫全書第一部已成其第二三/四部分度盛京之文溯閣山莊之)¶
(文津閣御圖之文源閣者據館臣等奏通/限六年全竣行見装潢貯間次苐觀成云)楠架行將插¶
以盈¶
　　趣亭¶
假山新壘作古石似天成根帶樹叢長(上/聲)竅穿花蕋榮¶
斯誠育物趣益契對時情映閣増清聽文津淙底鳴¶
<pb:KR4f0005_WYG_369-7b>¶
　　月臺¶
石麓東頭搆月臺廣寒宫殿映遥開謾訾杜撰成粉¶
本原自襄陽帖裏来¶
　　河南巡撫富勒渾奏報得雨詩以誌慰¶
豫齊接境夥農田齊報優霖尚豫懸兹接撫臣馳驛奏¶
遍霑膏澤各州連(富勒渾奏蘭陽儀封等縣於五月十/一日自夘至申大雨滂沱入土十分)¶
(深透且隂雲濃宻霑被必普秋成可期豐稔即修河在/工夫役亦可解除炎蒸之氣得以盡力工作覽奏稍慰)¶
(更殷軫/念云)聚夫兼免疫疾苦晚稼猶資與翼鮮額手南瞻¶
<pb:KR4f0005_WYG_369-8a>¶
為民慶不惟生慶更生憐¶
　　哈薩克馬¶
哈薩克馬多無萬古稱大宛實訛傳(哈薩克多善/馬舊傳即古)¶
(大宛者非向有讀史記/大宛傳詩已辨其訛)向北益冷向南暖冬時牧¶
近伊犁邊亦不驅逐薄取值(哈薩克在伊犂西北/冬時許逰牧近邊隙)¶
(地所牧馬百中取一仍禁我/人司其事者需索以示柔逺)仍禁需索行多年去¶
嵗雪大馬羣佚入我土爾扈特田王奇里布乃查¶
出弗敢隠匿明報焉駐塔(爾一急呼/為  字)巴(哈一急呼/為  字)¶
<pb:KR4f0005_WYG_369-8b>¶
臺大臣奏佚馬盡付哈薩還守法尊上有如此是¶
誠可嘉恩㫖宣(駐塔爾巴哈臺大臣恵齡奏據鄂/倫布拉克地方卡倫侍衛額門轍)¶
(呈報哈薩克因上年雪大馬羣佚入土爾扈特者/二百餘匹其屬下人隠匿未報經該親王奇里布)¶
(查出呈明賠還倒斃馬匹送交哈薩克領回其隠/匿未報之羅卜藏占巴等十四人審明分别治罪)¶
(土爾扈特以隣境佚馬弗敢攘取守法尊/上實為可嘉因降㫖奬勵并加賜緞疋)古來若¶
輩胥化外相與奪攘為矯䖍守在四夷尚弗暇或¶
且内㓂滋邊患昔誌伊犁見大意(戊寅嵗勒伊犁/碑文曽以伊犁)¶
(既歸版章久安善後之圖要焉然屯種萬里外潜/移黙運    上蒼鑒之惟奉時相機不敢逆料云)¶
<pb:KR4f0005_WYG_369-9a>¶
　(云今二十餘年歴久益安逺藩奉法恭順如此實/荷    上天嘉佑予惟益凛惕乾日慎一日耳)¶
何其歴久兹益安¶
天佑人歸實徼倖以此憂盛増惕乾¶
　　西峪¶
山莊駐五日西峪今始到一因懶逰興一因籌政要似¶
此實麤疎名山得毋笑雨餘趁爽涼遂與窮䆞窱謖籟¶
落喬松可聞不可貎有欲無欲間胥可觀其妙¶
　　　碧峯寺¶
<pb:KR4f0005_WYG_369-9b>¶
門對碧峰寺以名有松蒼翠有泉清不教僧住汚淨域¶
儘許鹿來守化城到此即空還即色邇時宜雨亦宜晴¶
心閒那更禪心悟觸目消閒七字成¶
　　味甘書屋口號¶
竹爐到處學江南書屋因之號味甘泉固尚甘茶尚苦¶
其間調劑義應探¶
　　　題有真意軒¶
萬壽山軒曰無盡避暑莊軒曰有真方寸之心祇一意¶
<pb:KR4f0005_WYG_369-10a>¶
有真無盡何其紛然而有真乃無盡設其有盡無真存¶
一而二而二而一誠其意者思斯文¶
　　對畫亭¶
是畫原恒對是亭亭情畫意兩冥冥多斯對者如鑿竅¶
混沌因他太不寧¶
　　題秀起堂¶
西峪斯堂稱冣髙不恒至慮衆人勞可無逸句酬超景¶
却異閒情著廣騷露潤風涼心畧慰林清坂緑意方豪¶
<pb:KR4f0005_WYG_369-10b>¶
自維課雨量晴裏一嵗舒眉得㡬遭¶
　　振藻樓口號¶
雖云果實由花藻花用應輸果用資樓額振誠因即景¶
家丞庶子尚當思¶
　　靜含太古山房¶
山房藏委宛既狹中亦宏容房可三間祛華惟樸楹可¶
以延遥目可以澄素情我昔来逰此與之太古名然自¶
太古来原有此亦誠恰值小年長宜靜絶外營而我勑¶
<pb:KR4f0005_WYG_369-11a>¶
㡬人耽斯恐過生¶
　　山鹿¶
山鹿似海鷗傍人咫尺逰秋肥學虞即逺見便林投¶
　　題坰牧玉韘¶
薄言駉者有駰騢馳射匪資御以車體正心平繹深義¶
經和記總訓無邪¶
　　咏木刻屏¶
有鶴山莊不剪翎任其飛去任居停胎仙惜此經雕刻¶
<pb:KR4f0005_WYG_369-11b>¶
木鴈同他却肖形¶
　　　右鶴¶
角弗解而毛弗毨食苹林下自相尋似呼牕外&KR0008;&KR0008;者¶
勝爾全無避害心¶
　　　右鹿¶
　　浙閩總督陳輝祖奏海塘開濬引河工成詩以誌¶
　　　慰¶
近年北坍沙海塘險吃𦂳雖命築塊石成事難期近(浙/江)¶
<pb:KR4f0005_WYG_369-12a>¶
(海塘自壬辰春以來沙痕漸覺北坍深為厪念庚子南/進親臨閲視飭該督撫扵老鹽倉一帶改建石塘母惜)¶
(工費雖據奏報次第建/築而蕆事尚需嵗月)潮汐日夜来慮害言不忍況逼¶
范公堤迴瀾漸侵損築埽以挑溜無奈雄波惷督臣與¶
司道集思籌疏引乃扵頭圍處開河吸溜凖相機遂放¶
流赴壑勢成允(陳輝祖奏西塘頭圍為江海交接之處/漲沙至十餘里横江截海阻隔水道以)¶
(致范公塘東日漸搜刷章家菴西沖擊激墈固與藩司/盛住海防道周克開等悉心講論將頭圍提出沙灘聞)¶
(挖引河一道待山水暴注時聞放借其奔騰之勢順流/攻沙一面辦理一面奏聞隨扵三月二十一日乘山水)¶
(漲發該督率同司道等親徃開放火溜直趨引河兩岸/沖塌寛深范公塘一帶正溜開向南行漸有南坍北漲)¶
<pb:KR4f0005_WYG_369-12b>¶
(之勢等語陳輝祖辨理此事甚合機宜因加恩給還總督/原品頂帶其司道以下在事人員併查明交部議叙以)¶
(示奬/勵)可冀漸南坍鉅工茲安穩覽奏實欣慰奬藉酬勞¶
敏佇俟石塘鞏兹猶厪念軫¶
　　荷二首¶
近玩居然代逺觀又看五沃發前灘昔年季夏今仲夏¶
氣候漸移此一端(往年熱河荷花扵六月始開今五月/下旬已放向甞為氣候詩有或者人)¶
(煙輳以致黙轉旋之/句即此亦見一端)¶
文綵鏤金體嬝風無薫香氣不夭紅試看出水净真度¶
<pb:KR4f0005_WYG_369-13a>¶
書法全標李鎮東¶
　　題所仿倪瓉獅子林圖五疊前韻¶
山自圍房水㵼渠圖成題已五畨書雖云仿彼真慙彼¶
不曰知予當罪予喜有野禽歌宛轉又看小木長(上/聲)扶¶
胥一時偶爾抒閒興那較迂翁如不如¶
　　逰獅子園¶
六嵗時初來此居(予自六嵗時初隨十餘皇/考居此園計今六    年)何當七十¶
二還餘老年偏憶少年事今日仍猶昔日予内聖外王¶
<pb:KR4f0005_WYG_369-13b>¶
學瞠若¶
祖功¶
宗徳任肩諸獅圜敬仰¶
前題額(圍名賜額皇祖/御筆    也)重搆獅林覺恧如(近肖倪瓚吴/中獅子林扵)¶
(山莊并仿/其圖弆之)¶
　　題樂山書院¶
樂山仁者事山以靜為徳靜亦仁之端三一一三即仁¶
靜存乎心山實為境域心境更非二渾一在已克樂豈¶
<pb:KR4f0005_WYG_369-14a>¶
繫峯林五言識規則¶
　　忘言館¶
書館稱樸不稱華小斵三間而已矣背峙翠屏嶻薛山¶
面横素帶清泠水智仁合撰趣有餘放彌巻退妙無已¶
曰合忘言未易忘舊詠新題紛視此¶
　　待月亭口號¶
逰山馳驛屢吟詩(余扵逰覽寓意不留尹繼善嘗有/馳驛觀山之喻向曽屢詠及之)寓¶
意不留語素知小坐便行消半刻㡬層巖月待於斯¶
<pb:KR4f0005_WYG_369-14b>¶
　　妙髙堂¶
髙言山之體妙言山之用體固迥出羣用亦堪娱衆¶
出羣自靜標娯衆在清供體用夲互資清靜原相共¶
設非澄懐對率難契幽綜¶
　　草房¶
巖房猶自號誅茅筮得天山上九爻却憶窮簷多凍餒¶
憂同饑溺那䏻抛¶
　　松柏室¶
<pb:KR4f0005_WYG_369-15a>¶
松是向長柏禽慶分明異姓弟和兄笑他五嶽名山到¶
(謂向/禽)玉塞獅峰可識名¶
　　題含青齋¶
山城迤邐入巖扄路便山齋小憇停隔嵗由他自生白¶
憑忩詔我尚含青槲楓底用分殊品松柏終看有卓形¶
似此一塵不到處何當静坐玩羲經¶
　　松霞室¶
户外青霞非赤霞虬枝百尺上盤拏南樓小幀張屋壁¶
<pb:KR4f0005_WYG_369-15b>¶
(壁間所張長松圖女史/陳書畫自號南樓老人)相印精神本一家¶
　　挹秀書屋¶
書屋無過十笏寛固非鄴架插多般偶然一巻閒披覽¶
亦覺其中秀可餐¶
　　得趣堂¶
大食玻璃忩牖糊千巖萬壑景来輸坐看罨畫無窮趣¶
得自他乎得自吾¶
　　熱(六月朔/日作)¶
<pb:KR4f0005_WYG_369-16a>¶
初至山莊得陣&KR1204;渥潤三寸已不啻其後雷雨縱間作¶
旋落旋晴日三四塞外春夏之交旱小霑究仍欠優暨侵¶
尋弗雨又過旬竟覺炎敲騰暵勢禾黍雖已㧞苗齊五¶
日不雨將萎地近京畿南屢報澤(留京王大臣及順天/府尹直𨽻縂督屢據)¶
(奏報雨澤而此間經/旬炎暵殊切盼望)逺澤安能為近濟適來適值為民¶
憂斯吾責豈他人事¶
　　晴碧亭憶舊¶
萬壑松風山之隂枕溪有亭曰晴碧我年十二隨至此¶
<pb:KR4f0005_WYG_369-16b>¶
即¶
指殿旁為賜宅望見¶
御舟泊亭畔¶
呼名趨下層巖璧¶
顧謂勿疾恐蹉跌是即初䝉¶
恩眷日即今步履偶借扶那復騰蹌徤如昔白頭宫監¶
消磨盡祇有巖松足為質左右無人知此者六十年遥¶
迅瞬息而我勿言更誰言永朂愓乹酬¶
<pb:KR4f0005_WYG_369-17a>¶
祖徳¶
　　晚雨(六月初/一日)¶
向晚山雲四面鋪盆傾片刻霽斯須平岡劚土剛霑寸¶
不為(去/聲)慰㦲祇益吁¶
　　題王䝉長松飛瀑圖¶
山莊壁著王䝉畫見少因題七字詩設使石渠閲真賞¶
謂當無暇及扵斯(是圖飛泉出壁雖别具生面而筆法/㣲嫩恐非山樵真蹟向曽題詩誌之)¶
　　題戒得堂¶
<pb:KR4f0005_WYG_369-17b>¶
泐筆壬寅尚欠詩山莊莅止已多時曽無¶
羲畫髙輝宇(是處為新搆故無/    皇祖御書)宜有藐躬祖述詞(見堂/記)雨¶
鮮庭莎緑猶淺雲生峯樹白徒披即今函望甘霖得此¶
得又安䏻戒之¶
　　問月樓¶
東&KR0656;欝嵯峨髙樓出樹科每因先見月最愛俯臨波弗¶
計滿和半多供吟與哦如誠云致問不離(應作去聲/讀見月令)畢¶
云何¶
<pb:KR4f0005_WYG_369-18a>¶
　　來薰書屋口號¶
清泠書屋玉壺冰避暑真稱此絶勝風自南來正薰也¶
解吾民愠又何曽¶
　　佳䕃室¶
邇日炎蒸劇都因弗雨然室猶嘉䕃下忩唘爽風延不¶
必揮羽扇耐堪披蠧編摛詞惟望澤此是我心懸¶
　　夜雨(六月初/四日)¶
昨晴已無望夜雨忽驚夢乙更至戊籌時疎時宻羾殷¶
<pb:KR4f0005_WYG_369-18b>¶
雷空宇聞颯爽輕帷送忽覺瓦簷間琴筑紛響弄疑夢欣¶
却真曉庭土香貢¶
　　朝晴¶
夙興不能眠那得農圃問命人闕地看入土霑四寸兹¶
乃山岡上平川更無論禾黍苗已齊迴蘓助長迅餘澤及¶
原鹿新草飽芳潣(今嵗塞外覺旱草未長齊此/不惟益農盖無物不被澤也)¶
　　招涼榭二首¶
上伏於斯稱憩陪緑隂碧草浄無埃新涼問作何招得¶
<pb:KR4f0005_WYG_369-19a>¶
昨近都縁過雨来¶
謾云心靜自然涼心靜還因協雨暘今日方知榭佳處¶
水風清拂葛衣裳¶
　　觀瀑¶
聼逺觀為近耳目力各殊目官司色也耳官則聲乎逺¶
聲雖早聞清濁本一模近色縱遲覩妍&KR1126;差弗誣以是較¶
觀聼觀為親切夫聴言要觀行宣尼示良謨而吾於觀瀑¶
仰緬¶
<pb:KR4f0005_WYG_369-19b>¶
聖同符¶
　　題山近軒¶
一&KR1204;䏻消萬斛愁軒稱山近得來逰林迴生意纔逭旱¶
籟挾凉聲颯似秋㸃砌依然欣雨落歸峰故爾惜雲流¶
殷雷未放十分霽渇亟吾仍冀霈優¶
　　清娱室¶
山莊半月始臨吾疎懶由来有是乎書室潤芳延萬景¶
清娱今日識清娱¶
<pb:KR4f0005_WYG_369-20a>¶
　　簇竒廊口號¶
詭石危峯盡態竒飄然欲墮更安之其安以正本無事¶
說與兵家當曉斯¶
　　延山樓¶
巖廊過竒處山樓得延所其延乃在安理㑹扵斯可唘¶
我八忩虚納彼萬峯岨是謂不速客敬之吉易語¶
　　古松書屋作歌¶
古松不計閲世年少言應在三代前秦松漢柏名炫久¶
<pb:KR4f0005_WYG_369-20b>¶
到此安能齊臂肩大椿建木徒稱謂豈如歴刼仍見蒼¶
龍蟠古松於我誠有縁其下築屋纔一間亦不頻至至¶
則弗忍去羲皇以上風月與我相周旋試問羲皇以上¶
民物為何若古松無言惟以謖籟傳曰築屋已失之而¶
況更有斯問焉¶
　　題永恬居¶
癹骩披叢樾巉巖歴衆崦乍如雲闢闕遂見樹籠檐樸¶
斲緬¶
<pb:KR4f0005_WYG_369-21a>¶
垂教淵襟契引潛寰區同樂利永沐¶
聖恩恬¶
　　素尚齋¶
仍步巖廊上山齋宛在兹古稀有二矣¶
祖徳敢忘之修已即為政勤民要課時如云敦素尚却¶
覺費新詞¶
　　塞湖泛月¶
晚雲欲㪚䨲光披湖面荷風馥馥吹一以乘涼一泛月¶
<pb:KR4f0005_WYG_369-21b>¶
知魚磯畔放舟時(每年泛月率/從此登舟)¶
雖是平臺却是舟(青雀舫上有平臺/既髙益耐延月)倚欄延得素光流¶
滮湖夜景何多讓妥帖横陳煙雨樓¶
風自清涼露自濃蘭橈桂棹儘從容錘峯月與武列水¶
太古如斯今適逢¶
澄觀上下一圓鏡孰是漪紋孰魄輝懶更廣寒徵細故¶
摛詞意祇契精微¶
　　題雕漆愛蓮盒子¶
<pb:KR4f0005_WYG_369-22a>¶
漆已十人諌雕寧三代知増華驚後世返樸左斯時花¶
對濓溪老圖成君子辭設云工執藝道古意猶宜¶
　　偶見¶
肩輿問景傍山行偶見羍麑樹根委試尋其母那見蹤¶
應畏人多避林裏弱毛淋滲尚帶濕脆支竛竮未能徙¶
終日無乳將餓斃設遇野狐且囓死命人遥立䕶視之¶
待其母來領去耳其㦯牝鹿㤀相尋抱去乳育亦誠美¶
纔過半時視者報牝鹿出林旋顧子䑛之哺之腓字之¶
<pb:KR4f0005_WYG_369-22b>¶
須㬰能行隨去矣吁嗟獸尚有天倫儼若人害弗知是¶
扵物不忍有若斯況敢酷吏聼用彼時臨大暑思及此¶
　　詠弋鳬玉韘¶
鷄鳴刻鏤寫風詩每以闓弓更有思設使射鳬隨箭落¶
亦奚藉彼繫絲為¶
　　詩弋鳬與雁疏弋謂以繩繫矢而射也以繩繫矢其¶
　　矢去已弗能直且速設浮扵波之鳬雁或可偶用¶
　　之若列子所謂連雙鶬扵青雲之際在文人甚其辭¶
<pb:KR4f0005_WYG_369-23a>¶
　鋒巧為比喻則可若謂實有其事試思青雲之髙其¶
　繩應用㡬許長䋲長必牽矢勿速即無絲䌓之箭亦¶
　不能髙至青雲之際安䏻命中皆所謂未見顔色之¶
　言耳今林吉又冰魚者實用此術盖鑿氷成孔魚過¶
　其下义之使帶繳而去復至一孔復又之三四义其魚¶
　即可取然其繩長亦不過數十丈而已此親問义魚¶
　人而知者夫青雲之髙豈衹數十丈而已哉因並記¶
　扵此¶
<pb:KR4f0005_WYG_369-23b>¶
　　題宋澄泥天馬硯¶
墨鏽漬來㡬百春是泥是石孰知真欲詢潑墨金壺客¶
(硯背刻金/壺二字)金馬可如待詔人¶
　　赤子心¶
皇祖避暑山莊詩辛夘同我七十二(莊三皇祖避暑山/    十六景詩成)¶
(扵康熙辛夘計/今七十二年矣)而我十二扈¶
蹕來即今花甲正週暨(康熙壬寅嵗余年十二扈詳見/蹕至此今瞬息又週壬寅)¶
(晴碧亭/憶舊詩)其間憂樂實紛㦲緑水青山本無事雖然¶
<pb:KR4f0005_WYG_369-24a>¶
聖日照萬年谷陵豈共光隂逝願言不失赤子心羮墻¶
恒見亹繩繼¶
　　水月精舍¶
平岡上搆舎其下臨碧水水與月契友題額乃所以然¶
必當夕逰方可領其美我則偶乗興日中率莅止是乃¶
實孤名曰寓意而已¶
　　緑雲樓¶
巖樹雖髙樓更髙近林逺樾景無逃緑雲設與山雲合¶
<pb:KR4f0005_WYG_369-24b>¶
嘉&KR0584;即應大霈膏¶
　　澄觀齋¶
設曰觀為能則澄應是所即如我與物相資如律吕言¶
同尚弗當言異更不可在我曰觀物在物曰澄我(叶/)物¶
我兩㤀時澄觀誠緒語¶
　　翠雲巖¶
層巖有樹樹如雲生翠誰為㸃染紛石自不知林自若¶
安名立字任云云¶
<pb:KR4f0005_WYG_369-25a>¶
實以為虚有若無何曽定相(去/聲)許人摹箇中如有君稱¶
者傅號應從椘左徒¶
　　喜雨(六月十/三日)¶
昨曉即生雲終日隂醖釀入夜始細霏今晨更酣暢時¶
宻復時疎過午晴未放既優亦既渥盈尺殊難狀囬憶¶
己夘嵗值旱驕陽亢三冬既闕雪春夏徒雨望步禱謁¶
南郊䝉¶
佑嘉&KR1204;貺其日同兹日(己夘嵗六月十一日躬舉得雨/大雩迴自南郊於十二日)¶
<pb:KR4f0005_WYG_369-25b>¶
(正與今嵗月日相同而今嵗上年冬雪既優春夏亦屢/得雨澤不過未十分霑足耳是以並未舉行    大雩)¶
(之禮兹自十二日夜雨逹旦至次日木/申問未止更為霑足恰與己夘同日云)而兹實勝向屢¶
雨春夏逢所欠霑足償此畨乃大霈歴久被應廣京畿¶
及北塞秋收庶其諒額手慰益懼祈年勤輔相¶
　　喜晴¶
一晝夜雨適可矣今日快晴良足喜朝猶聚㪚雲霏絲¶
卓午西北風隨起薈蔚漸歛露曦光天宇空澄翠藍洗¶
剛逭懼旱虞作霖一心無定自咎爾雖然躁急鮮雍容¶
<pb:KR4f0005_WYG_369-26a>¶
勤民不知疲樂此¶
　　詠宋端石三十六洞天硯¶
端溪古石宋時製式是玉堂翰苑珎意寓洞天三十六¶
伊人應厭利名人¶
　　㸃竄張照書聨語二句因口占促成¶
侍臣聯句猶粘壁前席無端畧憶初似此精神䏻永注¶
(毎省照書如甫就墨潘未乾/此精神所注非趙董所能也)謂他趙(孟/願)董(其/昌)或難如兩¶
言即景未詳孰(照書聯云四面有山皆入畫一/年無日不看花不知誰所作也)五字¶
<pb:KR4f0005_WYG_369-26b>¶
返躬因易予四海有民皆視子一年無日不看書(起句易四字對/句祇易一字)¶
　　陣雨(六月/望日)¶
昨朝雲㪚盡今曉日騰光&KR0342;晚隂西北敺風雨霈霶旋晴¶
真是幻當夏此其常碧字新藍蔚生衣切嫩涼¶
　　泛月¶
佳蟾應在月之望况值雲開霽光放塞湖此景不可孤因¶
教青雀(舡/名)乗時漾餘縷初夕猶徘徊團輪甲夜遂朗暢¶
乍欣桂檝浮露潤何必錦帆逐風颺小部鼔吹都弗藉¶
<pb:KR4f0005_WYG_369-27a>¶
鶴唳偏宜和鹿唱稍容與便命棹還長夜為歡懼無當¶
　　霞標弗待月¶
霞標弗待月去嵗斯已然(往年夜逰山月毎扵望後登/霞標之平臺坐待月升䟦馬)¶
(而下昨嵗即未如向例故有待月常/年原有例今年勿試夜行鞭之句)萬山之中夜䟦馬¶
自覺磬控艱周旋有如銜橛亦何要身先(去/聲)習武寧渠¶
謂此焉霞標弗待月肩輿卓午宛莅止適纔雖有言或¶
者好逸為㳺語(叶/)即景婆娑興不淺未免見獵心猶喜¶
心喜其如力弗從古稀天子誠老矣四壁泐有夜逰山¶
<pb:KR4f0005_WYG_369-27b>¶
月詩厯吟祗益增慚耳¶
　　留京王大臣奏報京畿睛雨應時詩以誌¶
　　　慰¶
此間暘雨協遥繾念京師是日接郵報曰時占若冝早¶
秧已勃長晚種亦興籽(留京王大臣等奏報京師自十/三日以前得有透雨後即于十)¶
(四日晴霽早禾艽茂晚禾亦/及時趕種農民甚為歡悦)暨慰還因懼秋成尚欠遲¶
　　題敞晴齋¶
升髙䧏下㡬盤迴石户巖齋坦蕩開過雨敞懷置他往¶
<pb:KR4f0005_WYG_369-28a>¶
快情即景例斯陪峯如新濯芙蓉嫩瀑以平添絃管催¶
欲問空空生白者解増吟恩待誰來¶
　　繪韻樓¶
拾級書樓偶趁閒開忩朗景對晴山天然六法非渲染¶
氣韵超扵生動間¶
　　清綺書屋¶
綺類奢不遜清近儉則固子云與其寧訓人著章句書¶
屋曰清綺酌劑得中處綺亦弗傷華清亦弗傷素砥行¶
<pb:KR4f0005_WYG_369-28b>¶
及属文相資式如玉(叶/)俯仰契靜㑹詎惟山水趣¶
　　碧靜堂¶
過谷復登山書堂松壑間隔年猶碧靜快霽對孱顔日¶
朗林愈翠風清忩不閒摛吟惟遣興那擬破天慳¶
　　淨練溪樓¶
跨溪有室本非樓似閣居然溪上頭無水每疑名不副¶
雨餘今日練光流¶
　　食蔗居¶
<pb:KR4f0005_WYG_369-29a>¶
將謂斯為冣深矣(西北巖壑深邃庚辰秋信馬得之因/搆是居辛巳落成有食蔗末益甘之)¶
(句因以/名之)侵尋西北更深探(秀起碧静諸堂皆成/扵此後而更在西北)肩輿乗¶
興一偶到綴景問心多所慚尾美究欣窮處好漿寒頗¶
覺伏中堪回看碧静難専静應讓山居為(去/聲)指南¶
　　小許菴¶
豈闗問景與探竒容膝以安靜以宜行已立身如絜矩¶
慎微謹小亦應思¶
　　驟雨(六月十/八日)¶
<pb:KR4f0005_WYG_369-29b>¶
山雲霑䨴挾雨來始如處女後脱兔恰值肩輿谷中行¶
倒峡傾㿽紛布濩退實無當進或過油繖攴撐向前赴¶
製衣(雨衣/也)不漏莫如瓦猶喜茂林作蔽䕶須㬰亦復歸¶
山齋僕役淋濕例賞素因思行軍有若斯遲疑萬事率成悞¶
　　曉晴¶
入夜猶細霔凌晨遂快晴萬山歸&KR0008;靅四字濯光晶心¶
以籌農慰興縁即景生拈毫成五字兩目乍因明¶
　　白玉鳩頭杖口號¶
<pb:KR4f0005_WYG_369-30a>¶
白玉鳩頭刻杖扶即今健步尚非須山莊置待耆艾用¶
耆艾猶能至此無¶
　　題創得齋¶
意行茷骩宻林穿豁朗石門宛目前㡬曲野橋流水渡¶
三間迥室倚峯懸到來新境俱澄矣閲過詩詞似幻焉¶
仍復拈毫寫新㑹便云創得亦應然¶
　　枕碧樓¶
齋&KR0342;復有樓髙出衆林頭過雨青還碧如波泛不流五¶
<pb:KR4f0005_WYG_369-30b>¶
言孰今古萬頃自春秋設擬三山近真攜期羡逰¶
　　栴檀林¶
一&KR0656;横拖處平分東與西無端試升䧏便覺别髙低大¶
士相常淨栴檀林昔題由来有為法不出六如提¶
　　天籟書屋¶
書屋攴牕納衆皴悠然天籟爽心神四家畫巻収檀匣¶
(書屋内弆蔵米芾吴鎮徐賁唐寅四家畫/巻皆經項元汴鍳蔵有天籟閣印識者)笑我重儓特¶
認真¶
<pb:KR4f0005_WYG_369-31a>¶
　　雲潤樓¶
玉塞遍霑雨(自今嵗至山莊承徳府属及䝉古札薩克/地方雖屢得雨澤究未霑足至六月望前)¶
(始得&KR0584;雨各屬及䝉古地方俱十/分深透田禾暢發秋収可期豐稔)山莊正喜暘巘原都¶
蔚緑草木縂含芳拾級髙樓迥抒懐夏景長何非雲所¶
潤今日不孤望¶
　　超然宇¶
地勢北髙南向卑膠西那足並肩斯須教蘇句重提憶¶
亦在扵心自得之¶
<pb:KR4f0005_WYG_369-31b>¶
　　詠滄洲趣¶
塞上艱致水成湖自早年&KR0656;顛塘半畆則因鑿蓄然旱¶
亦若井眢雨亦如池淵&KR0584;後偶来對滄州趣澄鮮觸景¶
悟為學遑論枯扵前¶
　　再題沈周桐隂玩鶴圖¶
緑櫛桐雲爽籟披厜㕒笻杖立移時恰如處士孤山北¶
放去還應自欵之¶
　　批摺¶
<pb:KR4f0005_WYG_369-32a>¶
批摺勑時㡬政務闗綦要而扵籌雨暘更切農功劭今¶
年江以南大率時若告山陕及甘肅亦不愁旱澇京畿¶
接齊豫三省盖同調春末至夏初縱雨勿優膏逮六月¶
上旬盈尺澤方樂此地近外藩俱已渥霈報(熱河及䝉/古札薩克)¶
(地方均扵六月初八并十三等日得有透雨十/分霑足京城并直𨽻各屬亦據奏報一律普霑)齊豫較¶
却逺陸續兹奏到(昨富勒渾奏報豫省六月十一二日/大雨霶霈連宵逹旦十分透足今據)¶
(孫士毅奏東省扵六月初七八十二三等日連得/雨澤各属亦陸續具報入土深透秋成可卜等語)大田¶
及晚種均可秋成約更幸每快情未致愁霖淖雖然秋尚¶
<pb:KR4f0005_WYG_369-32b>¶
遥惟慎志敢傲¶
　　䝉古田¶
䝉古昔種田撤種委之去謂曰靠天収秋成返刈¶
穫(叶/)其去非無因㦯獵或考牧(叶/)而今則不然均¶
習耘耨務課雨與量晴不殊三農慮然實廢牧獵¶
斯亦㤀其故青海更甚兹飲酒安眠豫田獵牧俱¶
懈窮畨攘且懼(黒帳房畨人本畏䝉古今青海䝉/古耽樂圖安轉有被畨人却奪之)¶
(事而畏之經駐札西寜大臣㽞保/住奏聞因訓飭令莫忘舊俗也)喀爾喀地泠無可¶
<pb:KR4f0005_WYG_369-33a>¶
事耕作牧獵尚所勤古風猶未除新附者知耕¶
(都爾伯特和碩特及土爾扈特皆厄魯時/習耕種因撥地氣較暖地居之俾事耕牧)地道¶
不齊固却類内扎薩衣食漸富庶(叶/)版升圖安居¶
何異齊民趣隠思苟用彼豈彼先民素(䝉古語/以氊廬)¶
(為格爾以土瓦屋為拜甡版升盖拜甡之訛明/時朶顔三衛即有此語朶顔者諾音之訛向王)¶
(㑹汾有版升宜加防範之奏此相沿明季畏葸/陋習不直一哂時即笑諭彼曰兹侍從之札拉)¶
(豐阿即版升汝亦懼之乎因將原奏擲還且明/洪武初分封寧王鎮守三衛永樂䇌難時尚藉)¶
(其力因割地以償前勞後世不能駕馭致導額/森入邊遂有土木之變我朝則中外一家所謂)¶
<pb:KR4f0005_WYG_369-33b>¶
(三衛之人皆勤畊力作與編户齊民無異是今之䝉古/實非漢唐宋明所畏者比然向之䝉古尚有隨征伐之)¶
(事兹翻恐不/得其力耳)然而鮮横(去/聲)行得在失間寓中外計胥厪¶
逹者不言諭¶
　　題牙刻漁樂圖小屏¶
荻洲春水喜初生鳬藻相扵樂意盈却笑夫差違物性¶
至今吳地尚傳城¶
　　　右荻洲放鴨¶
維舟曬網緑楊叢團飲猶存上古風魚樂國中人亦樂¶
<pb:KR4f0005_WYG_369-34a>¶
微醺臉暎夕陽紅¶
　　　右艤棹浮觴¶
集網澄潭圖杜詩四民謀食各聽其鸕鷀獨惜遭敺遣¶
勞捕湖鱗自忍饑¶
　　　右澄潭集網¶
歸漁艇繫緑波涵牙寫猶贏刻楮諳角韘木盂相對處¶
(山莊所有角韘木盂皆刻屏皇祖所貽敬弆成詩紀事/深欽    示儉兹詠牙    知風俗日趨華麗返樸惟)¶
(難自增/慙恧耳)増華踵事祇増慚¶
<pb:KR4f0005_WYG_369-34b>¶
　　　右栁浦歸漁¶
　¶
　¶
　¶
　¶
　¶
　¶
御製詩四集巻九十一¶
