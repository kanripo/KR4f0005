# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:20.811708
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷四十一
<pb:KR4f0005_WYG_433-1a>¶
欽定四庫全書¶
御製詩五集巻四十一¶
　古今體一百首(戊申七/)¶
　　兩江總督書麟奏報二麥收成分數及雨水情形¶
　　　詩以誌慰¶
約報已曽逹奏書兹陳收定九分餘(前據書麟奏兩江/各屬麥秋約收豐)¶
(稔情形已悉其概兹以閔鶚元入覲來京書麟兼署江/蘇巡撫因循例奏江蘇各屬實在麥收分數内十分者)¶
(長洲元和吴縣吴江震澤常熟昭文崑山新陽太湖㕔/華亭奉賢婁縣金山上海南滙青浦武進陽湖無錫金)¶
<pb:KR4f0005_WYG_433-1b>¶
(匱江隂宜興荆溪靖江太倉州鎮洋嘉定寳山崇明等/三十州縣㕔九分及九分有餘者上年江寧句容溧水)¶
(髙淳江浦六合丹徒丹陽金壇溧陽清河髙郵東臺江/都甘泉興化寳應銅山海州沭陽海門㕔等二十二州)¶
(縣㕔八分及八分有餘者山陽阜寧桃源安東鹽城泰/州儀徵豐縣沛縣蕭縣碭山邳州宿遷睢寧贛榆通州)¶
(如臯泰興一十八州縣合計江蘇通省二麥收成九分/有餘其安徽省麥收實在分數書麟另摺亦稱八分有)¶
(餘是兩省二麥/俱屬有秋矣)更霑透雨孟仲夏可冀登秋髙下畬(江/蘇)¶
(安徽二省於四月下旬及五月初旬節次均得透雨兹/又據書麟奏常州鎮江江寧一帶於五月十三十五等)¶
(日復得雨三四五寸不等現在二麥刈穫完竣早插秧/苖青葱長發其收割少遲之處亦上緊栽種池塘溝堰)¶
(積水充盈髙下田疇秋成仍卜豐稔等語批閲之下/既為農慶而予之感沐    鴻貺亦覺倍切敬寅耳)民¶
<pb:KR4f0005_WYG_433-2a>¶
樂自應深慶爾時和當識益兢予尾批欣慰頻額手幸¶
值¶
天庥敬以居¶
　　招涼榭¶
今年霑雨早晨夕尚微涼邇来晴始定雲浄晅日光卓¶
午乃覺炎爽榭坐相羊嘉䕃度籟輕暑氣潛何方既幸¶
禾渥膏復慶麥宜暘(闗外此時/方收麥)却恐志之欣即為敬所¶
忘五字以自箴惕息惟徬徨¶
<pb:KR4f0005_WYG_433-2b>¶
　　千尺雪¶
引流阻峡即為瀑源逺挟沙色變黄稱瑞不須誇絳雪¶
可知此地乃其常¶
淢汩其形渒&KR0008;聲齊宫匡阜合其名竹罏茗椀忘言坐¶
形寂聲清惬性情¶
　　觀瀑¶
辛酉戊申卌八年每至山莊必觀瀑雖云即景有新㑹¶
壁楣題遍頗厭熟而兹所㑹却殊前仍在¶
<pb:KR4f0005_WYG_433-3a>¶
奎文兩字讀瀑之為聲應屬耳何乃曰觀寓之目義合¶
梵稱觀世音久未悟斯今悟獨¶
　　永恬居八韻¶
片雲收宇外逺界露峰尖曲棧輕輿進翠微樸屋瞻琴¶
書伴憩息林壑入吟拈迴憶昨年况正籌海㓂殱兩臣¶
一忠効百勇萬軍兼(上年駐此時正值籌勦臺灣逆匪/慮常青不能蕆事因令福康安馳)¶
(赴山荘親授方畧命為將軍並命海蘭察為㕘賛率巴/圖魯侍衛章京百餘人又調遣川粤黔楚勁兵近萬人)¶
(前徃二人果能同心共濟未及三月生擒林爽文莊大/田二首逆餘匪亦殱戮殆盡於是海疆底定人慶更生)¶
<pb:KR4f0005_WYG_433-3b>¶
(何莫非得成陟降之靈黙為/佑相俾    功如是之速耶)三月功成速五爻利執占¶
祖恩賴呵䕶民務叶寛嚴(臺灣近年以来文武各員並/不實心經理民事是以奸頑)¶
(屢有騷動此次大加懲創之後不得不令福康安在彼/熟籌善後良謨為一勞永逸之計節次據奏建城移縣)¶
(撫戢熟畨設立屯田以及定界址置貟弁諸事宜無不/寛嚴允當經乆可行自此千里瀛堧苞桑孔固仰瞻)¶
(期皇祖御書永恬奎額/  與彼民副此至願云)敬仰¶
奎文意瀛疆佑永恬¶
　　素尚齋¶
永恬居後齋髙以樸為佳便拾雲廊級遂登山館階昔¶
<pb:KR4f0005_WYG_433-4a>¶
今消一瞬圗史静恒偕楣勒¶
雙文額惟深敬仰懷¶
　　福康安奏報抵厦門登岸並巴圗魯侍衛等皆平¶
　　　安渡海凱旋詩以誌慰¶
徃征進旅遲成速(福康安於上年十月在惠安縣之崇/武澳候風十餘日似乎遲滯乃當此)¶
(停泊之際所調四川屯練二千及廣西兵三千先後到/彼而風亦旋利遂於廿八日中刻放洋至廿九日申刻)¶
(所有兵船已齊抵鹿仔港因即乘鋭長驅未及三月而/全臺平定因遲而轉以成速  神之佑助已為靈異)¶
迴渡登舟危得安(兹又據福康安於回抵厦門後具奏/渡海情形云於五月初十日獲有順)¶
<pb:KR4f0005_WYG_433-4b>¶
(風揚帆行至日暮抵黒水洋距澎湖内澳僅二十餘里/風息不能前進碇索長至六七十丈猶未至底難以寄)¶
(泊即在洋靣徃来飄蕩十二日午後風浪大作竞夜不/止船隻雖覺欹側幸而安穩無虞十三日晚間即抵大)¶
(擔門所有隨從巴圖魯侍衛等俱於十四日登岸此次/用兵徃来配渡船隻大㮣俱各安順而福康安迴渡瀕)¶
(危得安尤昭/之忱得邀)　(神䕶要亦忠信/天佑為之盛慶)可識臣忠¶
天必佑益欽¶
神䕶衆胥歡除兇旋凱事全蕆旰慮宵縈念始寛自顧¶
何修叨¶
助順持盈惟勵慎君難¶
<pb:KR4f0005_WYG_433-5a>¶
　　福康安徐嗣曽奏清查臺灣積弊並酌籌善後事¶
　　　宜詩以誌事¶
善後瀛疆命重臣(臺灣逆匪此次大加懲創不可不詳/籌善後事宜以期永臻寧謐福康安)¶
(不特勇畧夙著堪以掃蕩賊氛而平日體國公忠亦予/所深信是以大功告竣之後特命暫住數月詳查厯年)¶
(積弊際此一切改/弦庶可永絶弊竇)並教宣撫渡由閩(福康安酌籌善後/惟一切弊端究異)¶
(地方専責撫臣徐嗣曽在閩乆任藩司剔釐固其任内/之事是以預令渡海俟福康安勦捕事竣㑹商妥辦)¶
付之海外弊叢舊(臺灣地土本屬膏腴又經我朝百餘/年休養生息物産益饒居民日庶祗)¶
(以逺隔重洋文武各官僅以肥槖為心不以整飭在念/而督撫大吏又不一至其地於是百弊叢生蓋已匪朝)¶
<pb:KR4f0005_WYG_433-5b>¶
(伊夕/爾)合以時宜政改新十六條胥飭文武(兹據福康安/徐嗣曾奏清)¶
(查臺灣積弊酌定善後事宜十六條内如稽查操演按/期巡哨嚴飭閲兵派累禁止離營貿易裁革四項目兵)¶
(互騐换防戍兵清查安設砲位嚴禁搶奪械闘搜查户/口逸犯禁止私造器械懲治賭博惡風開八里岔海口)¶
(便商嚴禁大小港私渡設立舖逓船隻十四條自屬整/頓營伍綏戢地方要務又如責成大員渡海巡查准令)¶
(道員奏事二條則俱係預先有㫖之事因令大學士九/卿㑹議具奏將来文武各員果皆激發天良實力遵行)¶
(則僻逺之區政令一新風/氣潜移瀛壖自當永靖矣)萬千户永晏民人貪官劣將¶
致僨事(逆匪林爽文等無一倖逃法網固皆孽由自作然/節據福康安李侍堯㕘奏總兵柴大紀縱兵牟)¶
(利廢弛戎行知府孫景燧同知劉亨基董啟埏知縣唐/鎰程竣等肆意貪婪不恤民隐以致奸頑既無畏忌轉)¶
<pb:KR4f0005_WYG_433-6a>¶
(得藉口日久釀成大案原其僨事之由殊堪憤恨/然而事後方知整飭殊愧已前之失於覺察矣)事著¶
方知愧亦真¶
　　遊獅子園¶
纔出山荘西北門園標獅子面前存輕隂㸃雨増山景¶
峡陡澗環漲水源(山澗恒乾今年春雨早/而夏霖間作故常見水)較量農功幸¶
無礙歇停行旅已過煩(行路那辭䟦涉兹隨從衆人/畢至熱河亦無馱載之勞矣)書¶
齋憇坐餘清興憶舊那能忘七言¶
　　妙髙堂¶
<pb:KR4f0005_WYG_433-6b>¶
憶我甫六齡塞園即居此忽忽閲流隂七十二年矣以¶
曰為學功那識精微㫖以曰為政方豈協平成理内外¶
兩茫茫一貫多慙耳惟是知慙心矻矻勉不已¶
　　䕶雲荘得句¶
雲䕶山斯山䕶雲荘居恰好與平分偶来席不煖坐去¶
膚寸已霑弗藉勤¶
　　草房¶
草房縁綴景樸素倚翠岑當年聞詩禮此日緬雲林¶
<pb:KR4f0005_WYG_433-7a>¶
寓意在髙閒悠然超世音設曰非黄屋未識堯之心¶
　　忘言館¶
書館三間委曲蔵寧須插架鄴侯方每来輙有憶前作¶
名曰忘言豈易忘¶
　　松柏室有㑹¶
松柏樹之豪然亦微分有柏以子得稱松則鍼名受鍼¶
長(平/聲)計以尺子落收之斗松長(上/聲)易為髙柏峙却饒久¶
(俗云千年松萬年柏是柏久於松也松鍼一年可長一/尺柏葉一年不過長一寸是松速於柏也遲成者經久)¶
<pb:KR4f0005_WYG_433-7b>¶
(理可/思矣)遲久速暫間為學應知否¶
　　題宜照齋¶
遊旋偶憩向西居几浄忩明興起予隔嵗景非大為異¶
夕陽名畧不相如(齋名宜照而遊憇每於午前即返名/義雖覺未協然子固别有㑹心矣)¶
云宜莫若於民物其照由来在史書自問意應何所託¶
尋山探勝豈徒歟¶
　　玉岑精舎¶
一谷入幽深精廬對玉岑尋常不恒到瀟灑稱清襟雨¶
<pb:KR4f0005_WYG_433-8a>¶
足山泉壯風来澗爽侵坐當收扇耳那復藉班吟¶
　　含青齋得句¶
含青每嵗有詩題遵谷輕輿降自西且是晝長值清暇¶
得於山静小逰棲怡神已覺八旬近歸政惟餘七載徯¶
厯識干支具深意待看初願可符兮¶
　　雨(六月初/九日)¶
夜雨㢘纎曉正酣真成霖矣勢旁覃已看山阪潤盈尺¶
况數晴朝厯過三或密或疎逾午未為禾為黍渥東南¶
<pb:KR4f0005_WYG_433-8b>¶
酉牌漸覺雲輕散望霽遥天喜蔚藍¶
　　晚晴落照¶
碧空斂翳露晴曦螮蝀在東莫指之西北風来能送爽¶
東南雲去那留絲幸知多稼逭汙潦更免小民曰怨咨¶
鴉背樹頭生動朗天然畫趣喜同斯¶
　　題倣髙克恭夜山圖疊壬寅詩韻¶
作圖曽是趂㡬閒瞥眼流隂十嵗間展巻不殊當日興¶
却羞白髪對青山¶
<pb:KR4f0005_WYG_433-9a>¶
　　題泛月詩畫巻疊癸夘詩韻¶
泛月數十度老来已罷逰殷勤詩與畫展閲尾由頭遮¶
莫多年景勾消一巻留松梢玉輪上依舊素輝流¶
　　署山西巡撫明興奏報大同等處續得透雨詩以¶
　　　誌慰¶
大同昨嵗今春旱孟仲夏方膏被優(大同上年被旱成/災業已蠲賑繼施)¶
(今春又復缺雨直至四月廿三四日方得霑透日前途/次雨澤頻霑因見雲氣自西北而来似應係大同一帶)¶
(即傳諭馳詢明興曽否一律續霑兹據覆奏該處於五月/十四五等日復得雨三四寸及深透不等所有賞借籽種)¶
<pb:KR4f0005_WYG_433-9b>¶
(隨即散給該處前次大雨播種者已十之六七/此次趕緊翻犁俱已全行播種秋成可望有收)播種秋¶
田望收穫借糧貧户解窮愁省城月季霑霖續各郡禾¶
苖繼雨稠(又稱五月十二三及十七等日之雨該省霑/被者已共有七十一㕔州縣省城於廿一日)¶
(復得雨五寸有餘並據陸續報到同時得雨者三十七/州縣各二三四五六寸不等當此大田長發之時連得)¶
(甘霖續霈禾苗日見滋長現/在糧價平減民情甚為恬熈)却自別聞漳水弱嚴教親¶
勘戒辭浮(近據管幹珍和琳奏運河水勢情形内稱臨/清以北長河専恃衛河水旺方資浮送而衛)¶
(河又賴漳水發生㑹注現在漳衛俱係涓涓細流並查/得清漳發源山西平定州之樂平縣濁漳發源潞安府)¶
(之長子縣等語如果明興奏報山西通省續得雨澤則/漳流自當旺盛或明興前奏不無揑飾或泉源堵塞及)¶
<pb:KR4f0005_WYG_433-10a>¶
(中途别有旁洩俱未可知因即降㫖令明興親赴該處/查看多方疏導相機妥辦并將平定州潞安府所屬是)¶
(否得雨屬實亦即覆奏不/得迴䕶諱飾自干咎戾)¶
　　雲貴總督富綱奏報緬甸稱臣進貢詩以誌事¶
官屯謝罪求罷戰已即傳宣命止戈(昔年征緬之役事/非得已迨己丑冬)¶
(經畧大學士傳恒於新街江裔連破賊壘遂進攻老官/屯繼㧞屯西一砦絶其糧援已可計日蕆事維時聞其)¶
(水土惡劣我将士多受病者深為憐憫若更待春至陽/生則瘴癘益甚於是有班師之諭而傅恒適亦奏緬酋)¶
(懵駁遣大頭目詣軍營籲求貸罪罷兵因檄諭解圍撤/兵盖其始以聲罪之師不可以已既而深度事勢恤我)¶
(征人遂爾止戈原非利其土地必欲窮兵也嗣是二十/年来亦且置之度外兹據雲貴總督富綱奏掌管國事)¶
<pb:KR4f0005_WYG_433-10b>¶
(孟隕遣大頭目三名小頭人十二名賫金葉表文並馴/象金塔等件款闗進貢情辭甚為恭順詎可阻其向化)¶
(之誠即諭令准其前来行在並/臨時酌加優賚以示柔逺至意)却逮廿年無信息何稱¶
一旦入漸摩遜辭並未馳文帝奉表翻看来趙佗羈彼¶
重英異蘇武督臣致訊似為過¶
　按漢書趙佗當秦末自立為南粤武王髙帝已定天¶
　下為中國勞苦釋而不誅佗既復僭稱帝號文帝立¶
　遣陸賈使南粤賜書告諭佗恐頓首稱臣盖文帝初鎮¶
　撫天下不欲興兵誅討惟貶損詞意冀其感服而佗¶
<pb:KR4f0005_WYG_433-11a>¶
　果稱臣奉貢書生選懦之見率以為是予則以為大¶
　失中國駕馭外域之道盖外域惟畏威不知懷徳此¶
　意向屢論之若今之緬甸則大不然初以滋事邊疆¶
　興師問罪既因其籲求貸不加討亦不過舍之而已¶
　豈值以一紙之書婉諭臣服而兹孟隕款闗進貢詞¶
　順禮恭且據督臣譯其来文謂其父甕藉牙承管國¶
　事至其兄懵駁傳子贅角牙同時為惡獲罪天朝繼¶
　䝉寛赦不加征勦感激實深伊與懵駁父子素不和¶
<pb:KR4f0005_WYG_433-11b>¶
　睦蔵身緬寺為僧自贅角牙自取滅亡衆頭目舉伊¶
　掌管國事屢欲乞求進貢因暹羅時相侵擾並移建¶
　城池未遑將使兹特差心腹賫表並具貢物懇祈轉¶
　奏乞恕已前之罪永作域外之臣謝罪入貢歸誠出¶
　於傾心向化其恭順過趙佗逺矣至總督富綱訊以¶
　楊重英之事實過於苛求楊重英不過一臬司在木¶
　邦被緬甸之兵遮去留彼非若蘇武之奉使朝廷也¶
　其縛送與否皆無所闗係何必致問因嚴飭富綱令¶
<pb:KR4f0005_WYG_433-12a>¶
　罷之且蘇武在匈奴娶妻生子向已薄之聞重英在¶
　緬甸求死數次而不得若復無娶妻生子之事是較¶
　蘇武為優矣並戲及之¶
　　河南巡撫畢沅奏報河北三府普得透雨詩以誌¶
　　　慰¶
河南澤原及河北旱偏仍以此切宵晝如何救億蒸兹¶
稱盈尺渥可以晚田興(豫省河北三府春夏以来得雨/總未深透惟冀此時得有甘膏)¶
(大田可以播種齊全邇日屢獲陣雨見雲勢徂南冀幸/河北三府同時均被即令傳㫖詢問兹據畢沅奏河北)¶
<pb:KR4f0005_WYG_433-12b>¶
(等處於初七日未中間大霈甘霖入夜益加綿宻初八/日又復竟日優施淋漓酣暢霑被俱已盈尺飛查附近)¶
(之湯隂淇縣汲縣等處均各一律深透不特已種田禾/葱鬱可觀即未種之區俱得佈種晚穀糜粟豆黍及一)¶
(切雜糧其有貧乏農民亦即遵㫖借給籽種目下方交/初伏尚可無悮田功覽奏不禁以手加額深為慶幸)¶
壤接直三府優膏詢被曽(直隷南三府與豫省河北三/府境地相接自必同時霑透)¶
(今豫省已經奏到而直隷較近轉未據/奏報亦即馳詢令其速奏以慰厪注)¶
　　清舒山館¶
上伏為霖傍晚霽堪欣時若合農書(農政全書云六月/不熱五穀不結盖)¶
(月朔及首伏最忌連隂昨初九日上伏有雨/傍晚即霽今已晴數日頓覺炎熱可稱時若)一逰稔冉¶
<pb:KR4f0005_WYG_433-13a>¶
一年閲滿目清涼滿意舒承慶無縁徒惜彼(館中書堂/額曰承慶)¶
(年間皇祖御書蓋康熈/    理宻親王所居也)¶
耿光有覲益殷予覲光應在勤實政豈在云云付以虚¶
　　含徳齋¶
盤庚之所云盖以怨其臣南華之所云盖在修其身君¶
者臣之率修身實合勤修而弗自誇含之徳乃淳¶
聖額垂訓深奕葉慎為君¶
　　題射鹿行樂圖二首一韻¶
<pb:KR4f0005_WYG_433-13b>¶
牝牡平岡射並馳牝穿中牡兩殱之十年前事圖行樂¶
今日觀斯未信斯¶
往日雄心去若馳設云佳兆或中(平/聲)之爽文(林/)既縳大¶
田(莊/)獲一舉雙擒實似斯¶
　　直𨽻總督劉峩奏報南三府普得透雨詩以誌慰¶
河北霑霖信速馳燕南待報轉如遲(前日以畢沅奏報/河北得有透雨而)¶
(直𨽻較近何以未據奏報因傳㫖馳詢今日亦據劉峩/奏到矣盖畢沅正在彰徳目擊得雨情形即行入奏而)¶
(劉峩尚待南三府報/齊是以遲到二日耳)由来被澤雖前後以曰膏(去/聲)田總¶
<pb:KR4f0005_WYG_433-14a>¶
渥滋(劉峩奏畿南未得透雨之大名等十一州縣内大/名元城曲周肥鄉成安等五縣於六月初八九等)¶
(日各得雨六寸清豐廣平雞澤等三縣各得雨七寸開/州南樂東平等三州縣各得雨五寸均已入土深透晚)¶
(穀晚豆黍稷等項儘可趕種其已種禾苗無不菁䓤勃/發農民實深歡慶又順天迤南之保定河間天津正定)¶
(順徳等五府及冀趙深易定五直隷州所屬並大名府/屬之長垣廣平府屬之永年等五州縣先經得雨透足)¶
(佈種齊全此次一律普霑亦正可資接濟等語是直隷/與豫省得雨雖有前後而六府麥收歉薄之區同時霑)¶
(被秋稔俱堪期望數月/懸注之情為之頓釋)六府麥收誠致歉三秋禾稔尚¶
堪期南瞻額手同民慶益戒心驕勵敬寅¶
　　登煙雨樓¶
<pb:KR4f0005_WYG_433-14b>¶
伏日為霖晚遂霽時暘真足合農謠奚妨小雨當六月¶
(是日/小雨)况是大晴厯四朝舟泛空濛旋登岸樓探茗邈一¶
憑寮循名責實誠無忝副矣惟期莫致饒¶
　　青楊書屋¶
古樹新房層閣東精神曽為寫菁葱(丙午駐此曽寫青/楊圖並題以句張)¶
(之壁/間)千年一㡧形合象試問當前同不同¶
　　翼亭口號¶
假山之上實亭搆曰翼其名轉假之却笑世間有為法¶
<pb:KR4f0005_WYG_433-15a>¶
似兹一字孰逃兹¶
　　六月望日作¶
夏季與秋孟最忌朔與望為半月之首可卜雨暘狀昨¶
朔幸逢霽晚雨夕陽放故此上半月未至愁霖漲兹下¶
半月首晴朗更豁暢碧天無片雲皜日輝千嶂欣幸不¶
敢言此意焉能况較量過農夫為君難孰諒¶
　　同福寺¶
園中無不具綴景有梵寺望日禮金仙輕輿亦一至四¶
<pb:KR4f0005_WYG_433-15b>¶
山收曙煙千林晶曉霽晅禾農卜熟露草鹿飽脆物無¶
不被福同哉普如意¶
　　嘉樹軒作歌¶
我曽嵩髙吟漢柏又曽泰岱詠秦松漢柏誠閲數千嵗¶
秦松虚存五老名(嵩岳漢柏猶存庚午秋巡有漢柏行/紀事泰山上五大夫松已無存雍正)¶
(年間内務府總管丁皂保監修/泰山廟工時補種屢經題詠)其誠其虚姑弗論胥輸¶
此樹巍然猶存太古形為愛嘉䕃搆軒於其下初無角¶
弓培殖之深情蒼皮映日龍為骨青葉篩風鳳作鳴宇¶
<pb:KR4f0005_WYG_433-16a>¶
宙以来風月伴似笑秦松漢柏經許詩人評¶
　　管幹珍和琳奏報漳衛各河長水運道疏通情形¶
　　　詩以誌慰¶
去年籌運在迤南今年籌運在迤北南之微湖一尺増¶
(近年因微山湖水勢微弱不能收符定誌漕運每形遲/滯去夏命侍郎明興動帑挑挖深通較舊誌一丈一尺)¶
(之外尚多收一尺是以今嵗自臨/清以南閘河水勢充盈足資浮送)北漳衛復愁無力豫¶
齊漕運已報誤南運踵至那免塞巡漕御史雖例催(運/河)¶
(自臨清以北専藉漳衛二河之水接濟今嵗豫省春夏/之交河北三府缺雨漳衛二河水勢消耗不特豫齊二)¶
<pb:KR4f0005_WYG_433-16b>¶
(省糧艘已見遲誤而南糧踵至自亦阻塞/巡漕御史和琳往来催䟎亦已不遺餘力)閣學經事命¶
協畫(内閣學士管幹珍近年以来屢巡漕務頗属能事/因命前徃協同和琳籌辦二人分投查探水勢挑)¶
(挖淺阻設法起撥可謂盡心盡力究以/漳衛二河水勢微弱幫船仍不能遄進)二人同心盡力籌¶
苦於水弱徒乏䇿䖍禱漳源¶
神錫佑油雲四布敷甘澤兩河各長數尺水軍民商旅¶
歡無極(兹據管幹珍和琳㑹奏於六月初五六等日䖍/禱漳河  神廟祈求水澤越日油雲四布於初)¶
(八日辰刻至初九日已刻得雨七寸閘内外運河已長/水二三寸突於初十日亥刻衛河長水六尺漳河長水)¶
(四尺餘寸水頭下注續見增長量探誌椿連底水陡長/七尺三寸軍民商賈無不歡欣解纜揚帆前進等語此)¶
<pb:KR4f0005_WYG_433-17a>¶
(次甘霖優被河水増盈實昭祠神貺因即勑部/議増封號並親書聨額懸掛  宇以表謝忱)不惟利¶
運且利農慰以謝¶
天増惕息¶
　　荷二首¶
春杪夏中涼候永季過月半始開蓮如云君子懷之乆¶
不欲速成應故然¶
楣間厯厯百題詩借用於斯紀嵗時亦識七春秋甚速¶
符初望否此徯之¶
<pb:KR4f0005_WYG_433-17b>¶
　　敞晴齋¶
自我至山莊今年時雨暘無須副名卜(每年雨過多時/偶晴則至此齋)¶
(而喜或連隂弗霽則来此齋以望其副名而晴/一逰之頃何時不厪農務今年則幸弗愁霖耳)且免慮¶
農忙慰匪愁霖過吟因消夏長乘涼憑牖處䓗蒨朗山¶
光¶
　　清綺書屋有㑹¶
清弗綺失嗇綺弗清失豐清綺兩相資是謂得其中又¶
必貴天然毋取人巧工寧渠(去/聲)言詩㢤萬理胥可通外¶
<pb:KR4f0005_WYG_433-18a>¶
景既藴藉内觀合沖融清綺筌蹄耳豐嗇糟粕同斯屋¶
誠有是枕葄興不窮¶
　　繪韻樓¶
淡煙出岫纔生際翠葉臨風欲動時斯韻問誰能解㑹¶
雲容林態兩無知¶
　　藴竒齋口號¶
史尚傳真集尚雅六經萬古子多岐由来正好竒無好¶
齋額之為我不為¶
<pb:KR4f0005_WYG_433-18b>¶
　　山近軒有㑹¶
據嶺向南下書軒果山近尋常向北上弗近惟覺逺上¶
難下實易因悟為學本匪進則成退退易進難允豈啻¶
為學㢤為政亦堪凖莊敬乃日强雖老猶斯黽¶
　　延山樓¶
山近軒前樓額以延山擬千林蓊偨池諸峯羅㟪&KR1041;晴¶
光入牖明輕籟拂座美引興不期長忘言亦足喜近山¶
復延之固弗知足矣¶
<pb:KR4f0005_WYG_433-19a>¶
　　古松書屋作歌¶
華(去/聲)隂之廟有秦松嵩陽之院有漢柏中華衆樹之二¶
老秀占隂陽萬古碧柏則常見松則無(嵩陽百漢柏南/巡豫省曽留題)¶
(至華隂岳廟云有秦松然/未至其地弗能憶度耳)每緬太室思神迹(謂松岳/漢柏)嶽¶
庭卓貌夫如何(謂華嶽/秦松)未覩其形向誰憶宇宙以来此¶
處山宇宙以来此山植較之嬴秦應更古而我書屋居¶
然得復思嵩華之二老應有詩人詠形色其間不少唐¶
突人二老聞之想耳塞听然欲問忩外者可同彼乎則¶
<pb:KR4f0005_WYG_433-19b>¶
避席¶
　　驚喜¶
驚喜曷有常亦視其事矣蘭第錫畢沅各馳五百里聞¶
言為之驚或有他故耳急擘奏書囊變驚乃為喜胥報¶
霈甘霖田渥運通美(前因管幹珍等奏汶水自五月下/旬後亦形消落不能濟衛河之不)¶
(足而衛河又賴漳水㑹注方能濟運遂諭令蘭第錫飭/管河各員就近導引泉源以歸汶河亦令畢沅於衛河)¶
(發源處所大加疏濬並堵閉旁流以期旺盛北注茲據/蘭第錫畢沅同日覆奏豫省河北一帶於六月初七初)¶
(八等日甘霖大霈衛河節次長水至一丈四尺餘寸其/汶水設法疏導已前後長四尺餘寸可以南北兼濟南)¶
<pb:KR4f0005_WYG_433-20a>¶
(糧重運截至六月初十日已入臺莊者七十幫已過濟/寧者五十五幫以後幫船足資浮送遄行而畢沅又稱)¶
(初旬之雨豫省一百八屬一律普霑於/秋田大有禆益等語覽奏曷勝欣慰)吁嗟有是㢤手¶
額謝無已諸務近順適益慎盈虚理¶
　　喜雨(六月廿/四日)¶
久晴農旅兩嘉均恰值為霖正報旬候屆時行難得喜¶
(六月為大雨時行之候兹/晴霽逮旬而雨足稱喜也)暘逢曰若幸䝉仁勢如藴藉¶
羃峰嶺聲作悠揚渥隰畇雖識未過願適可心期曉旭¶
朗明晨¶
<pb:KR4f0005_WYG_433-20b>¶
　　喜晴(六月廿/五日)¶
細雨傍晨收曉煙歸嶺浮畫如米氏展(石渠寳笈藏宋/米友仁瀟湘圗)¶
(巻尾自識有夜雨欲霽曉烟既泮其/状類此云云董其昌畫禪室中物也)詩恰杜家投(既雨/晴亦)¶
(佳杜/句也)涼峭袷衣試興紓彩筆酬晚田山坂種又報可登¶
秋¶
　　創得齋¶
石徑﨑嶇漸入深山齋松下面前臨不塵雅契俯仰視¶
以静為縁恱可心此日剏来即剏得客秋何去作何尋¶
<pb:KR4f0005_WYG_433-21a>¶
昨朝渥雨欣新霽叢樾猶餘滴露音¶
　　過嶺至旃檀林¶
一嶺隔東西都稱盛處題既經曰此至(謂創/得齋)豈不念他¶
徯(謂旃/檀林)事半功方倍臨髙行自低禪宗及世法原是不¶
齊齊¶
　　天籟書屋口號¶
書屋由来學項氏古香㡬巻貯名家(内貯米芾吳鎮徐/賁唐寅四名家畫)¶
(巻皆有項元汴天籟閣印記者盖屋既仿/其名自宜有責實之意未可云著色相也)雲林謾道太¶
<pb:KR4f0005_WYG_433-21b>¶
著相祗作旃檀天雨花¶
　　澄霽樓寫懷¶
山莊今嵗實徼倖自春徂夏常霑雨雨而即晴慶若暘¶
髙下田胥利禾黍爾日正值時行候昨晚作霖雲勢普¶
翹瞻傾聴不可當何幸陣過夕陽吐曉涼問景試登樓¶
雲浄碧天懸素宇目逰霽色共心澄澄者昨朝方寸苦¶
　　七月朔日作¶
預愁兩三日幸值孟秋晴朔旦占一月(農家以七月朔/日晴則此一月)¶
<pb:KR4f0005_WYG_433-22a>¶
(可占時若茲得竟/日晴朗何幸如之)田功利萬氓黍禾暴成實蕎菜潤争¶
榮晚乃敢摛句欣看夕照明¶
　　翼朝仍用前韻¶
田謡原熟識心渴翼朝晴(農諺又有不慮初一雨祇怕/初二隂之語盖謂初一如遇)¶
(雨又慮初二連隂主前半月多雨之象兹/初一既喜晴而翼日仍無片雲實慰渇望)勿替憂惟我¶
甚於農者氓林風輕送爽荷露泫滋榮更覽滇南報覊¶
官獻以明(前據雲貴總督奏緬甸新掌國事孟隕遣大羈/頭目等稱臣進貢茲又奏稱並將從前被裹)¶
(留之臬司楊重英及雲南兵丁四名廣東客民七名一/同送囬内地雖其人無闗緊要然亦足見該國恭順之)¶
<pb:KR4f0005_WYG_433-22b>¶
(忱/也)¶
　　烟雨樓觀蓮¶
一再秋旻霽景鮮芙蓉初發謝詩妍自然可愛温宗鮑¶
(温庭筠詩謝詩生芙/蓉盖亦舉鮑照語也)奚必定拘雨與烟即此閒憑元璙¶
閣贏他飽看敖漢(作平/聲讀)蓮(敖漢所産蓮花色鮮瓣大迥/殊内地    皇祖時移植於)¶
(此今滋生御河中無慮數萬當午暄晴/紅霞映日嘉禾滮湖中未必有此勝景)遲成原是君子¶
徳(今年塞湖/荷放頗遲)鏡裏流光閲永年¶
　　題戒得堂¶
<pb:KR4f0005_WYG_433-23a>¶
書堂述¶
祖額檐開肯構而今亦久㢤已是居安九年閲曰惟謙¶
益一言該有無形著後記悉(辛丑作戒得堂後記謂前/記言其欲得者有形得與)¶
(失任彼其過小後記言其已得者無形得與失任已其/過大平伊犁定回部靖金川皆已得者而曰無形盖言)¶
(消息盈虚之理滿損謙益之機即潜伏於其中也以此/慄慄戒懼日慎一日若今嵗臺灣之三月蕆功緬甸之)¶
(萬里入貢當亦仰邀益昭上蒼鑒予夙昔不/得已而用兵之心乃    兹    寵眷耳)¶
覆載恩叨此日培平得臺灣順得緬莫非篤念戒中来¶
　　文園獅子林¶
<pb:KR4f0005_WYG_433-23b>¶
謂曰文園别御園獅林一例仿蘇門笑他於古稱髙士¶
曽識而今百塞垣自夏入秋方著句去陳嫌複可輕言¶
爾来暘雨幸時若敢即心紓敬益敦¶
　　荆州¶
荆州六百里清曉馳章至將軍及布政各報被水事圗¶
桑阿(將/軍)駐防統兵國初制(荆州駐防兵/盖百餘年矣)布政(陳/淮)縁查賑¶
迴適臨其地(時陳淮自長陽縣查勘/被水情形迴適至該郡)忽值江水漲決隄¶
入城遂城中水丈餘兵民屋沉塈(據圗桑阿陳淮奏六/月二十日見江水泛)¶
<pb:KR4f0005_WYG_433-24a>¶
(漲正在加築搶修䕶城各隄塍旋報水已漫過堤面府/城地勢低窪文武員弁急將各城門下閘堵閉乃至酉)¶
(刻堤塍潰決江水直逼城下遽將西北兩門沖開城墻/亦多沖缺未及兩時漢城内水髙一丈七八尺滿城隔)¶
(有界塘水勢稍緩兩城文武衙署兵民房屋以及倉庫/監獄俱被淹浸兵民弆走不及者率多淹斃餘俱赴城)¶
(上搭棚棲止陳淮亦令人撈拾竹木版片紥成小筏渡/赴沙市招募船隻分救並將府倉存貯南米雖已浸濕)¶
(尚堪充腹當即按大小口散給而八旗緑營兵丁/亦即遄運米石照例各借給一月口糧以資接濟)較辛¶
丑更甚棘手愁無計縛筏急救人城上權生計屋舍胥¶
蕩然昏墊憐窮匱覽奏心惻然既且為増愧致和我無¶
能逢災人受累亟命督撫臣速徃率羣吏賑恤救難民¶
<pb:KR4f0005_WYG_433-24b>¶
莫言惜帑費修城及補堤善後為次第(此次荆州被災/較重雖有陳淮)¶
(在彼督查予心深為厪念因即馳諭督臣舒常撫臣姜/晟星夜前徃率屬加意賑恤務使災民不致失所至修)¶
(城補堤一切善後事宜亦須悉心/經理即多費帑金非予所惜也)予因是思之吉順原¶
難備南北幸時若率可卜豐嵗切切祝安瀾夏過秋甫¶
蔇海嶠既永靖緬疆来貢使盈虚消息理䖍鞏益増惴¶
言吉弗言災是謂存飾諱此念曷敢萌永以勵予志¶
　　立秋(七月初/五日)¶
農諺立秋占雨而晴始忺(農家以立秋日不雨為秋掉/主秋後雨少雨不止為秋儍)¶
<pb:KR4f0005_WYG_433-25a>¶
(主秋月多雨惟既雨而晴為吉占今嵗春/夏雨膏透足是日雖無雨亦不致盼澤也)寧當晴致少¶
懼作雨成淹霽景終朝朗暑風特地炎祝融孤注設理¶
也正何嫌¶
　　七夕日作是日微雨¶
凌晨晴宇淡傍午跂(上/聲)雲舒霽久雨斯可名循實不虚¶
敺炎披颯㳫送爽細吹嘘憑睇霏微勢誠堪號洗車(七/夕)¶
(或前後一日雨皆謂之洗車/十嵗中盖八九逢之亦竒)¶
　　雨(七月/八日)¶
<pb:KR4f0005_WYG_433-25b>¶
連纎細灑渡河日亦可循名車洗聊却是浽微仍達曙¶
遂教霶霈墮終朝逮旬雖未慮過滯宜霽惟殷望恰調¶
把筆踟蹰眄天際紅霞斜抺逺山標¶
　　喜晴¶
曉烟猶戀宇辰旭朗烘晴心與風同爽愁將雲共征灌¶
漿禾飽穂吐頴菜抽莖農圃胥稱慶歡生旅客并¶
　　題碧静堂¶
碧者自成静静非碧所知安名與立字都因人所為有¶
<pb:KR4f0005_WYG_433-26a>¶
為胥隣幻此語非我欺然則斯題額非譽徒招嗤¶
　　題宋人名流集藻畫册十二幀¶
畫法開宗北宋初風規猶識李唐餘(謂唐時畫法/非宋李唐也)精工¶
權異七夕巧(書畫譜載燕文貴七夕夜市圖至為精備/此幀雖其寫意之筆而唐人筆法尚存真)¶
(面/)慘澹真看一㡧攄杜氏納涼斯有謂張家觀瀑雅相¶
如(石渠寳笈上等有張僧繇/夜月觀泉圗向曽題詠)名流集藻彚十二舍是誰¶
當冠冕諸¶
　　　右燕文貴納涼觀瀑¶
<pb:KR4f0005_WYG_433-26b>¶
伯氏馳千里仲猶希逺稱二難踪已絶一幅蹟看仍笠¶
宇劇談客蓮宫入定僧其間勞與逸問孰辨淄澠¶
　　　右趙伯驌碧山紺宇¶
濩澤畫惟宗李唐丹林詩客寫相羊似其志在髙閑者¶
十二何傳瑞應祥(曹勛編宋髙宗瑞應故事十二段各/系以讃蕭照為之圗夫髙宗躭樂西)¶
(湖不圗恢復徒誇瑞應適足増羞是以丙午題其瑞應/圖有丹青披詠當年事抑以為榮抑辱乎之句在曹勛)¶
(編列瑞應固不足取而蕭照/侈寫丹青亦豈得為髙士乎)¶
　　　右蕭照丹林詩思¶
<pb:KR4f0005_WYG_433-27a>¶
雙雛如仰望其母竟何之未解率場啄誰憐空腹飢展¶
圗一絜矩觸目切深思災壤民待哺慎㢤羣有司¶
　雙雛待飼何異飢民望賑觀圗摛句不禁惻然惕然¶
　恐地方官辦賑或有如是者近日荆州被水甚重尤¶
　切於懷盖無時不以民艱為念况觸目警心乎¶
　　　右李迪雞雛待飼¶
漢臣人物稱精工多作貨郎宫市事此幅却看具别撰¶
蕉隂毬擊雙童戯其母憑案俯慈顧弗為畫荻教識字¶
<pb:KR4f0005_WYG_433-27b>¶
繪形曲肖寓意失不及前㡧李迪藝興我無邊體民心¶
慎其嘆隅告諸吏¶
　　　右蘇漢臣蕉隂擊毬¶
果結必資花却有無花者別名木饅頭或因形弗雅綴¶
子於葉間纍纍(言/果)復若若(叶葉/言)七利名徒傳(見果/譜)㡬團¶
見實寡錢塘特寫斯應寓別意也庶子與家丞箇中兩¶
弗假¶
　　　右李迪無花果圖¶
<pb:KR4f0005_WYG_433-28a>¶
竹籬權閉户松舍乃開忩却寓暗門意(錢塘清波門俗/呼為暗門松年)¶
(所居地因/以為號)不同畫院腔詩書趣有永風月浄無雙童子¶
勞掃徑足音早斷跫¶
　　　右劉松年山館讀書¶
粉本疑從陸仲仁(珊瑚鈎詩話載陸仲仁有畫王/右軍支道林許逺㳺三髙圖)却揮¶
減筆為傳神風狂院内抛金帶何異挂冠神武人(圖繪/寳鑑)¶
(載梁楷善畫人物山水然其傳於世者皆草草謂之減/筆嘉泰時畫院待詔賜金帯不受挂於院内嗜酒自樂)¶
(號梁風子亦猶陶隠居/桂冠神武門之意與)¶
<pb:KR4f0005_WYG_433-28b>¶
　　　右梁楷三髙逰賞¶
畫鑑稱楷藝善於畫鬼神鬼神人稀見其竒自易臻(圖/繪)¶
(寳鑑云楷工扵人物善畫道釋鬼神釋賈少/師古描寫飄逸青過扵藍而傳於世者頗)楷之精工繪¶
石渠未弆珍寫意存一二飄逸誠鮮倫此冊乃疊出胥¶
其結撰親夕陽踈栁間鴉背翻金頻本色不衫履是謂¶
自貌真¶
　　　右梁楷秋栁雙鴉¶
奪搶著力見童雙別一得之氣已降讀書及第不學賈¶
<pb:KR4f0005_WYG_433-29a>¶
争强欲勝徒成逄設使卒然落乎水可能擊石破其缸¶
(冷齋夜話載司馬温公兒時與羣兒戯一兒墮大/甕水中羣兒驚走公以石擊甕水迸出兒因得活)¶
　　　右陳宗訓秋庭戯嬰¶
待詔曽聞花鳥工寫形有盡意無窮雖然黒白分明判¶
(雙鴿皆白/身黒尾喙)所惡趋炎却寓中(俗有鴿向旺家之語宗貴/此幀雖亦知別黒白而未)¶
(免意在趋炎因/題句戲及之)¶
　　　右魯宗貴玲峰鵓鴿¶
莊惠曽論知弗知傳為竒語却無竒試如駁曰我非子¶
<pb:KR4f0005_WYG_433-29b>¶
便是答云彼豈斯(按荘子濠梁之語恵子以荘子非魚/固不當知魚之樂荘子以恵子非我)¶
(又安知我不知魚之樂譎詞詭辨世以為竒語而不知/其無竒也設使恵子更為反詰之詞曰因我非子故不)¶
(知子之知魚與不知魚則子非魚固當不/知魚之樂與不樂想荘子亦無辭以對耳)春水初生具¶
春意文鱗羣泳愛文漪謾訾意淺色鮮耳頗類濠梁博¶
辨時¶
　　　右陳可久春溪水族¶
　　戯題四駿玉韘¶
玉人精鑿四名駒佽手如前用備吾八十老翁罷弧矢¶
<pb:KR4f0005_WYG_433-30a>¶
此為頌也抑譏乎¶
　　浄練溪樓¶
山溪異川溪其源分有無川溪實有源其源恒在渠山¶
溪乃無源雨過名存虚昨者雨勢壯雖晴流尚俱憑樓¶
偶適逢浄練誠然乎稱練已假借假更非久居可以悟¶
一切何必躭區區¶
　　食蔗居¶
食蔗至本美此居因寓稱愷之漸入佳其言晰理精自¶
<pb:KR4f0005_WYG_433-30b>¶
西謂之降自東謂之登降固易為力登亦非難升總造¶
谷深處巖齋幽以清喬木聞蟬響﨑棧數(上/聲)鹿行是日¶
頗覺炎到此涼爽生設擬其漿寒亦殊善副名¶
　　小許菴口號¶
兩間書屋雙文額選字非求新與希每以興懷觸於景¶
恒思謹小慎其微¶
　　賦得清溪逺流六韻¶
山溪及川溪其異昨曽題(川溪有源山溪無源/見昨題浄練溪樓詩)此實無¶
<pb:KR4f0005_WYG_433-31a>¶
源者固應資雨兮時霖非漲暴(今嵗夏秋間每雨/即快晴實慶罕遇)澗水¶
尚存低開鏡一奩朗調琴六律齊逺流知邇在(雖曰逺/流然不)¶
(過滙山莊内西/北諸山之水耳)近㑹得全提寧祗忘言耳還當忘筦倪¶
　　霞標¶
書屋冠霞標稀登縁路遥偶来遇如剏得句興因超素¶
色曦光皎秋聲林籟調頌非擬王勃題乃緬¶
神堯¶
　　罨畫忩¶
<pb:KR4f0005_WYG_433-31b>¶
霞標攀陟不来常憑攬新秋書景張舉首錘峯正當户¶
化工應識在山莊¶
　　雨(七月十/三日)¶
尚在三庚中秋雨那辭無快晴經五日真稱嘉&KR0584;乎十¶
日五日際其節曽詠吾(農家以五風十雨為吉徵惟六/七月間五日不雨即覺炎熱是)¶
(以丙辰夜雨詩有五風十雨吉徵常五雨尤稱夏令祥/之句昨初八日得雨後至今正值五日婪尾之熱為之)¶
(頓/減)婪尾昨炎酷為霖所必須今嵗弗驟霔澗壑鮮泥淤¶
未勞剔剷工行賞亦無需兹翻急陣過漲壅沙石俱修¶
<pb:KR4f0005_WYG_433-32a>¶
治當受賚苑伇羣歡呼(每驟雨後山荘内西北諸山之/水下注澗壑多有沙淤熱河總)¶
(管例督千總及園丁等修治每即按名/給賞無不歡欣翻望驟漲之沙淤也)¶
　　晴¶
昨晚已散雲今晨雲散浄似此潤晅時實協夏秋令送¶
爽巖風落髙暴秋曦映西成庶可卜吾惟益増敬¶
　　賜凱旋將軍福康安㕘贊海蘭察等宴即席成什¶
去年此際未登程蕆績今朝凱宴迎来徃算仍先一月¶
(福康安於上年八月初旬由山荘奉命前徃督勦/今以七月望後凱旋来此復命計期尚未及一年)驅馳¶
<pb:KR4f0005_WYG_433-32b>¶
真是賴羣英國威海嶠揚惟烈¶
祖徳山莊佑實明迴憶旰宵斯擘畫不徒勞耳慰猶誠¶
慰中豈不自懷慙何致愚民蹈法甘論武邉防乃就弛¶
曰文諸吏率為貪(臺灣設立總兵道府大員如果皆能/實心整頓奸匪何由匿跡乃武職不)¶
(以操防為事文職専以肥槖居心扵是彼此牟利遂致/吏治兵防日以廢弛而逆匪無所顧忌竟至釀成大案)¶
僨轅方悉誠吾過伏鑕奚辭信彼堪(逆首林爽文等滋/事之始總兵柴大)¶
(紀始則以回郡調兵為辭繼則遷延不即前徃勦賊方/以困守諸羅邀予憐憫及福康安等至彼方悉其僨事)¶
(之由已令革職拿解治罪/彼實不能巧言置辯也)善後雖云大端定猶餘厪念¶
<pb:KR4f0005_WYG_433-33a>¶
望東南(福康安於平定臺灣後命留彼詳酌善後事宜/大端已定惟是有治人無治法因思普吉保於)¶
(臺灣總兵名望未足以資彈壓而奎林獲咎尚輕其操/守訓練乃所深信即令徃代普吉保為總兵庶可望其)¶
(整勵戎行俾東南/海隅永臻寧謐)¶
善後詳陳十六條用斯兩月駐成遥(臺灣善後事宜必/得福康安之忠誠)¶
(明練方可籌畫及詳陳事宜十六條果皆悉中弊源/命廷臣集議准行而福康安歸期以此遂遲兩月)抒¶
猷山海安萬姓錫宴君臣㑹一朝念汝父當惬懷永視¶
如子合受恩饒受恩饒處人知否不嗜殺邀¶
天恵昭(逆匪林爽文等固屬罪大惡極然亦有良民被/其迫脅者悉予駢誅亦殊可憫瀕行時因即諄)¶
<pb:KR4f0005_WYG_433-33b>¶
(戒以脅從罔治之義而福康安果能體予之心専意生/擒渠魁惟抗拒者痛加勦洗凡歸降者概從寛貸即此)¶
(不嗜殺一念乃其/克膺恩眷者也)¶
西域金川宴紫光臺灣凱席值山莊敢稱七徳七功就¶
(予自即位以来弗敢䡖言用兵然前此平伊犂定回部/收金川誅王倫翦蘇四十三洗田五及兹俘林爽文而)¶
(七要皆不得已而用之故皆仰邀功則天鑒俱獲成/功若唐太宗之侈陳七徳以為已    實自恧耳)又¶
報一歸一事償(徃嵗緬甸之役亦由事非得已彼時將/計日蕆事予以水土惡劣憐我將士多)¶
(受病者適緬酋亦籲求貸罪遂令撤兵乃二十年来業/已置之度外近據雲南督臣富綱奏新掌緬甸國事孟)¶
(隕進貢稱臣是此一事雖未就於當/年而此日之歸誠亦可償予夙願矣)戒滿持盈増惕永¶
<pb:KR4f0005_WYG_433-34a>¶
安民和衆繫懷長養年歸政應非逺益此孜孜勵自强¶
　　河南巡撫畢沅奏通省渥澤優霑秋田暢茂情形¶
　　　詩以誌慰¶
河南早報春膏渥河北旋稱夏雨滋繼此依旬被優澤¶
更欣隨霽恰宜時(豫省河北三府春膏雖未霑透幸六/月初七八等日甘霖大霈未種之區)¶
(俱得補種晚秋雜糧兹又據畢沅奏彰徳衛輝懷慶三/屬續於六月十四五及二十六七八等日節次普霑十)¶
(分酣足而每次大雨之後隨即開霽依旬降澤晹雨調/勻其開封歸徳河南南陽陳州汝寧暨許汝陕光各府)¶
(州屬亦於前月中下二旬及本月初一二等日頻霑透/雨當此田苗滋長之時屢沐甘膏長發倍速現在青葱)¶
<pb:KR4f0005_WYG_433-34b>¶
(遍野兆豐有象/民情歡悦倍常)秋禾茂長堪期稔市價胥平無藉資(夏/初)¶
(慮河北得雨過遲令該撫於河迤南糧價平減之區預/買麥十萬石以為協濟之用已陸續運過四萬餘石設)¶
(厰平糶兹又奏稱自渥澤普霑已後田功大起而盖蔵/充裕之家見秋成可卜俱將儲積餘糧争先出售以此)¶
(市價漸平赴糴者甚屬寥寥現在實可無須平糶因即/以未糶之麥抵補從前賑濟案内動缺穀石是倉儲亦)¶
(可漸歸實額覽/奏更深欣慰)額以手加為民慶更思戒滿益䕫䕫¶
　　湖廣總督舒常奏荆州被水情形詩以誌事¶
方伯来覲迴命速勘水患(前因舒常陛見後未奏囬任/日期諭令姜晟速徃荆州查)¶
(勘水災嗣據舒常奏得信後已由水路起程前徃因馳/諭姜晟在省籌備一切舒常速徃荆州詳悉履勘妥為)¶
<pb:KR4f0005_WYG_433-35a>¶
(撫/䘏)兹詳具圖陳災重誠堪嘆(兹據舒常奏於七月初六/日抵荆州城廂内外已經)¶
(半月餘而低窪處所尚有積水二三尺及四五尺不等/居民或渡赴沙市或仍歸涸出原屋現在城上搭棚棲)¶
(止者尚餘萬人共淹斃大小男婦一千三百六十餘名/口坍塌瓦草房四萬餘間并將沿江漫潰堤塍及衝坍)¶
(城墻庭所繪圖呈覽雖據稱連日天氣晴朗各/即散給未糧餬口然覽奏被淹情形深堪憫惻)究其所¶
以然堤決江水灌城隍及屋舍圮壞過大半賑救可惜¶
費發帑二百萬祗應勉無遺莫漫言無濫(叶/)尋思堤衛¶
民茲衝廿餘段斯乃築未堅司事罪須按(荆州沿江堤/工例係民修)¶
(此次被淹較重何忍令此災黎自行修理即令動帑興/修並將来修建城垣衙署及撫䘏兵民之用需費浩繁)¶
<pb:KR4f0005_WYG_433-35b>¶
(早飭户部撥解庫銀二百萬兩應用仍令阿桂等約計/如尚不敷再為續撥惟是該郡護城堤工甫於四十四)¶
(四十六兩年被水後共借帑十餘萬兩修築如果工程/鞏固即或驟遇江水漲發亦不過衝潰一二處何至如)¶
(此次決口二十餘處之多自因此項工費仍須帶徵歸/款向無保固而承辦之員未肯實心經理甚或任意侵)¶
(漁以致無辜小民遽罹災難若/不從重治罪何以懲儆貪頑)悍民埋命多匣費弊無¶
算吏治廢至此大災寧免見此而弗整飭吾豈誠耄倦¶
失嚴吾宿戒失寛吾過現固不為已甚去甚理應辨吾¶
過先自責濟猛衆休怨(荆州堤工潰決二十餘處固由/承修之員不力亦由該省吏治)¶
(廢弛所致無怪近年有孝感活埋多命及鹽務重派匣/費等案因諭令阿桂等詳查現決堤工如在十年以内)¶
<pb:KR4f0005_WYG_433-36a>¶
(興修者將承辦之員嚴㕘治罪著落賠補並該管道府/及督撫藩司等一併分别議罪攤賠嗣後亦即照此定)¶
(限㕘處予於地方偶被偏灾勤恤無微不至在督撫/等既負予委任予亦不得不以猛濟其寛以期政和)¶
　　處暑(七月二/十一日)¶
昨朝婪尾熱非常晚雨霶𩃱霽夕陽作陣驅雲今處暑¶
應時符節曙生凉袷衣猶怯夘臨政彩筆堪題酉什章¶
珍重不能䡖著句中心慰望敬無遑¶
　　留京王大臣報晴雨應時詩以誌慰¶
今嵗夫何幸雨暘南北同(自駐蹕山莊雨月以来晴雨/應時留京王大臣奏報每稱)¶
<pb:KR4f0005_WYG_433-36b>¶
(數日即雨雨而/即晴於稼有益)每逢嘉&KR0584;渥隨即烈曦烘禾黍穂將實¶
菜蕎苗益芃築場雖已近未敢便言豐¶
　　臨芳墅¶
虹橋源水向東流(長虹飲練為三十六景之一橋/下流水為山荘内御湖之源)別墅¶
臨芳據岸頭是日乘閒聊凭座往時泛月此開舟弗為¶
之矣六年閲可恝乎㢤七字酬(向年駐山莊每於望後/登霞標待月升䟦馬而)¶
(下以寓習勞之意辛丑即未如徃例而壬寅尚於此登/舟泛月因有塞湖此景不可孤之句嗣以夜間水面氣)¶
(寒非調攝所宜於是弗泛月者又/六年矣然究未能恝然於懐也)滿目亭亭君子卉於¶
<pb:KR4f0005_WYG_433-37a>¶
斯數典那忘周¶
　　清暉亭題句¶
亭子東臨沼每先受曉暉錘峯吐烏影列水漾漪煇藉¶
問清何寄惟於暘若依(時晴然後知清/景之相宜耳)¶
聖人題詠處(亭匾筆也皇/祖御)總寓勅時㡬¶
　　静賞室口號¶
既云静矣應無賞何事賞仍以静名逺者情而近者性¶
其施性亦不離情¶
<pb:KR4f0005_WYG_433-37b>¶
　　登四面雲山亭子¶
每以髙秋登一度今年秋景更犁然前朝處暑炎都洗¶
(預日/雨)昨日淡天宇朗懸可弗迥亭騁目鏡俯臨曠界暢¶
言泉近乘輿憶昔乘馬老不覺同駒影遷¶
　　事定¶
事定閒迴事始思慎哉惟是在行師要扵不爽鑒人品(上/年)¶
(黄仕簡渡臺灣勦捕逆匪林爽文等乃以病後昏憒株/守府城毫無謀畧若非予於上年正月間命李侍堯代)¶
(常青為總督而以常青代黄仕簡安知黄仕簡不且為/賊裹去及常青至彼亦未即能尅期勦洗因於八月間)¶
<pb:KR4f0005_WYG_433-38a>¶
(復命福康安海蘭察等率領巴魯圖百餘人及川楚黔/粤之兵前徃生擒逆首迅奏成功然常青在彼數月當)¶
(賊勢猖獗之時尚能保守府城不至僨事是以此時来/京仍令為都統予於諸臣功過鑒別悉本至公權衡不)¶
(肯以/私)亦弗曽輕受彼欺(總兵柴大紀在諸羅數月屢奏/被圍忍飢固守情形覽奏深加)¶
(憐憫恩賜伯爵以示寵眷乃無意之間於徳成自浙勘/堤回京復命時詢悉柴大紀之聲名狼籍隨命福康安)¶
(李侍堯等查訪亷得其平日種種貪婪廢弛營伍以致/賊匪得以肆逆及在北路閲兵一聞林爽文滋事不即)¶
(調兵殱賊轉囘郡城嗣兵既調齊又復怯懦延挨不進/情事此亦天理昭彰悉令敗露因命拏解来熱河廷訊)¶
(後即行正法究亦/不至受其欺蔽也)此日已經成凱宴昨年猶未啟程時(福/康)¶
(安於上年八月初間在山莊始奉命前徃兹於/七月十六日回山莊凱宴計期尚未及一年)海疆耆¶
<pb:KR4f0005_WYG_433-38b>¶
定誠神速¶
天眷躬承勵惕寅¶
　　仿李迪雞雛待飼圖即用題迪書韻¶
待飼摹李畫吾心重(平/聲)念之設如歉嵗值誰救小民飢¶
獨我誠深懼諸臣願共思子輿舉稷語應各慎攸司¶
　偶詠宋人名流集藻畫册中李迪雞雛待飼圖惻然¶
　有懷於災壤飢民之無救也因摹其畫成什命泐石¶
　以示為民父母之官題李詩並書於左¶
<pb:KR4f0005_WYG_433-39a>¶
雙雛如仰望其母竟何之未解率場啄誰憐空腹飢展¶
圖一絜矩觸目切深思災壤民待哺慎㢤羣有司¶
　¶
　¶
　¶
　¶
　¶
　¶
<pb:KR4f0005_WYG_433-39b>¶
　¶
　¶
　¶
　¶
　¶
　¶
　¶
御製詩五集巻四十一¶
