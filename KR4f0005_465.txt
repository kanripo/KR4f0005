# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:22.081044
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷七十三
<pb:KR4f0005_WYG_465-1a>¶
欽定四庫全書¶
御製詩五集巻七十三¶
　古今體六十八首(壬子五/)¶
　　四題蓮池書院十二景¶
　　　春午坡¶
偶來停駐過墻鞭(司空圗偶題詩云水榭花繁處春晴/日午前茲來恰值午前情景宛合馬)¶
(過隔墻鞭亦/其詩末句也)即景因思表聖篇廿四品中無五字研精¶
日午恰春前¶
<pb:KR4f0005_WYG_465-1b>¶
　　　萬巻樓¶
書院層樓静且深菁莪宜飫衆青衿吾云萬卷包一字¶
君道無多祇在欽¶
　　　花南研北草堂¶
花南研北昔有者左燭右書我始之(燈下觀書必於書/左置檠盖翻帙時)¶
(燭光不致為風所動斯意與段成式研北/之事相同乙未春聞曽以此命題試士)物具竒(讀作/基)¶
當配以偶告佔畢輩此應知¶
　　　高芬閣¶
<pb:KR4f0005_WYG_465-2a>¶
脩已立言要讀書育材殷意俾高居咨伊於是求芬者¶
應在實而非在虚¶
　　　宛虹橋¶
橋喻飛虹多有吟亦緣水本氣之隂文公(衛/)能止固佳¶
耳何事紫陽固執淫¶
　按虹乃日光雨氣相薄而成蔡邕月令章句曰隂陽¶
　交接之氣著於形色者也惟氣盛則當引以為戒故¶
　詩蝃蝀篇毛傳鄭箋皆以為天地之戒此正風人之¶
<pb:KR4f0005_WYG_465-2b>¶
　比義也序謂衞文公能以道化其民故曰止奔也至¶
　朱子集傳竟以虹為天地之淫氣未免過於拘牽矣¶
　盖朱子見序有淫奔之耻一語遂以所比之物引而¶
　附㑹之耳天地絪緼隂陽相薄大易之言二氣何等¶
　正大目之以淫豈非一言之失乎向作七十二候詩¶
　於虹始見一篇下曾詳言之茲題宛虹橋詩復為之¶
　申其説如此¶
　　　鶴柴¶
<pb:KR4f0005_WYG_465-3a>¶
遙映書堂鶴柴存取聲清不厭其喧作人者固有深意¶
他日毋忘梁稻恩¶
　　　蕋幢精舍¶
蕋幢畧近佛家語書院相形殊弗宜却憶督臣題額際¶
寄張韓句未曾思(韓愈贈張十八詩云吾欲盈其氣不/令見麾幢是處十二景皆原任督臣)¶
(方觀承所㸃綴豈當年題是額/時未思韓句而轉闌及梵語耶)¶
　　　藻泳樓¶
碧水溶溶上有樓俯欄可以數(上/聲)魚游葩經取喻不一¶
<pb:KR4f0005_WYG_465-3b>¶
足㑹意惟人在自求¶
　　　繹堂¶
學射坦然有繹堂工文於武詎宜忘向年曾亦連命中¶
(向年至此必試射後/因臂病久不為矣)黙對樹侯愧不遑¶
　　　寒緑軒¶
竹逕延長不在多寒蕭颯更緑婆娑坐軒人設衞風展¶
君子應懐勉切磋¶
　　　篇留洞¶
<pb:KR4f0005_WYG_465-4a>¶
假山宛轉棧溪脩牝洞得來深且幽摘句我原學社史¶
逮今曾是四篇留¶
　　　含滄亭¶
小湖亦有水含之弗動㣲風浄練披濯足濯纓惟自取¶
俯滄可不切深思¶
　　麥色一首¶
麥色向東來菁葱蔚滿目春種出土青秋種芃苗緑保¶
陽設大霈仍冀中豐熟容城及新城或止下收足惟其¶
<pb:KR4f0005_WYG_465-4b>¶
有可望更覺時之蹙奈何甘膏艱切盼增焦恧京稱二¶
寸霑(昨據留京王大臣奏京/師於初五日得雨二寸)值此恒暘暴所益弗敵損¶
詎謂被優渥昨隂庶繼澤北望顒度(入/聲)卜¶
　　紫泉行宫十咏¶
　　　敞軒¶
節逮清和晝暖長紫泉一宿適徜徉春遲入夏需兩日¶
(是月十五/日方立夏)恰合敞軒納嫩涼¶
　　　屏山¶
<pb:KR4f0005_WYG_465-5a>¶
當門疊石聳屏山以曲為遙蹀步間却悟清防特合景¶
於賢於諫那應閑¶
　　　鏡湖¶
南巡過此常春日湖面存冰未鏡鋪(每次南巡率以正/月啓鑾故至此冰)¶
(尚未/泮)設曰凌光亦能照試看實(謂/冰)究遜虚(謂/水)夫(實者中/有主虚)¶
(者中無主照物/者當虚中也)¶
　　　舫室¶
舫多為室室稱舫誰主誰賔解定名豈若兩般一齊置¶
<pb:KR4f0005_WYG_465-5b>¶
倚牕静俯滿湖清¶
　　　㯶亭¶
結㯶為笠盖山亭少步延其詰曲形雖曰斯誠不多費¶
於心亦覺未能寧¶
　　　虹橋¶
曲折湖中路可通嫌他綴景太求工過茲題句逾百首¶
(南巡東巡每過此無不題句以/十景分題計之不啻數百首矣)興致其間迥不同¶
　　　魚罾¶
<pb:KR4f0005_WYG_465-6a>¶
魚有魚無弗問其臨淵喻政絜深思笑他依例罛罾設¶
來往多年未一施¶
　　　石逕¶
西山石不讓湖石(是石即取自西山玲瓏峭/拔較之太湖石未堪多讓)䕶逕玲瓏¶
高復低八十老人弗攜杖罷言濟勝祇留題¶
　　　竹埭¶
有松斯不可無竹幾个埭邊作伴脩忽憶雲栖相訪處¶
緑叢琳路蔽天稠¶
<pb:KR4f0005_WYG_465-6b>¶
　　　箭㕔¶
蓬矢桑弧識舉男發十(平聲見陸游/老學菴筆記)中(去/聲)九我曾諳今¶
年未扈諸皇子課射弗為祇自慙(近年過此雖未試射/每課扈蹕皇子等為)¶
(之今畨皇子等/未扈行故云)¶
　　遣悶¶
遣悶無佳句懐慙祇自嗔南隂霏北夕北霽霔南晨(初/五)¶
(日駐正定雲勢頗厚傍晚細雨即止繼接留京王大臣/奏則京師是夕得雨二寸初十日曉隂一路細雨至保)¶
(定旋霽今日據布政司張誠基奏則正定是日得雨二/寸雖均非渥澤而蹕途所經南北之雨若巧於相避者)¶
<pb:KR4f0005_WYG_465-7a>¶
(然為之/增恧)如巧雨避我那辭笑有人麥田一例渴(自保定/府以南)¶
(地土䡋潤麥苖約有七八寸日内得透雨仍可望稔收/迤北麥苗有慬止三四寸者一例渴望甘膏更切焦盼)¶
何以對農民¶
　　陜西巡撫秦承恩奏報得雨詩以誌慰¶
仲季既霑普(甘據秦承恩奏西安各府屬於二月十六/七及三月初七八日已得雨四五寸並有)¶
(深透/者)重叨中澣均(茲復據奏該省十二府州屬具報於/三月十八九等日復得雨三四五寸)¶
(及深透不等二麥正在舍胎得此/膏&KR0584;滋培夏收可期豐稔等語)胎含麥増實芽紐黍滋¶
新乾壤歴茲甚福疆幸彼頻(自保定至此沿途土脈更/覺乾燥望雨尤切而秦中)¶
<pb:KR4f0005_WYG_465-7b>¶
(頻瀝春霖農田慶/普覧奏為之慰幸)晉郊念隣此馳驛命詳詢(昨駐蹕五/臺時得雪)¶
(尺餘旋即晴暖融化入土同時阜年縣亦得雨三寸茲/又閃旬餘未知山西各府屬是否普沾渥滭因即降㫖)¶
(馳詢馮光熊/以慰繾念)¶
　　涿州行館有詠¶
行館近都城往來嵗屢更偶觀題壁句莫匪為民情己¶
蔵十全韻不歌涿鹿行(乙亥始為涿鹿行長歌嗣每遇/此必疊前韻自丙子至甲辰九)¶
(疊已成十金是以丙午即别拈他韻不復重賡厯覽其/間率多值武成誌慶之作茲進𠞰廓爾喀計日冞入賊)¶
(巢顒望拽/音迅至)茲征廓爾喀仍復望功成¶
<pb:KR4f0005_WYG_465-8a>¶
　　西巡五臺迴蹕至圓明園之作¶
西巡往返□六日徒閲旰宵春夏時心祇臺懐一朝適¶
(今春雨雪未能霑足西巡啓蹕前已殷盼澤之心沿途/厯覽顒望更切三月二十二日至臺懷午後祥霙酣渥)¶
(逮次曉晴霽除融化外積有尺餘自春月/至今惟此駐蹕臺懷之日心為慰適耳)目穿廓喀片¶
章馳(鄂輝成徳自𠞰浄聶拉木賊匪之後即應直搗濟/嚨將屯踞之賊迅速殱盡乃至今未據馳奏不解)¶
(何故遲滯而福康安既抵後蔵又因等候兵力尚未前/進且未據奏及廓爾喀曽否遣人來至軍前認罪求懇)¶
(萬里而遙音信難於速達/夙夜盼望片刻不能少釋)綢繆河北畿南計(昨因繾念/河北之彰)¶
(徳衙輝懷慶三府及畿南之順徳廣平大名三府雨澤/久愆即使日内得有甘霖麥苗已難望稔即令梁肯堂)¶
<pb:KR4f0005_WYG_465-8b>¶
(馳赴天津㑹同劉秉恬妥商截留南漕六十萬石分運/該處以裕民食即此先事預等無時不以民生為念初)¶
(不待畺吏陳奏/而始計及也)懐保老衣少(去/聲)食資慙愧麥苗較前長¶
(上/聲)依然渥&KR0584;望霑施¶
　　詣¶
　黒龍潭祈雨¶
去嵗幸未至(北方春雨多艱上年三月初六日京城及/順天所屬各縣得雨自四五寸至盈尺不)¶
(等甘澤及時實為霑足至四月十七日京師復得雨二/寸餘廿一日又得有六寸是以未經詣  龍潭祈禱今)¶
(嵗雖有閏四月而已遏立夏且冬春雪澤未優盼雨尤/切今農躬詣  龍祠䖍申步禱惟冀速邀  神惠渥霈)¶
<pb:KR4f0005_WYG_465-9a>¶
(甘膏以抒為/民籲請之亟)今年來又重步登䖍責已心切總因農¶
神聽亦應厭予求惟致恭靦顔申渴願¶
澤霈一犂濃¶
　　山西按察使特克慎奏各屬報得雨詩以誌慰¶
臺懐雨雪實優渥正定迤東塵漸揚馳問晉郊通省景¶
(三月下旬駐蹕五臺時得雪盈尺同日阜平亦得雨三/寸迴鑾過正定以東見麥田里雨甚切因念晉省曾否)¶
(續得雨澤即馳詢馮光熊該省入夏以來/各屬是否普霑令其迅速覆奏以慰懸念)未看巡撫季¶
春章(馮光熊於三月廿九日與該省藩臬等同在長城/嶺送駕想因囘省沿途之便就近巡邊閱伍是以)¶
<pb:KR4f0005_WYG_465-9b>¶
(尚未扺省故/奏報少遲)茲因陳臬先到署即報沿途澤被霶(茲據/臬司)¶
(特克慎奏稱於四月初四日先已回扺太原省城地方/極為寧静並據各屬陸續禀報得有雨澤經過各處目)¶
(擊土膏俱屬滋潤糧價/平減等語覽奏稍慰)却待光熊奏書至&KR0584;霑各屬乃¶
知詳¶
　　降㫖緩徵河北三府缺雨諸縣新舊錢糧詩以¶
　　　誌事¶
□萬已經截漕米用資接糶不敷資問知春澤三府缺¶
(西巡迴蹕途次聞豫省河北彰德衛輝懷慶三府春雨/未優恐麥收歉薄應早為籌辦接濟因命梁肯堂㑹同)¶
<pb:KR4f0005_WYG_465-10a>¶
(劉秉恬馳赴天津截留漕米三十萬石運交豫省以濟/民食先是已降㫖詢問穆和藺該三府雨澤久愆地土)¶
(乾燥現在曽否已得甘霖並諭令設法䖍誠祈禱或疏/濬泉源以通地氣務湏確查據實具奏毋得稍存諱飾)¶
(致令百/姓失所)是合時恩廿縣施(茲據穆和藺奏稱三月上旬/中旬以來開封歸德河南南)¶
(陽汝寧陳州等府許州汝州陜州光州等屬得雨自二/三寸至深透不等惟河北三府現在尚未得有透雨麥)¶
(苖漸形黄萎正當新舊開徵之際民情不無拮据請將/該三府所屬本年應徵新舊錢糧倉穀懇恩緩徵等語)¶
(朕聞該三府被早情形深為軫念因即降㫖將彰徳府/屬之安陽湯隂臨漳林縣武安涉縣内黄衛輝府屬之)¶
(汲縣新鄉輝縣獲嘉淇縣延津滑縣濬縣封邱考城懷/慶府屬之脩武武陟陽武原武等縣應徵新舊錢糧倉)¶
(穀一并緩至本年秋收後以蘇民力盖該撫/發摺時尚未接奉截漕恩㫖故祇請緩徵也)那忍追呼¶
<pb:KR4f0005_WYG_465-10b>¶
急目下惟圖黔赤甦心期畿南隣近應同況宣命詳陳¶
速載咨(畿南之順徳廣平大名三府與河北三府境壤/毗連亦同被旱雖前已截漕三十萬石分運該)¶
(處接濟恐尚湏緩徵等恩例亦已馳諭梁肯堂查明速/奏以為先事綢繆之計朕於民食攸闗時深宵旰從不)¶
(肯少靳/恩膏也)¶
　　降㫖緩徵直隸南三府缺雨諸州縣新舊錢糧¶
　　　詩以誌事即用昨寛免河南詩韻¶
昨經降㫖問方伯今接奏知豫䇿資(昨以畿南順徳廣/平大名三府缺雨)¶
(既截漕三十萬石運往接濟復馳詢梁肯堂查勘應否/緩徵此㫖尚未到彼次日即據奏到該三府所屬並毗)¶
<pb:KR4f0005_WYG_465-11a>¶
(連之趙州雨澤久愆二麥難望有收請將邢臺等十九/州縣元城等十三州縣夲年應徵新舊錢糧倉穀分别)¶
(緩徵/等語)於澤由來不宿諾救災豈肯靳勤施(覧奏該處被/旱情形深為)¶
(厪念即日降㫖加恩將順徳府屬之邢臺沙河南和平/鄉廣宗鉅鹿唐山内邱任縣廣平府屬之永年邯鄲成)¶
(安肥鄉曲周廣平雞澤威縣清河磁州等十九州縣夲/年應徵倉穀同節年未完錢糧倉穀又大名府屬之元)¶
(城大名南樂清豐開州東明長垣趙州所屬之柏鄉隆/平髙邑臨城寧晉等十三州縣夲年節年應徵新舊倉)¶
(穀錢糧等項一并緩至本年秋/後徵收並諭部連行以紓民力)憐民共此艱謀食督吏¶
仍當妥赴期别府雖然此勝彼(京師及順天保定等府/所屬雖較之畿南三府)¶
(此勝於彼然節次得雨總未霑/足邇來盼望之殷日甚一日矣)望霑一例正齎咨¶
<pb:KR4f0005_WYG_465-11b>¶
　　山西巡撫馮光熊奏雨水情形詩以誌事¶
陳臬昨稱雨水好仍需方伯報來詳(昨山西臬司特克/慎奏報於四月初)¶
(四日回扺省城據各屬禀報得有雨澤等語而未分列/何屬地方及得雨時日並雨之分寸是以仍望巡撫奏)¶
(報到時始/知詳悉)雖然季月無甚缺亦未時膏致大霶(茲據馮/光熊奏)¶
(稱太原等府屬先後禀報三月二十四五二十九四月/初二等日均得雨澤入土一二三寸不等正當麥苖長)¶
(發大田耩種之候得此甘&KR0584;土膏滋潤洵有禆益等語/夫得雨三寸地方尚屬有裨若僅止一二寸者不過稍)¶
(潤土脈豈能藉之長發覽奏未能慰念因即馳詢該撫/現在曾否續霈甘霖於麥苗大田有無妨碍民食是否)¶
(稍形拮据即速查明具奏/以慰厪注不得稍存諱飾)正定幸聞霑繼澤(本月初十/日正定得)¶
<pb:KR4f0005_WYG_465-12a>¶
(雨二寸餘今日又據總兵徳克精額奏報續得雨三寸/統計已有五寸餘自於農田有禆正定與晉省隣近或)¶
(同霑渥澤亦未可知西望/跂予益切目前之恧耳)晉郊隣近冀同慶遙遙西望¶
厪卜度却視目前愧益忙¶
　　消煩六韻(四月廿/二日)¶
無處可消煩昨年詩夲翻夏初廿一日時雨沃郊原(上/年)¶
(四月廿一日京城得/雨六寸實為霑足)喜繼三春澤(北方春雨夲少若盈/尺之澤尤不易得上)¶
(年於三月初六日巡幸田盤至大新庄途中得雨連宵/達旦已喜深透至廿六日及四月十七廿一等日三次)¶
(繼霑渥澤二麥/大田俱資長發)加增六寸蕃(春雨既優土脈本為滋潤/又増以六寸甘膏正在麥)¶
<pb:KR4f0005_WYG_465-12b>¶
(實灌漿之候是以去/蔵麥收慶獲豐稔)舊期過已惜新閏漫為論(去嵗四/月廿一)¶
(日喜得透雨今年望雨甚殷滿擬届期或亦可霑霈澤/乃今日已過舊嵗之期仍瞻雲漢深切焦煩雖今年遇)¶
(閏四月目下距夏至尚有四十日之遙而立夏已將及/旬且不似去年先有三月中之渥&KR0584;正不得以節氣尚)¶
(早强為/慰藉耳)愁裏閱三月(今春始則望雪繼以盼霖三月居/諸時縈愁悶為君之難即斯可見)¶
(矣/)閒中詠五言瞻雲切渴望¶
天惠冀傾盆¶
　　河南巡撫穆和藺奏報二麥收成分數詩以誌¶
　　　事¶
<pb:KR4f0005_WYG_465-13a>¶
河北旱早悉河南熟可期乍觀夏收謂通省七分之(穆/和)¶
(藺奏報麥收分數據稱彰徳衛輝懐慶三府所屬之二/十一縣雨澤愆期麥收歉薄其餘八十七㕔州縣各屬)¶
(收成仍有七分餘通計合算七分有餘等語豫省河北/三府缺雨其麥收自不及河以南朕早已為之綢繆截)¶
(漕預計矣茲該撫奏報麥收自當分晰聲明乍觀所奏/竟似通省合計均屬七分有餘殊覺有粉飾諱灾意因)¶
(降㫖/申飭)是有粉飾意那無嚴訓辭(各省偶因雨水短缺收/成歉薄原所不免惟在)¶
(牧民者隨時補救俾灾黎不致失所斯為盡職若僅習/為諱飾奚稱痌&KR1986;乃身該撫何必諱言灾歉為此含混)¶
(之辭向屢有㫖飭諭各省大吏茲因穆和藺此奏仍即/降㫖通諭各督撫務誡諱灾陋習以副朕勤恤民隠之)¶
(意/)救災慎其諱勤政者宜思¶
<pb:KR4f0005_WYG_465-13b>¶
　　廣東巡撫郭世勲江西巡撫姚棻各報二麥收成¶
　　　分數詩以誌慰¶
炎方向弗重二麥今漸民知重試耕熟以北(江/西)南(廣/東)先¶
(廣/東)後(江/西)異到殊逺(廣/東)近(江/西)奏章呈已欣東粤八分穫(據/廣)¶
(東巡撫郭世勲奏南海等五十八州縣㕔二麥收成分/數九分者潮陽陽江二縣八分有餘者三水保昌等五)¶
(縣八分者南海畨禺等四十三州縣七分有餘者樂昌/海豐茂名三縣七分者龍門新安等四縣合計各屬收)¶
(成共八/分等語)却更西江餘有贏(署江西巡撫姚棻奏二麥收/成分數附省之南昌新建二)¶
(縣禀報麥收實有八分其餘各府㕔州縣陸續禀報俱/八分九分不等查核江省産麥各屬内收成八分者十)¶
<pb:KR4f0005_WYG_465-14a>¶
(一縣九分者六十二㕔州縣/通省牽算收成共八分有餘)畿甸欲過五日望救期甘¶
&KR0584;益怦怦¶
　　午後(二十/三日)¶
午後雲容重又非風擾之一心惟渴望雙目發勞疲(瞪/發)¶
(勞出楞/履經)徒有四五㸃竟無分寸滋覺生(寺/名)明曉叩己酉¶
幾(去/聲)如期(己酉嵗五月中以雨澤愆期命皇子等在覺/生寺設壇祈請閲七日未雨適以御殿還宫)¶
(詣壇祈禱其日途中即獲渥澤茲明早亦以御殿還宫/敬當依例詣壇黙禱冀荷  神庥得如往嵗即霈甘霖)¶
(以慰/顒望)¶
<pb:KR4f0005_WYG_465-14b>¶
　　還宫御殿路過覺生寺祈雨之作疊己酉原韻¶
　　　三首¶
季春膏&KR0584;已霑恩(己酉入春後連得雪澤三月又得雨/三寸是以農田極為霑潤然至五月)¶
(又以望雨在覺/生寺設壇祈禱)首夏仍祈禮梵垣慚愧今年春入夏(今/嵗)¶
(自春入夏雪雨總未優/霑時切顒望深為慙恧)無時不望意存存¶
路經竺宇重祈雨竟似年來例以然(今日路經覺生寺/詣壇䖍禱與己酉)¶
(庚戌情事相同竟如成例然北方春間每多望澤朕/臨御五十七年以來不望雨之年亦不過七八年耳)調¶
幕無方知過矣過因勤稼敢忘䖍¶
<pb:KR4f0005_WYG_465-15a>¶
昨隂細㸃未䨜𩃱那得恬然心不波壬子設符己酉願¶
幸於前嵗感尤多(己酉三月已經得雨今嵗近京州縣/自春至夏雖屢經得雨不過一二寸)¶
(較前嵗更為急/迫盼望益切)¶
　　河南巡撫穆和藺奏鹽課改歸地丁成效詩以¶
　　　誌慰¶
換商及加價兩不便民資(河東池愆向行銷山西陜西/河南三省附近之一百七十)¶
(二㕔州縣縁近年積弊已深屢經該地方大吏等畫調/劑惟有換商加價二議乃商屢換而民力更疲徒飽吏)¶
(胥之槖價屢増而私鹽愈斥更多缺&KR1089;之虞鹽觔為小/民日用必需之物若再因循不為籌辦弊将何所底止)¶
<pb:KR4f0005_WYG_465-15b>¶
去課(鹽/課)歸之賦(地/丁)僉同詳載咨(於是有為課歸地丁之/説者以為可以一勞水)¶
(逸然此事所闗最鉅非灼見其利弊所在未可輕言變/法因令晉撫㑹同秦豫二省撫臣詳加酌議嗣據奏稱)¶
(課歸地丁既無加賦之弊又無淡食之虞實於商民兩/便復令大學士九卿㑹議具奏衆論僉同方始允行然)¶
(行之果有成效與否/始猶未能臆度也)西巡詢晉悉(三月間巡幸五臺詢之/晉撫馮光熊藩司蔣兆)¶
(奎僉稱數月以來聽民自/運鹽價日減乃其明驗)方伯報秦宜(月餘秦承恩適/亦奏稱陜省例)¶
(食河東池鹽之各㕔州縣小民無不争先販運/較之往年每觔約減錢二文均各感頌歡慶)茲接豫¶
疆奏亦稱比户熈(秦晉二省行之既便因念豫省事同/一例自必亦有成效乃途次穆和藺)¶
(迎駕時並未奏及即傳㫖令其確查覆奏茲據奏到河/南向食河東引鹽之河南南陽二府汝州陜州暨許州)¶
<pb:KR4f0005_WYG_465-16a>¶
(屬之襄城縣自本年正月更定章程各屬遵照奉行以/後或殷實大户赴池運鹽或小户貧民肩挑車載現在)¶
(城鄉鎮集墮斤充斥價值減落其距鹽池較近及水路/可通處所較原定官價每觔減錢七八文道里較逺處)¶
(所亦減五六文三四文不等小民既食價/賤之鹽並藉收販銷之利禆益良非一端)免簽富無累¶
按業衆非私所減貰鹽價有餘納賦遺(原議改課歸賊/每地丁一兩増)¶
(銀九分難免加賦之疑不知食鹽為比户所日需之物/而價減則每日有節省之貲以八口之家計算一年所)¶
(省實多况所納正課有不及一兩者則閭閻更為使益/且有地之民始行納課而無業之户仍免輸將是富民)¶
(免無簽商之累窶户得食無課之鹽節據馮光熊等所/奏以每日節省之數完一年應攤之課尚有嬴餘不惟)¶
(不加賦而小民且沾惠無窮效既立見/語又相同為加賦之説者可以息喙矣)制更(平/聲)出鄭重¶
<pb:KR4f0005_WYG_465-16b>¶
事簡免㕘差不百不變法未當以類推¶
　按斥鹵為天地自然之利然不因其利而利之必致¶
　養民者轉為厲民之舉如河東鹽務近年簽商加價¶
　擬議紛紜而富室貧户均不免坐受其累是用廣諏¶
　集議中外僉同罷課而攤賦俾商免墨吏之侵漁民¶
　樂鹽價之輕減行之數月三省畺臣各以閭閻便利¶
　入告盖以實心行實政未有無成效者然行之又必¶
　有時與地焉未可執一而槩論也昔尹繼善曾有天¶
<pb:KR4f0005_WYG_465-17a>¶
　下鹽課皆可歸之地丁之語此知其一而未知其二¶
　也朕彼時即以為不可行他省鹽務與河東不同若¶
　必比而同之不幾涉言利而加賦乎且將奪富商大¶
　賈之基業是與限民名田之説同也杜摯所云利不¶
　百不變法正謂此耳既成是什並識及之¶
　　山東巡撫吉慶山西巡撫馮光熊各報得雨深¶
　　　透詩以誌慰並誌慙愧¶
月之廿五斯㣲雨齊晉同朝各透霑(廿九日吉慶奏山/東省城於二十五)¶
<pb:KR4f0005_WYG_465-17b>¶
(日未時密雨竟夜極為霑足察看四鄉一律深透且雲/勢甚濃各屬可冀均霑同日又據馮光熊奏山西省亦)¶
(於二十五日丑時起大沛甘霖滂沱達旦至午/刻尚未停止入土深透農民極為懽躍等語)兩省胥¶
吾民慰實一時思此地慙兼諸臣亦自迤南報各屬均¶
稱四寸詹(直隸總督梁肯堂長蘆鹽政穆騰額奏天津/保定一帶正定總兵德克精額奏正定一帶)¶
(亦於廿五日得雨皆在四寸以上此次優膏可稱廣/沛而京師是日微雨尚未及寸焦思不覺益甚耳)祇¶
近京惟數分計焦心日甚韻難拈¶
　　詣玉泉山¶
　龍神祠祈雨之作¶
<pb:KR4f0005_WYG_465-18a>¶
黒龍潭致請(去嵗三月初六四月十七廿一屢次得雨/深透是以未詣  龍潭祈禱今嵗春雨愆)¶
(期四月十六日西巡迴蹕次日即䖍/誠詣  潭申禱今又過旬顒望益切)弗應(去/聲)又過(平/聲)旬¶
第一泉來禱未䝉迴憶春(今嵗正月下旬二月初旬雖/得雪三次總未優霑是以仲)¶
(春即來此詣䝉祠䖍禱或冀如去嵗三月初六即得渥/澤乃至今未    神佑情殊迫切兹仍來積忱黙禱惟)¶
(祈鑒此衷誠甘膏速沛俾大田得/以及時播種惠我農人曷勝欣感)迤南膏漸霈(畿南天/津保定)¶
(正定一帶已報稱二十五日均得霑霈/而近京猶未被澤不能不引以為愧)近北澤猶屯靦¶
面申誠愫優霑¶
惠我民¶
<pb:KR4f0005_WYG_465-18b>¶
　　賦得王道如龍首(得龍字八韻/考試差題)¶
唐家廷試賦王道訓如龍龍且譬之首君應符以宗黄¶
滔辭示概周旦繫曾供詎祇視聽重(去/聲)當知雲雨從設¶
其大霈澤(時正殷/望雨)斯則普興農蔽弗礙旒纊(用黄滔/賦意)惠¶
誠佐餕饔然予惟㑹别初九曰潛庸勿用孕成用夲諸¶
孚有顒¶
　　河南巡撫穆和藺報得透雨詩以誌慰兼誌愧¶
報麥收曾有訓言(日前穆和藺奏報豫省二麥收成分/數摺内既云缺雨之河北三府麥收)¶
<pb:KR4f0005_WYG_465-19a>¶
(歉薄又云通省合計均屬七分有餘語/似粉飾曽有㫖訓飭以社諱灾之習)何期透雨沐¶
天恩亦云廿五連三日(茲據奏遵㫖分遣官員馳赴請/中嶽嵩山暨陕西  太白山)¶
(水各於四月十八二十三等日先後到省二十四日省/城即獲陣雨至二十五日自午至酉雨勢大作甚為霶)¶
(霈連綿至二十六日子時止四野均沾入土深透並據/開封府通屬歸徳府屬之商邱等五州縣河南府屬之)¶
(洛陽等七縣陳州府屬之淮寧等四縣許州及通屬陜/州及所屬之靈寳閿鄉等㕔州縣先後禀報同日各得)¶
(雨三四五寸以至深透不等二麥正當結穂之時獲此/濃膏顆粒可期綻足而早稻亦藉以長發暢茂民情歡)¶
(悦其河北彰徳府屬之安陽湯隂内黄三縣衛輝府屬/之汲縣新鄉獲嘉淇縣輝縣延津封邱考城八縣懐慶)¶
(府屬之原武武陟陽武三縣均於是日得雨一二寸至/五六寸不等雖尚有未透足之處而地氣既通可望甘)¶
<pb:KR4f0005_WYG_465-19b>¶
(霖續沛覽奏/深為欣慰)竟獲霈霶遍隰原是地未能計分寸一心¶
惟愧度朝昏淺深河北雖殊致較此究佳犁可翻¶
　　直隸總督梁肯堂奏酌借口糧籽種事宜詩以誌¶
　　　事¶
迤南一帶沐¶
恩滋(直隸保定正定一帶已於前月二十五日得雨霑/渥茲梁肯堂續奏順天府屬之霸州等四州縣保)¶
(定府屬之滿城等十一州縣河間府屬之河間等七縣/天津府屬之青縣等三州縣正定府屬之正定等十四)¶
(州縣冀州並所屬之南宮等四縣深州并所屬之武强/等三縣定州并所屬之曲陽深澤二縣於二十五六等)¶
<pb:KR4f0005_WYG_465-20a>¶
(日各得雨二三寸至七八寸不等即望雨最殷之順徳/廣平大名三府趙州各屬亦同日得雨二三寸至六七)¶
(寸不等似此優澤普沾仰/沐    天恩實深感幸)旱後事應次第為按户口糧¶
貸多少(梁肯堂節次奏順徳廣平大名三府屬並順徳/毗連之趙州及所屬各州縣今春雨澤愆期請)¶
(將本年及節年應徵新舊錢糧倉穀概予停緩以紓民/力已即降㫖允行兹復奏稱近日始得優&KR0584;麥田有溝)¶
(渠園井可以灌溉者僅有薄收其無力筫民未免謀食/維艱請將順徳廣平二府上年被䍐村莊循照往例自)¶
(五月起借給兩月口糧其上年未被䍐村莊同大名趙/州所屬今春缺雨村莊酌借一月口糧大口日給米五)¶
(合小口減半其無業貧民不能傭趁者并請一體酌借/至鰥寡孤獨老㓜殘疾者大口日給米二合五勺小口)¶
(一合五勺隨時安頓均於恩/賞截留漕米内動用支銷)視田籽種給參差(又稱現/在既得)¶
<pb:KR4f0005_WYG_465-20b>¶
(透雨之處即當翻播大田内有缺乏籽種之户飛飭該/地方官按地畝之多寡均勻借給亦請於漕米内借支)¶
(聽其易穀播種統於秋成後照例分别免息徵還等語/此二事均係旱後所應次第施為者亦即飭部照所請)¶
(速行並飭該管道府往來實力稽查毋使胥役人等揑/冒滋弊務令小民均沾實惠以副朕軫念灾黎有加無)¶
(已至/意)截漕幸早資目下(前因畿南三府及豫省河北三/府未霑雨澤於迴鑾途次郎命)¶
(梁肯堂㑹同劉秉恬馳赴天津截漕六十萬石分運各/該屬為未雨綢繆之計今梁肯堂奏請借給口糧籽種)¶
(即於所截漕米内支給小民不日可沾實惠盖朕於閭/閻生計無日不為先事預等若待各量臣奏請始行安)¶
(能刻期輓運至彼/應用如此迅速耶)課穡須教待指期擲筆成詩仍太息¶
興雲渥&KR0584;定何時¶
<pb:KR4f0005_WYG_465-21a>¶
　　陜西巡撫秦承恩奏得透雨詩以誌慰¶
畿南山左及山西豫省飛章先後齊胥幸霑膏當廿五¶
又聞透雨被秦畦(直隸山東及山西河南各省皆於二/十五日得雨霑足兹據秦承恩奏陜)¶
(西省城亦於是日丑時得雨滂沱綿密至午/時尚未停止入土十分深透民情極為歡忭)含苞結實¶
潤資普各府屬州報更徯(又稱連日隂雲逺布雨勢寛/廣逺近可冀一律均霑現在)¶
(飭查各屬得雨情形俟/其報齊自當以次奏至)寛廣澤惟近京靳伊誰過也自¶
慙題¶
　　戲再詠金剛四相¶
<pb:KR4f0005_WYG_465-21b>¶
　　閒翻舊藁見詠金剛四相之作自謂有如所嘲者¶
　　因再為此詠昔四相分四章茲&KR1357;括為一章以二¶
　　句藴一相¶
常憶金剛四相垂首應忘者即難之(右我/相)萬人所畏世¶
間法所畏萬人心裏知(右人/相)生幻幻生胥假借色空空¶
色究奚為(右衆/生相)四章櫽括一章詠自蹈自嘲却是誰(右/夀)¶
(者/相)¶
　　池上居疊庚戌韻¶
<pb:KR4f0005_WYG_465-22a>¶
戌年遲得句子嵗較尤遲(往嵗至此必有詩庚戌東巡/以四月十五日迴御圍至廿)¶
(六得雨後始來此因有池上年年什今年得句遲之句/今嵗以盼雨焦切至今未得優渥恩澤是以來此尤遲)¶
謂閏尚逺節數(上/聲)期已越時(今嵗遇閏四月雖去端陽/節尚逺然以前蔵得雨之)¶
(期較之實/已踰時)祇増調幕愧那覺凭窻怡自咎自之過&KR0832;然¶
日夜思¶
　　隨安室有㑹¶
蓬島内精舎(隨安室為予重華宮舊名此蓬/島瑶臺相連别室亦以是額之)偶臨舊作¶
觀一般當望澤(庚戌年春夏之間亦因雨澤未霑時切/殷望至四月廿六日始得雨四寸是以)¶
<pb:KR4f0005_WYG_465-22b>¶
(來此有望澤常如惄之句今亦當望澤/之時更過四月廿六之期益增煩悶)五字識求安徒¶
惄朝昏度那尋耳目歡清秋景倍好邇嵗却逢難¶
　近嵗每於避暑山莊度夏遂幸木蘭行圍及迴御園¶
　已深秋故云¶
　　江蘇巡撫長麟奏報麥收九分有餘詩以誌慰¶
蘇撫飛章特奏聞麥收竟報迥超羣幸逢合屬登九數¶
猶比去年贏一分(長麟奏報二麥約收分數據稱蘇州/松江常州揚州徐州通州六府州屬)¶
(約有十分江寧鎮江淮安太倉四府州屬暨海門㕔約/有九分海州暨所屬之沭陽縣除極窪地畝外其餘亦)¶
<pb:KR4f0005_WYG_465-23a>¶
(約有九分邇省合計二麥收成約九分有餘民脩歡豫/市價平減等語上年該省麥收祇八分有餘亦稱中稔)¶
(今嵗更贏一分幾/於上豐深堪欣慰)已際上豐民氣豫自平時價市情欣¶
顧瞻左近苗將萎曰慰那勝愁意殷¶
　　甘肅總督勒保奏報得有透雨詩以誌事¶
甘省霑膏向較遲(甘省地寒氣候本遲毎嵗春/雨不能早沾亦習以為常)透霑廿¶
五越稱竒(兹據勒保奏該省於二月下旬普得雪澤之/後自三月以來鞏昌廿州涼州寧夏西寧秦)¶
(州階州肅州安西等府州俱於三月中旬四月上旬各/得雪三四五寸及霑足不等惟省城以束藺州平涼慶)¶
(陽涇州四府州屬雖於三四月間陸續得雨未能深透/現在已過立夏正當麥苗長發之時望澤甚殷兹於四)¶
<pb:KR4f0005_WYG_465-23b>¶
(月廿三月亥刻得雨起綿密淋漓至廿五日寅時止入/土八寸極為透足等語近據畿南山東山西河南陜西)¶
(等省先後奏報俱於廿五日各得透雨今甘省亦於是/日同霑渥澤    昊恩廣被實所罕覯而京畿左近是)¶
(日雨勢獨㣲返躬/内省惟用自責耳)此而更問誰之咎方寸惟思咎自知¶
　　廣潤祠請雨三疊丙午韻¶
七載三疊韻都縁請雨過(丙午來此祈雨有詩戊申己/酉及今嵗凡三疊韻是七載)¶
(之中已請雨四次可見北方/春夏間率多壐雨之嵗也)可知乏調爕祇是籲&KR0034;𩃱¶
彼尚有擬稔(前三次雖俱來此析請然先後均得霑足/二麥猶屬有收不過畧減分數不至如今)¶
(嵗之/甚)斯惟無計哦夜㣲灑即止(昨夜子刻得有㣲雨未/幾即止達曉隂雲漸散)¶
<pb:KR4f0005_WYG_465-24a>¶
(可勝/焦急)曉霽嘆云何¶
　　鑑逺堂口號疊已酉韻¶
酉年憩此舊溪堂祈&KR0584;之餘視事常(堂在廣潤祠旁祈/禱之後即於此傳)¶
(餐視事已酉兼盼廓爾/喀歸順實信亦曾有詩)何意重征廓爾喀(廓爾喀旋占/巴勒布而有)¶
(之其力遂盛去嵗滋擾後蔵因命福康安海蘭寨等統/率索倫勁旅及屯練畨兵前往聲討而鄂輝成徳於今)¶
(年二月内奏殱擒聶拉木屯聚賊匪之後以次進𠞰絨/轄濟嚨二處賊匪乃至今兩月餘未據奏到𠞰殺情形)¶
(正深盼望今年來此禱雨之後隨命軍機大臣再/書㫖馳詢竟與酉年事同一例初非意料所及)竟成¶
一例䇿軍忙¶
<pb:KR4f0005_WYG_465-24b>¶
　　直隸總督梁肯堂奏報麥收六分有餘詩以誌事¶
已拌今嵗麥收無那尚六分餘報臚補短截長通計爾¶
(據梁肯堂奏報約收分數永平正定承徳三府及遵化/州所属約七分有餘天津府約七分保定河間宣化三)¶
(府及易州深州定州所屬約六分有餘冀州所属約六/分順天府約五分有餘大名府屬約五分順徳府及趙)¶
(州所屬約四分有餘廣平府約四分通計十一府六州/共約收六分有餘等語直𨽻春夏之交雨澤稀少意謂)¶
(麥收不知若何歉薄時為懸厪茲據所奏截/長補短尚有六分餘猶覺仰&KR0829;    天貺矣)幸遙(謂永/平正)¶
(定等府/七分餘)撫近(謂順天/五分餘)正慙吾分城平糶聊苴罅(昨因現屆/青黄不接)¶
(之時恐糧價不無昂貴降㫖京城設厰平糶以裕民食/據部臣議請於五城内外分設十厰撥官倉米五萬石)¶
<pb:KR4f0005_WYG_465-25a>¶
(麥四萬石分别減價出糶並分派大臣十員及御史等/嚴查以杜市儈囤積胥役侵漁等弊此不過聊為補苴)¶
(之計/耳)籲霈種秋益急圖(此時距夏至尚有卅餘日若得/即霈甘霖尚可佈種大田早夜)¶
(䖍祈益/加敬凜)自咎邇来心過躁(今嵗自春入夏始則望雪繼/以盼雨今立夏已逾兩旬尚)¶
(未得甘霖霑足秉誠叩禱總未能應是以焦急之思日/甚一日又念或轉因過於煩躁以致弗克感召和甘宜)¶
(静以待澤然民食攸關瞻仰耶/  昊蒼何能片刻少釋縈繾)欲因静待静能乎¶
　　河南巡撫穆和藺奏報河北三府得雨情形詩以¶
　　　誌事¶
十四縣霑雨飛章早報知(穆和藺前奏四月二十五日/豫省各屬得雨情形其望雨)¶
<pb:KR4f0005_WYG_465-25b>¶
(最殷之河北三府屬内安陽等十/四縣亦均得甘雨已有詩誌慰)茲稱三府屬復有被¶
恩滋(茲又續奏彰徳府屬之臨漳林縣武安渉縣衛輝/府屬之汲縣濬縣滑縣均於二十五六等日各得)¶
(雨二三四五寸不等其省城復於二十九日得雨二寸/並據河以南各府州屬及懷慶府屬本不被旱之河内)¶
(濟源孟縣温縣亦於二十五六二十八九三十等日/各得雨三四寸以至深透不等霑澤甚為普遍等語)或¶
課翻犂種兼賙比户資(又奏地方官董率民户趕𦂳翻/犂播種並查明無力農民即時)¶
(借給籽種/以資興作)曷勝慰與愧(豫省普霑情形固堪欣慰而京/畿左近至今尚未䝉渥澤不覺)¶
(益增慙/愧耳)批諾意南馳¶
　　廣西巡撫陳用敷奏二麥收成八分餘詩以誌慰¶
<pb:KR4f0005_WYG_465-26a>¶
漢土麥隨宜青黄接却資(廣西向不種麥近年漢土各/屬隨其土性宜麥者種之每)¶
(當青黄不接之/時大資其利)南暄得穫早疆異此分披(茲據陳用敷/奏粤西麥收)¶
(分數除向不種麥各屬外漢屬内九分者十一州縣八/分者三十四㕔州縣七分者二縣合計收成八分有餘)¶
(土屬内九分者六土州縣司八分者二十二土州縣司/七分者七土州縣合計收成七分有餘統計通省漢土)¶
(各屬二麥收成實/八分有餘等語)省以通而計數(去/聲)當八有竒孰非吾¶
赤子覽奏亦因怡¶
　　山東巡撫吉慶奏麥收九分餘詩以誌事¶
通省麥收贏九分(吉慶奏報二麥約收分數據云東省/十府二直𨽻州所屬一百七州縣衛)¶
<pb:KR4f0005_WYG_465-26b>¶
(内九分有餘者泰安兖州沂洲青州萊州登州六府及/濟寧直𨽻州九分者武定一府八分者濟南曹州東昌)¶
(三府六分有餘者臨清直𨽻州合計通省收成約九分/餘等語惟是前據該撫奏濟南所屬之徳州雨澤未為)¶
(優霑其麥收定屬歉薄乃現在奏報二麥約收分/數摺内未據分晰該州麥收情形如何深為厪念)德州¶
獨闕未登聞肯因稔忽向隅者傳諭仍教致問勤(該省/通盤)¶
(牽算固屬稔收而徳州一處何忍獨令向隅因即傳㫖/馳詢是否該州有需平羅及借給籽種口糧之處並現)¶
(在曾否得有渥澤可以翻犂播/種立即覆奏毋得稍為諱飾)¶
　　㣲雨(閏四月/初二日)¶
㣲雨未成寸感恩仍冀優返躬誠過躁體物那忘憂急¶
<pb:KR4f0005_WYG_465-27a>¶
在耕禾黍早拌棄麥麰(京畿春夏之間無不望雨之嵗/重在大田有收目今麥收已無)¶
(可望距夏至尚有一月數日内得有甘&KR0584;仍/可翻犂播種大田以此待澤之心益加急切)糶平及賑¶
展(去嵗畿輔有收今春雖雨澤愆期京城糧價尚未至/昻貴然補救之謀不肯少緩前已降㫖撥倉米五萬)¶
(石麥四萬石令於五城内外分厰平糶又念京城每嵗/冬間分設粥厰例於三月内停止因復命展賑一月以)¶
(濟貧/窘)敢懈救民謀¶
　　湖廣總督畢沅奏全楚麥秋告稔雨澤優霑詩以¶
　　　誌慰¶
一楚北南統同時麰麥收遂陳兩省穫總得八分酬(湖/廣)¶
<pb:KR4f0005_WYG_465-27b>¶
(南北兩省一春雨澤頻霑逺近優足兹據畢沅奏入夏/以從氣候清和晴曦暄晒大麥業已登場小麥亦皆黄)¶
(熟北省春收在八分以上南省亦計有八分此後即屆/大田插蒔之時農民工本有資舉趾力疇倍臻饒裕)¶
佳霽將半月甘膏又渥疇(又奏楚省於四月上中兩旬/各屬多報得雨近已晴霽半)¶
(月省城於四月二十五六及二十九三十等日連宵達/旦渥澤優施雨勢寛廣入土深透據武昌漢陽黄州徳)¶
(安安陸荆州各府屬陸績具報同日得雨自五六寸至/深透不等其較逺各屬俟報齊另行續奏現在新麥上)¶
(市糧廣價平民/情甚為歡悅)披章誠快幸顧此惕兼羞¶
　　降㫖緩徵順天諸府應徵新舊錢糧詩以誌事仍¶
　　　用昨寛免南府詩韻¶
<pb:KR4f0005_WYG_465-28a>¶
緩輸昨已舒南府踰廿優膏尚靳資日引月長近小滿¶
新徵舊欠合寛施(前因畿南三府雨澤愆期截漕三十/萬石運往該處以資接濟旋據梁肯)¶
(堂奏順徳三府及趙州各屬請借給籽種口糧並緩徵/新舊錢糧倉榖已即降㫖允行兹又據奏順天諸府久)¶
(未得雨或得雨未透各州縣麥收僅四五六七分不等/當此青黄不接之時雖已飭將倉儲榖石或量加出借)¶
(或減價平糶以裕民食惟麥收既屬歉薄大田尚未播/種若將新舊錢糧倉榖照舊催徵民力未免拮据請將)¶
(保定府属之清苑滿城安肅定興新城容城安州束鹿/雄縣順天府属之宛平大興霸州東安大城保定文安)¶
(涿州良鄉固安永清香河昌平順義懷柔密雲平谷通/州三河武清實坻薊州寧河河間府屬之獻縣景州故)¶
(城吳橋交河易州並所屬之淶水廣昌等四十州縣應/徵本年節年倉榖錢糧均緩至本年秋成後再行啟徵)¶
<pb:KR4f0005_WYG_465-28b>¶
(等語亦即飭部照所請/行俾民力益臻寛舒)惟慙爕理無其術肯諉時行有¶
不期勞望濃雲方佈宇顛風吹去祇嗟咨¶
　　復雨疊近作韻(閏四月/十八日)¶
又復看微霔無欣愁益優那成分寸計不解旰宵憂所¶
急大田稼(北地重在大田今嵗近畿地方二麥既已歉/收惟冀日内得有透雨大田即可翻種此時)¶
(距夏至雖有半月/而盼望益加焦急)堪憐半穫麰(昨據梁肯堂奏麥收分/數順天府屬祇穫五分)¶
(餘/)何能諉氣數(檢閲黄綾詩本自今嵗上溯十五年中/祇有七年端午舉行節事其餘八年皆)¶
(以缺雨停止而此七年内亦尚有盼望繼澤之句惟是/北方望雨固其常事而今年多一閏月繾念之日更長)¶
<pb:KR4f0005_WYG_465-29a>¶
(不覺倍形愁慮因念朕仰邀盈滿昊貺邇年天時人事/俱稱順意或致此靳澤以為    之戒乎然民食攸闗)¶
(勢不能諉之氣數/適然稍紓縈念也)况正䇿軍謀(福康安等統領勁兵征/討廓爾喀日内據奏索)¶
(倫及屯練兵将已到齊即可統率大舉先將濟嚨一帶/屯聚賊匪𠞰洗浄盡隨即乘勝直搗陽布賊巢擒獲渠)¶
(魁至於一切轉運軍糧攻取機宜籌慮所及雖戒掣肘/正不能不隨時指示當此望雨正殷之際兼䇿軍謀宵)¶
(旰勤勞益覺無/時可以少懈耳)¶
　　福建巡撫浦霖安徽巡撫朱珪各報麥收八分有¶
　　　餘詩以誌慰¶
閩逺安徽近南先北後投(閩省道逺較安徽不啻倍之/然南暄北凉故麥之熟福建)¶
<pb:KR4f0005_WYG_465-29b>¶
(乃早於安徽浦霖發摺早於朱珪/廿餘日而到京恰亦相隔不多日)到因遲早異報總麥¶
麰收(浦霖奏閩省二麥約收分數除臺灣鳳山二縣土/性不宜向不種麥外其餘六十二州縣内收成九)¶
(分有餘者永安等六縣九分者閩縣等二十五州縣八/分有餘者侯官等十三州縣八分者連江等十七縣七)¶
(分有餘者福清一縣合計通省約收入分有餘米珪奏/安徽省五十九州縣二麥約收分數内九分者歙縣等)¶
(十二州縣八分有餘者懷寧等七縣八分者桐城等二/十四州縣七分有餘者潛山等十四州縣七分者鳳陽)¶
(定逺二縣合計通省亦約收八分有餘該兩省二麥俱/獲中稔民食充裕閭閻自益安恬然近畿一帶以春夏)¶
(缺雨麥收歉薄正當盼澤殷切/之時覽奏雖為欣慰益切怦恧)同以八分勝是誠中稔¶
酬邇來愧批諾曰慰即隨愁¶
<pb:KR4f0005_WYG_465-30a>¶
　　熱(閏四月/廿三日)¶
常曰熱蒸雨熱歊雨望孤濛鴻雲畧吐歘熻氣隨敺麥¶
已五朝失禾虞十日無(檢查向年詩本己夘嵗至六月/十二日始得透雨而是年秋仍)¶
(有收又庚寅辛夘甲午丁酉戊戌庚戌等年均於夏至/前後得雨霑足而秋成俱不失望此時距夏至尚有一)¶
(旬若日内即得優霖赶種大田秋/成尚可有獲惟盼望益加焦急耳)那能安廣厦深坐益¶
焦吾¶
　　浙江巡撫福崧奏報春花蠶絲豐收情形詩以誌¶
　　　慰¶
<pb:KR4f0005_WYG_465-30b>¶
奏章披浙撫民福普西東(浙省以江/分東西)屬十(十一府舉/成數也)麥¶
均稔府三(杭嘉/湖)蠶並豐(福崧奏浙省各屬地方入春以/來晴雨得宜農桑並利現在二)¶
(麥陸績豋塲春蠶亦已成繭所有二麥收成分數計九/分有餘者杭州嘉興湖州寧波金華五府屬九分者紹)¶
(興衢州嚴州温州四府属八分有餘者台州處州二府/属統計通省麥收共九分有餘至杭州嘉興湖州三府)¶
(属蠶絲收成均/属九分等語)望南固慰意盼北切憂衷(京畿左近二麥/固已歉收然北)¶
(地重在大田日内若即得透雨農民翻犁播種秋/收尚属可望而不雨日甚一日憂慙不可言矣)因亦¶
人情悟緩遐急近同¶
　　西直門外¶
<pb:KR4f0005_WYG_465-31a>¶
值齋返清禁殷¶
祀北郊臨遍野濯如景(經覽麥田枯槁濯/濯之象實不忍覩)迎輿惄若心¶
敢云常嵗有(北地屆夏至之時每多望雨往嵗敢因北/郊祭祀多因祈澤䖍禱然朕並不    嵗)¶
(所常有藉以少寛奈目下旱既太甚而予之憂懐/亦日甚一日推求致旱之由徬徨朝夕無以自釋)憂益¶
此時深日甚誠難待吁嗟曷¶
恵霖¶
　　雨一律(閏四月/廿九日)¶
　　即用昨日西直門外作之韻¶
<pb:KR4f0005_WYG_465-31b>¶
惕若齋居䖍望雨恰如往嵗¶
澤壇臨(往嵗有因夏至前尚未得透雨於澤者北郊大/祀時進宮齊居䖍誠顒禱即邀沛    昨日進)¶
(宮齊戒情/事正同)雲雷晚&KR0584;敺暵氣¶
父¶
母依然憐子心不寐四更問霏止夙興五寸報霑深(昨/日)¶
(酉刻以前尚未有雨意戌刻雷聲隱隱雲勢自西北涌/集中天隨即渥沛甘&KR0584;入夜疎密相間迤邐至朔日丑)¶
(時方止據順天府報入土五寸餘不特農民可以及時/翻犁佈種而旱暵之氣頓即驅除仰荷    昊恩益深)¶
(敬/感)霽寅隂卯旋復霈顒冀¶
<pb:KR4f0005_WYG_465-32a>¶
重施繼作霖¶
　　陜西巡撫秦承恩湖南䕶理巡撫王懿徳各報麥¶
　　　收八分餘詩以誌慰¶
楚南今日及秦西各報麥收分數齊(秦承恩奏陜西省/除延安榆林綏徳)¶
(三府州屬麥收較遲俟彚案具題外所有西安等九府/州屬二麥約收分數十分者盩屋一縣九分有餘者咸)¶
(寧等七縣九分者鳳翔等六州縣八分有餘者孝義等/十七㕔縣八分者興平等十五㕔州縣七分有餘者髙)¶
(陵等十縣七分者耀州等九州縣六分有餘者韓城等/四州縣以上六十九㕔州縣牽算麥收共八分有餘王)¶
(懿徳奏湖南地土與麥性不甚相宜向止湘隂茶陵等/三十一州縣種植二麥兹屆刈穫之期所有收成分數)¶
<pb:KR4f0005_WYG_465-32b>¶
(九分者瀏陽沅陵二縣八分有餘者荼陵等五州縣八/分者湘隂等十四州縣七分有餘者道州等五州縣七)¶
(分者華容等五縣各屬牽耳/麥收亦共八分有餘等語)雨後欣聞中稔報披章解¶
惄敬増躋(昨因望雨凡遇外省奏到麥收分數兩水情/形豐稔調順豈不仰謝    天庥然瞻畿旬)¶
(之間彌殷待澤惄如生慙今自閏四月二十九日至五/月二日連得甘&KR0584;作止緩急土脈深透實為大利農耕)¶
(霽後披章南楚西秦成臻中稔益感念亦昊蒼恩貺周/徧廣潤敬承之下倍増乾惕焦慚之    感    恩而)¶
(解/矣)¶
　　復雨(五月初/二日)¶
一雨三日伊誰力(用蘇東坡喜/雨亭記語)坤轉乾旋協太和固惜¶
<pb:KR4f0005_WYG_465-33a>¶
失哉麰與麥猶堪期矣黍兮禾較量前後嵗為幸(廿九/日之)¶
(雨雖已有五寸餘但以旱久未必即能深透昨日早晚/及今日自子至寅隨又得&KR0584;雨數次勢甚滂沛向年有)¶
(夏至後得雨者/今嵗斯為幸矣)體帖盈虚志敢訛古北騰章曰深透渥¶
膏報霈待其他(今早據古北口提督慶成奏古北口一/帶亦於廿九日自酉至次日丑刻得雨)¶
(深透想畿南自必一體均霑尚未據梁肯堂奏報/盖保定較古北口逺百餘里早晚亦即當奏至也)¶
　　延趣樓¶
假山真樹友忘年逺隔紅牆夏颯然(大内皆黄瓦紅牆/夏日覩之愈增炎)¶
(熱惟此間樹木繁䕃遮/隔紅牆便覺爽趣颯然)漫謂喜延山水趣老來於此覺¶
<pb:KR4f0005_WYG_465-33b>¶
心偏¶
　¶
　¶
　¶
　¶
　¶
　¶
御製詩五集巻七十三¶
