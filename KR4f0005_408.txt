# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:19.853404
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷十六
<pb:KR4f0005_WYG_408-1a>¶
欽定四庫全書¶
御製詩五集巻十六¶
　古今體八十四首(乙巳六/)¶
　　泉宗廟瞻禮¶
視朝有事復還宫路便泉宗廟據中瞻禮瞥然成隔嵗¶
抒誠莫匪為農功新松籠户枝交榦(是廟建於丙戌至/丁亥春落成閱今)¶
(二十年所種新松/已交榦成隂矣)夏卉繞階花滿叢春雨固佳顒再霈¶
瓣香應鑒此深衷¶
<pb:KR4f0005_WYG_408-1b>¶
　　依綠軒¶
一嵗軒忩一兩披灑然松竹又斯時髙枝低葉含新色¶
西抹東塗滿舊詞月霽風光寧有改秋黄冬落付無知¶
設如依處循名者惟念於民綠舍斯¶
　　挹源書屋¶
萬泉豈真萬多竇則誠多全是北流水(泉宗廟建於萬/泉莊地髙於暢)¶
(春園及圓明園/故水皆北流)半資南去河(萬泉荘泉雖多然以稻田/廣闢又輸為御園湖沼故)¶
(水常憂其不足乃資長河之南自西頂廣仁橋流入京/師者於其東岸設涵洞分瀉至泉宗廟轉而北流亦天)¶
<pb:KR4f0005_WYG_408-2a>¶
(地自然/之利也)挹源兹信易問學可同麽細繹題檐額惟增愧¶
若何¶
　　扇淳室口號¶
江南室様肖為之綴景無過偶一時設曰淳風扇比户¶
顧名乃謂不相宜¶
　　題集逺堂¶
一嵗能㡬至應乗此日閒巖堂蹀步迥棐几坐吟間遊¶
目無遮望拈鬚識老顔如云心集逺祗在豫民艱(河北/衞輝)¶
<pb:KR4f0005_WYG_408-2b>¶
(等屬被旱至今尚未報/得透雨繾念日甚一日)¶
　　曙觀樓¶
首夏日輪東北昇層樓出牆拾級登曙觀之名真足副¶
滄凉旦氣和而清下視水田鱗叠好今年秧較常年早¶
(泉宗廟一帶水田鱗次未至芒種/稻秧已出水數寸實較常年為早)夏長秋收期尚長此¶
時敢即期萬寶¶
　　題明綠端石蘭亭硯¶
硯寫蘭亭不一足(内府收藏舊硯刻繪蘭亭觴/詠曾經題句者不一而足)又看觴¶
<pb:KR4f0005_WYG_408-3a>¶
詠弆天球(是硯以緑端石為之有呉/郡周天球銘三十六字)得皮誰者誰得骨¶
把筆之時憶此不¶
　　馬逺竹鶴二首¶
　　首章用畫中題句韻次章詠事¶
布景期神弗期格分明馬逺署臣名胎仙近逺相鳴和¶
繪也羲經與註成¶
若無若有望中迷獨立黄冠仙客擕識賞分明印坤卦¶
何云為壽賜都提(是圗畫竹鶴下方署臣馬逺欵上方/鈐坤卦印一楊氏書印一題云賜王)¶
<pb:KR4f0005_WYG_408-3b>¶
(都提舉為夀按楊氏係寧宗皇后之妹書史㑹要稱馬/逺畫多其所題但以宫闈題識賜逮外廷臣下殊非禮)¶
(也/)¶
　　詠官窑方罏¶
陶器如立身圓易方難為張禹圓融流朱雲方正持以¶
此品其第髙下原堪知磁罏實官窑成於修内司爾時¶
蔡與王(謂蔡京王黼尚不如張禹童/貫梁師成輦更不必言矣)較張禹猶差論器¶
寓論世用人可弗思圓缾已屢見方者惟見斯久置檀¶
架間未詠誠孤其炷檀烟直上氣求念在兹¶
<pb:KR4f0005_WYG_408-4a>¶
　　雨(四月二/十五日)¶
問夜夜将殘興雲雲勢寛忽聞雷&KR0008;&KR0008;旋落雨䦨干忩¶
氣侵薄冷簷聲垂急湍傳宣停御殿衣濕慮千官(昨因/御殿)¶
(還宫二十五日寅夘間正值雷雨簷溜如注視朝不/過舉行常例慮官員等沾濕衣履因傳諭停止行禮)¶
　　西直門外二首¶
詰曙雨零罷視朝御園旋蹕路非迢顧瞻緑野增顔色¶
麥穂含漿黍潤苗¶
行行雲勢向南馳盡善心殷復惜之却向豫齊遥致禱¶
<pb:KR4f0005_WYG_408-4b>¶
即斯甘&KR0584;碩優施¶
　　雨(四月廿/七日)¶
今日雨二寸前朝一寸餘雖未致深透繼潤欣澤濡略¶
惜欠優渥不知足惟予雲勢率南去膏&KR0584;應隨諸㦯者¶
齊與豫甘霖被霈乎佇望佳音報問驛心殷如¶
　　漢建安甎太極硯歌¶
晉唐硯已稱最古未央銅雀以九數(内府所有晉硯二/唐硯七又漢未央)¶
(瓦硯三銅雀瓦硯六兹建安甎硯色黝墨池刻/作太極圖硯背有建安十五年造𨽻書六字)兹乃漢¶
<pb:KR4f0005_WYG_408-5a>¶
甎識建安想亦銅雀之侣伍墨池刻作太極形隂以為¶
凹陽為凸宜贈深於易者人綈几瞠乎慙相輔(用周易/泰卦大)¶
(象/語)¶
　　宋旭天香書屋¶
髙人無事坐匡牀繞舍楓丹松栢蒼著相底湏認桂子¶
枝枝葉葉總天香¶
　　詠玉牛¶
斲玉居然此卧牛俗工誇巧作籠頭亟教磨去適其性¶
<pb:KR4f0005_WYG_408-5b>¶
𢎞景髙情可悟不¶
　俗工祗論玉之輕重以為價之髙下不肯多去疵纇¶
　又裁花鏤葉亟繁縟而益粗鄙此亦玉之一厄矣兹¶
　玉牛乃至籠其頭而韁繩拖至其尾亟命磨去之並¶
　戲成是什¶
　　雨(四月廿/九日)¶
昨晚晴眀無雨望三更忽報雨㢘纎自寅逹酉審未止¶
潤葉濯枝展渥霑麥穂正當灌漿候禾苗庻得似雲占¶
<pb:KR4f0005_WYG_408-6a>¶
天恩稠疊慰為懼驛問豫齊可並漸(四月廿九日自寅/至酉一雨竟日未)¶
(止於麥秋大田均喜及時且雲勢廣逺河南山東/想當一律普霑因降㫖馳詢惟顒望奏章之至)¶
　　文徵明柴門草閣圖¶
地僻江深樂軸邁寒侵草閣邁清和浣溪神韻形容處¶
靜坐無言知作麽(作麽生㑹/出指月錄)¶
　　五月朔日作¶
連夜達晨復至晚甘霖此番(去/聲)渥而優保陽已報深将¶
尺(京師自四月廿九至五月初一日申酉間閱兩晝夜/悠揚浸潤入土盈尺實為近年夏至前希有渥澤今)¶
<pb:KR4f0005_WYG_408-6b>¶
(晨據劉峩奏報保定省城亦於廿八九日自亥至寅已/得雨七寸勢尚未已且雲氣南來霑被自及豫齊鄰省)¶
(惟盼報/章續至)鄰省冀聞速置郵浸潤為膏益滋地悠揚弗暴¶
正宜麰朔朝競渡奚妨罷(端節例於朔日即觀競渡然/向年多值望雨罷舉兹以&KR0584;)¶
(雨霶沱恐濕衆衣亦罷競渡農/功有望較慶節更為欣慰也)既慰更思何遇修¶
　　明人合筆端陽景即用圗中顧景星題句韻¶
夏五晝長晷緩移同人粽席聚相知為花為果各奏技¶
(是巻有小欵分題云陳嘉言補衆花平/果陳翿寫缾果陸鴻補寫菱李枇杷)恰似八音繁㑹¶
時¶
<pb:KR4f0005_WYG_408-7a>¶
　　題文彭所刻圖章九枚¶
三橋刀筆非俗吏落楮揮毫别契神(櫽括用其/自識語)緑野有¶
懷花徑曲(右第一/第二章)衡門無斁茗香新(右第三/第四章)放歌狂飲¶
宫壺酒(右第五/第六章)鳳嶠瑶池仙籙春(右第七/第八章)天澹一簾萃¶
五合(右第九章各章/皆櫽括本刻語)東華不識有紅塵¶
　　元班惟志宋端天一硯¶
宗時端石元人用鐫識分明曰恕齋逮此不知經幾手¶
笑他萬事與之皆¶
<pb:KR4f0005_WYG_408-7b>¶
　　喜晴(五月初/二日)¶
常年望雨際今嵗喜晴時受¶
貺如斯重酬¶
恩當自知無過愛民事忍不盡心為延頸豫齊境佳音¶
希即馳¶
　　恭題壺盧椀歌¶
壺盧椀逮百年矣穆如古色含表裏摩挲不忍釋諸手¶
康熈御玩識當底昔時未審¶
<pb:KR4f0005_WYG_408-8a>¶
賜何人其家弗守鬻之市展轉兹復充貢珎是誠珍勝¶
其他耳辭塵世仍入西清椀如有知應自喜敬思¶
當日聖意淵不貴異物祛奢靡園開豐澤重農圃蔬瓠¶
爾時種於此就模中規成諸器¶
神樞即契造物理對椀可悟¶
見諸羮幻海浮沈寧論彼¶
　　詠古玉宜子孫珮¶
是珮誠堪佩言祥試可詳亦惟心精一乃得世綿長穆¶
<pb:KR4f0005_WYG_408-8b>¶
若以古處闇然而日章永欽示五字詎在寳琳瑯¶
　近註明珮佩二字義因思有以證之適得此古玉宜¶
　子孫珮率成次句以祥詳亦同韻而義别也雖屬詠¶
　物亦造次不離欽之意耳¶
　　賜休致大學士蔡新還里之作¶
　　大學士蔡新以年近八旬奏請解職情詞懇欵彌¶
　　眷於懐因其耆齡逺涉姑允所請以原官致仕加¶
　　太子太師乗傳還里並製詩章以寵其行¶
<pb:KR4f0005_WYG_408-9a>¶
建元臚第丙辰年五十春秋駒影遷黄閣首行千叟宴¶
白雲心憶七閩天慰留弗忍耆而艾聴去教娯林與泉¶
祝八旬期仍赴闕俞哉嘉予意肫然¶
　　題王䝉停琴聴阮圗¶
山樵應是好古者胡作停琴聴阮圗何異三郎愛羯鼓¶
一䕫豈遜仲容乎¶
　按晉書阮咸字仲容妙解音律善琵琶又唐書元行¶
　沖傳有人得古銅器似琵琶人莫能辨行沖曰此阮¶
<pb:KR4f0005_WYG_408-9b>¶
　咸所作器命易以木絃之其聲亮雅樂家遂謂之阮¶
　咸夫琴者古樂阮者鄭聲王䝉此圗自題曰停琴聴¶
　阮是進鄭退雅於義何取乎昔唐明皇好羯鼓令待¶
　詔鼓琴未終曲而遣之急呼寧王為我解穢夫以琴¶
　為穢而欲以羯鼓解之正與停琴聴阮者同一顛倒¶
　豈后䕫典樂轉遜阮咸製器乎或䝉别有寓意乎然¶
　其意亦昧矣因題是圖為闢其謬¶
　　降㫖分别蠲免河南開封等府州屬正賦及帶徵¶
<pb:KR4f0005_WYG_408-10a>¶
　　　積欠錢糧詩以誌事¶
河南五百里馳郵將謂甘雨被豫州披閱乃覆奏諭㫖¶
弗増慰念仍増愁馳摺以月之廿九此霑霈彼未䝉庥¶
(畢沅奏摺於四月廿九日拜發其日京師大雨/而未據畢沅奏及是豫省尚未被澤益深繾念)昨為(去/聲)¶
衞輝雖蠲賦不無鄰郡向隅憂因命方伯查詳悉兹乃¶
一一陳厥由(前因河南被旱地方較廣除衛輝各屬業/經節次加恩外其鄰近之開封等各府州)¶
(屬雖經得雨仍未透足民情不無拮据因降㫖馳詢畢/沅令其将各属雨水及麥秋大田情形據實詳悉覆奏)¶
(兹據逐一詳查奏到因即/降㫖分别蠲緩以紓民力)十分之三㦯其五二府正賦¶
<pb:KR4f0005_WYG_408-10b>¶
免課收(今嵗受旱較重開封府屬之祥符蘭陽陳留儀/封滎澤彰徳府属之内黄六縣本年應徵地丁)¶
(錢糧即降㫖加恩蠲免十分之五其次重開封府属之/杞縣通許尉氏洧川中牟鄢陵滎陽禹州彰徳府属之)¶
(湯隂安陽十州縣即加/恩蠲免正賦十分之三)及餘緩徵之舊欠視災輕重次¶
第酬(開封府属之鄭州新鄭汜水宻縣河南府属之新/安澠池偃師洛陽鞏縣孟津嵩縣歸徳府属之永)¶
(城鹿邑柘城虞城夏邑陳州府属之太康扶溝西華陕/州并所属之靈寳許州并所属之臨潁襄城郾城長葛)¶
(又河北懷慶府屬之河内濟源孟縣温縣彰徳府屬之/臨漳林縣等六府二州所屬三十二州縣雖受旱稍輕)¶
(但現在青黄不接小民生計維艱所有積年緩徵帶徵/各項舊欠並加恩槩予蠲免十分之三其與災地毗連)¶
(之商邱寜陵睢州宜陽登封永寧淮寧商水武安涉縣/并汝州及所属之伊陽寳豐郏縣等十四州縣所有麥)¶
<pb:KR4f0005_WYG_408-11a>¶
(後應徵舊欠及本年錢糧俱著加恩緩至秋成後/徵收並令該撫率属妥恊辦理俾窮民均霑實恵)俾我¶
窮黎少蘇息祈優霖被補種秋従来救災無善政盡予¶
心力勤咨諏¶
　　端午日作¶
春夏京畿幸時若昨宵夜雨復朝晴設如對景弗行節¶
亦覺於心太矯情榴缶紛陳偏有艶龍舟雖渡却無爭¶
繾懐豫省霖猶靳百戲呈觀意轉怦¶
　　西安巡撫何裕城奏報得雨詩以誌事¶
<pb:KR4f0005_WYG_408-11b>¶
西安缺雨非洊旱兹報甘霖霶霈施(西安於四月中旬/連次得雨雖未霑)¶
(足尚非洊旱兹據何裕城奏省城於四月二十三日申/刻得雨綿宻達旦二十四日又得雨數陣共四五寸不)¶
(等農民乗時耕作甚為踴躍近省之西安/鳳翔邠州乾州等屬州縣稟報相同䓁語)麰麥登塲堪¶
接食黍禾播隴正資滋幸因少望即惬望以不相宜反¶
受宜(陜省當二麥登塲之際普霑渥澤得以播種秋禾/甫望雨即沐甘霖可為欣慰何裕城因與豫省人)¶
(地不甚相宜新經調任西安今甫至省得/此雨膏應候轉勝在豫望澤是其幸也)豫省依然未¶
霑澤畢沅焦急為憐之(以畢沅通達政務豫省屢旱之/後且有河工故自西安巡撫與)¶
(何裕城相調兹據畢沅奏該省近日得雨總未透足風/乾日杲目擊閭閻廹切情形蚤夜焦急惟有率属齋戒)¶
<pb:KR4f0005_WYG_408-12a>¶
(籲禱該明神䓁語憂民之意與朕/同而  撫目擊身臨更堪憐憫也)¶
　　玉瀾堂即景¶
香山迴蹕過山隂(堂在萬夀山陽四月十六日由香山/旋蹕道經山隂未至此堂閲今正兩)¶
(旬/矣)閱廿朝兹試一臨肯以閒遊妨正務偶因㡬暇暢清¶
襟榴雖度節芳猶豔柳弗梳風影更深咫尺氷疏俯瀾¶
玉不生波處喻従心¶
　　泛湖至睇佳榭得句¶
迤邐六橋眀聖摹湖分内外亦同乎鏡光天裏鳴榔渡¶
<pb:KR4f0005_WYG_408-12b>¶
杭渚風情了不殊¶
向東虚榭據林岑佳處都供騁睇尋却我昔年懈操縵¶
㡬曽蕉石解鳴琴(是處肖西湖蕉/石鳴琴景為之)¶
　　暢觀堂作歌¶
依巖髙下為雲廊數武之間廊接堂堂以暢觀額已久¶
暢觀之義斯堪詳必曰萬民足衣食又曰四海若雨暘¶
斯事豈可容易得後樂艱矣先憂長宿雨新霽含烟光¶
坐堂北望爽弗凉顧名思義吾惟惕豫省正厪視如傷¶
<pb:KR4f0005_WYG_408-13a>¶
　　懷新書屋¶
今嵗插秧早往嵗鱗鱗水弗缺溪田隴間已喜芃稻潤¶
埒上仍看種豆駢最惜農勞不留暇益厪吾念為祈年¶
懷新意異陶居士無事惟吟歸去萹¶
　　石舫二首¶
外湖遊奕内湖歸石舫前臨倚石磯有泊為賔無泊主¶
此中誰辨是耶非¶
堤邉綠栁栁邉橋盪槳中流七字消石舫試憑棐几望¶
<pb:KR4f0005_WYG_408-13b>¶
動觀輸却靜觀饒¶
　　寄瀾堂口號¶
有術非關凭檻觀後来前往不停湍謂瀾寄者聴斯語¶
可識堂猶寄此瀾¶
　　曠觀齋¶
曠則其觀通弗曠其觀翳泰山豈不髙一指當前蔽遊¶
目斯小㢤吾厪臨政際用人之賢否出治之巨細胥戒¶
有蔽乎曠乃大公契所以眀與達重瞳猶自勵¶
<pb:KR4f0005_WYG_408-14a>¶
　　水周堂口號¶
溪上書堂號水周靜看其澈動其流設如書畫米家擬¶
吾亦因民慎載舟¶
　　清可軒¶
山陽迤邐至山隂石洞空空清可心冬燠夏凉天地妙¶
(凡石洞/皆如是)屋包壁立畫圗深境惟是樸樸堪㑹物以含華¶
華可尋厯嵗泐題将遍矣古稀仍未戒於吟¶
　　綺望軒即目¶
<pb:KR4f0005_WYG_408-14b>¶
山隂樸斵處北望恰相宜緑野鋪禾候黄雲釀麥時畫¶
工誰得繪襄錦自為披幸值雨暘若戒盈勵敬持¶
　　靜佳齋¶
齋以靜得佳知此固為易然而佳與靜實非齋所致可¶
悟知在人知復匪靜類設使弗晤對亦豈識此意口業¶
戒綺言吉人辭寡義¶
　　翠籟亭口號¶
翠屬色而籟屬聲坐來心意灑然清問他聲色何為者¶
<pb:KR4f0005_WYG_408-15a>¶
祗許亭楣畧注名¶
　　降㫖復加賑衞輝所屬五縣詩以誌事¶
衛輝屬五縣被旱經兩年一再縦加賑五月期屆完麥¶
歉斯已定禾黍期亦難南望薦臻區災民實可憐預計¶
期滿逮加賑命速傳不拘極次貧胥展三月連(衛輝屬/被旱最)¶
(重之汲縣輝縣新郷淇縣獲嘉五縣節經加恩展賑至/五月底但該處至今未得透雨二麥無收大田未種深)¶
(堪憐念因再降㫖不論極次貧/民再行展賑三箇月俾資接濟)鄰郡畧勝兹䖍祈熟晩¶
田有無或相通庶㡬餬粥饘救災乏善政憂慮弗安眠¶
<pb:KR4f0005_WYG_408-15b>¶
或者貪(官/)酷(吏/)行細察今無旃㦯予弗愛民則實不敢¶
然自幼讀魯論宣尼不怨¶
天小民設怨咨亦足戾氣宣(衛輝䓁属被旱軫念無刻/釋懷每清晨齋心黙籲叩)¶
(邀有貪天貺而彼處得雨總未深透自昔災沴之事㦯/因    官酷吏屯膏惜澤或因在上者弗恤民艱致令)¶
(失所今則反覆自省實無其事或者該處窮黎因久旱/缺雨呼籲之殷激為怨咨以致上干    天和垂象示)¶
(儆因論小民䓁寧歸咎於朕躬斷不可怨及于/昊我君臣以及百姓惟當反躬自責庶冀感格)　　(蒼/天)¶
(恩和氣致祥甘膏立霈轉災為福命該撫将此㫖刋刻/宣示務使郷僻窮民各安静守分以待    天佑此亦)¶
(無聊之/極思耳)謂民寧怨予調燮實多愆思過上下同庶幾和¶
<pb:KR4f0005_WYG_408-16a>¶
氣旋悔禍¶
天降康膏&KR0584;霑陌阡煩語不成章惄如愁愧駢¶
　　新蟬用甲戌詩韻¶
萬物馮生各赴時新蟬流響不教遲較他胡氏一籌勝¶
恐被人知尚有知¶
　甲戌末二句云細擬争先傳響意㡬曾清實畏人知¶
　盖用胡質事以嘲之今思畏人知是尚有人知之意¶
　也而蟬豈有蘄人知與畏人知之意哉故末句反前¶
<pb:KR4f0005_WYG_408-16b>¶
　詩意而其意始圓融如天衣無縫也¶
　　題文彭刻章¶
刻石印章復得九文氏夀承筆以手各識年月與名字¶
珍重心期垂不朽書法篆法胥古樸摩挲凍石如瓊玖¶
燈光妙品是耶非(見周亮工/印人傳)文甫(李/)牙章較覺醜人君¶
好惡可弗慎三橋所作頻煩有無過雅玩佐文房自問¶
於斯知懼否¶
　　詠宣徳雕漆横琴盤¶
<pb:KR4f0005_WYG_408-17a>¶
茶盤硃漆尚深紅圖寫横琴坐老翁細睇金書宣徳欵¶
疑更永樂出髹工(明宣徳時雕漆器不及永樂時所製/精巧工人因竊磨永樂針刻細書欵)¶
(刀刻宣徳年製大字劉侗/帝京景物略詳載其事)¶
　　西直門外作¶
北郊嵗嵗朂躬勤復此齋居式禮文合在宫中養體志¶
還従郊外驗耕耘雨誠十日晴五日麥蔚黄雲黍緑雲¶
田况近畿幸時若惟殷敬懼以為欣¶
　　詠漢玉雙螭觥¶
<pb:KR4f0005_WYG_408-17b>¶
入土嗟何代出塵復此時中心標一䨲兩耳抱雙螭黄¶
赤白相暈去来今可思摩挲生别悟昔用是為誰¶
　　題楊无咎蝴蝶花¶
无咎野梅夙擅名别裁蝴蝶寫如生乍看嬝娜蹁躚態¶
作賦無輸宋廣平¶
　　命截留漕二十萬石於山東備賑詩以誌事¶
従来天庾司農惜(向来各省督撫奏請截留漕米若發/部議多以天庾正供為重議駁是以)¶
(厯年截漕皆/特㫖允行)每用截漕(讀作/鯫)特㫖行百姓足君孰不足¶
<pb:KR4f0005_WYG_408-18a>¶
豫方煢兗致同煢(昨因河南衛輝等属久旱慮災區民/食拮据已特降㫖截留漕糧三十萬)¶
(石備賑濟之用兹東省曹州各属/缺雨情形略同自應一體接濟)正供廿萬留資賑舊¶
欠多年早緩征(明興奏曹州東昌濟寧臨清各府州属/未得透雨者尚有三十州縣請截留南)¶
(漕二十萬石存貯備用前雖降㫖借給口糧籽種並将/兖州曹州濟寧三府州属應徵帶徵錢糧倉穀俱緩至)¶
(秋成後徵收以紓民力兹再降㫖於南糧内截/留二十萬石存貯濟寧聊城水次以資賑恤)肯使窮¶
黎向隅泣無能調幕愧而怦¶
　　題徐賁呉興清逺巻¶
畧倣王䝉荷葉皴村居雖密澹為神呉興清逺真清逺¶
<pb:KR4f0005_WYG_408-18b>¶
恐悞農桑弗事巡(南巡首重民務而湖郡農桑之事尤/殷是以每至杭後即由嘉興旋蹕厯)¶
(来未嘗一/往吳興也)¶
　　詠舊玉斗¶
亞父撞之後重為玉斗誰連成雙面畫接刻七言詩迥¶
異俗之態依然古作師藉瑕繪松鬛(玉白質黒章為器/者藉其瑕處刻松)¶
(鍼亦絶/技也)思已漸鄰竒¶
　　夏至日¶
北郊禮成述事¶
<pb:KR4f0005_WYG_408-19a>¶
紀年臻五旬¶
母地錫慈仁資事真䝉¶
愛承¶
庥切勵寅黄琮香帛薦大武豆籩陳惕矣代癸夘幸哉¶
繼甲辰(前年夏至以氣滯舊疾偶作因於御園齋戒告/䖍遣皇子恭代行禮昨嵗    北郊即躬親将)¶
(事今復得以藉展夙/忱實䝉    厚貺)禮希十載執(計今年至歸政之期/屈指十年惟仰希)¶
(以純佑致䖍郊壇大典每嵗得/  躬禮    用酬    鴻貺耳)志永一心純近讀温舒¶
疏(昨因讀路温舒尚徳緩刑疏因著納汚含垢之論以/為父天母地萬物皆然人之初生以至離襁褓五濁)¶
<pb:KR4f0005_WYG_408-19b>¶
(穢溷遺母之身不以為汚又安有納其汚之/念乎兹承    大祀益切    母事之忱)益深敬與¶
親¶
　　仲夏玉泉山即景¶
玉泉未至恰彌月啟蹕前因偶一臨(以十八日啟蹕/往避暑山荘)孟¶
夏忽然為仲夏寸隂原合惜分隂雜芬逓自草花夥(春/花)¶
(多木本夏秋/花多草本)嘉䕃看従樹葉深常謂學當袪結習未能¶
忘者是捜吟¶
　　題創得齋¶
<pb:KR4f0005_WYG_408-20a>¶
初成兩字率與額為(去/聲)喜巖隈復水邉却已庭看合抱¶
栢更兹池俯欲開蓮山荘數(上/聲)典牀頻據(避暑山荘亦/有創得齋厯)¶
(年無不留詠而此翻/隔數年乃一詠耳)溪閣經年徑鮮縁勒壁詩原隔嵗¶
詠(靜明園創得齋詩自甲戌至今三/十九年之間勒題纔二十一首)謂之創得亦應然¶
　　麗矚軒小憩¶
玉泉山此稍平處攀陟已稱登最髙豈以憑輿一已逸¶
而忘跋巘衆人勞及臻少坐俾休息延望盈眸啟興豪¶
巖閣倚晴呈石俯東升西降例前遭¶
<pb:KR4f0005_WYG_408-20b>¶
　　倚晴樓有㑹¶
有升必有降萬事胥一理盤旋下層磴巖樓近尺&KR2149;升¶
難降實易可悟為學㫖翹首觀樓額則久題晴倚邇来¶
幸時若麥隴黄雲擬宜暘飽曬穂副名信可喜忽思豫¶
齊間頓復生愁矣¶
　　陕甘總督福康安奏報甘省得雨詩以誌慰¶
甘省由来旱嵗多幸哉大雨霈滂沱不惟候晚登麰麥¶
更可時乗種黍禾(據福康安奏省城於四月十八九兩/日大雨滂沱入土深透並據蘭州鞏)¶
<pb:KR4f0005_WYG_408-21a>¶
(昌平凉寜夏西寜䓁府屬具報四月十六七八九䓁日/得雨三四五六寸及深透不䓁莭屆小濡得此透雨不)¶
(惟麥秋豐稔並於/大田甚有禆益)出口報遲定奚礙先(去/聲)秋霑再願無¶
訛(福康安現因出嘉峪闗查勘地方情形是以四月中/旬得雨之報奏到稍遲又據稱若於月内再得普沾)¶
(渥㴻可卜秋成/惟望報章續至)洊饑豫省較兹甚南望仍増嘆奈何¶
　　陸治林壑觀泉即用其韻¶
飛流天半落来長濺石翻花瀉野塘林下一時澄慮睇¶
不秋亦自沃心凉¶
　　詠官窑缾¶
<pb:KR4f0005_WYG_408-21b>¶
　　是器微有薜暴然實宋時脩内司物也憬然有思¶
　　因成此詠¶
古瓷髺墾人亦珍今窑完善人弗貴常情大都輕目前¶
吾於中庸識其義行為世法言為則豈非君子三重粹¶
及其同時逺近者有望不厭以為至人尚如斯物豈不¶
宜知懼哉取物譬¶
　　啟蹕幸避暑山荘即事成詠¶
今嵗京畿若雨暘時巡啟蹕例依常天垂澄宇地無壒¶
<pb:KR4f0005_WYG_408-22a>¶
黍蔚青雲麥有黄目攬近郊信徼倖心牽逺省益傍徨¶
(幸避暑山荘出大東門仍循向例乗馬蹕途所見麥隴/雲黄黍禾芃蔚堪為欣幸惟河南山東等省被旱之區)¶
(尚未據報普霑渥/澤實切傍徨爾)七旬有五仍乗馬行健體乾勵自强¶
　　過清河¶
清河水自御園流橋下波寛較向優自是甘霖霈春夏¶
灌田餘潤到通州¶
二麥將收禾遍耕厯觀農况允怡情西成萬寳期猶逺¶
䖍祝還深戒滿盈¶
<pb:KR4f0005_WYG_408-22b>¶
　　哀眀陵三十韻¶
北過清河橋遥見天夀山勝朝十三陵錯落兆其間太¶
行龍脉西南来金堂玉户中天開左環右拱實佳域千¶
峰後䕶髙崔嵬昌平(州/名)黄土(山/名)誠福地永樂曽以親臨¶
視(叶/)英雄具眼自非常豈待王(賢/)廖(均/卿)陳其藝(日下舊/聞載永)¶
(樂初卜陵衆議欲用潭柘寺永樂獨銳意用黄土山即/此天夀山也又西京求舊錄稱明陵擇地或云山東王)¶
(賢㦯云江西廖均卿所聞異辭難以懸/定據此則永樂考卜之説較為可信)或曰十三氣數¶
盡朱眀祚以此為凖是盖形家惑世言承天造命惟君¶
<pb:KR4f0005_WYG_408-23a>¶
允後嗣果能繼祖烈朱氏宗社那遽絶君昏國事付貂¶
璫瞻烏久矣於誰瞥向聞頽廢應修治工鉅無敢發其¶
辭湯山駐蹕一往閱勝朝舊蹟當護持祾恩(殿/名)制肖皇¶
極(殿/名)建雖存已剝丹青爛宣徳曾頌祛奢麗(明宣宗實/錄載宣徳)¶
(駐蹕陵下語侍臣云皇祖嘗言帝王陵寝有崇奢麗及/藏寳玉者皆無逺慮云云今觀長陵享殿曰祾恩殿九)¶
(間重簷石城眀樓規制巍煥雖丹青剝落而榱棟閎壮/與皇極殿相肖為自古所無豈所云祛奢崇儉者乎)¶
此而非奢奢孰見石城明樓依然巍三杯手酹拜如儀¶
(今春駐湯山命取道昌平謁明永樂長陵酹酒三爵如/鍾山謁洪武孝陵之例論明成祖之事雖非予所景仰)¶
<pb:KR4f0005_WYG_408-23b>¶
(然既為古帝王/自當下拜如儀)明臣屢詠衣冠閟(楊士竒陪祀長陵作/云萬里蒼梧去不還)¶
(又區大相供事長陵詩云文皇鼎成後此地塟衣冠又/李應徵謁長陵詩云乾坤留劍舄伏臘拜衣冠盖均指)¶
(榆木川事㦯/出怨者之口)底須重訂傳訛詞棟柱如舊椽木朽簷瓦¶
落地狐兔走以其初建工力觀未修盖數百年久(長陵/殿宇)¶
(雖存而椽木朽壊簷瓦落地以初建窮極工力論之不/應蕪廢如是之速盖自明中葉以後怠棄不修者已一)¶
(二百年至今則三四百/年宜其荒廢如是也)永陵制乃如長陵(明世宗陵曰/永陵規制一)¶
(如長陵而外多一周垣享殿明樓皆以文石為砌壮麗/精緻長陵不及見昌平山水記其後神宗定陵制亦如)¶
(永陵而侈飾/又過之云)定陵效之侈有増忘其前世艱開剏徒計¶
<pb:KR4f0005_WYG_408-24a>¶
身後胥堪輕(日下舊聞載永陵成世宗顧謂工部臣曰/朕陵如是止乎部臣倉皇對曰外尚有周)¶
(垣未作乃築重/垣後定陵效之)長陵一碑功徳記餘皆有碑而無字泰¶
山以後唐乾陵此典何出竟為例(明諸陵惟長陵有聖/徳神功碑文餘陵俱)¶
(有碑無字檢查諸書惟徐乾學讀禮通考載唐乾陵有/大碑無一字不知何謂而明諸陵效之竟以為例實不)¶
(可解/也)思陵乃就妃園塟趙一桂曾記開壙香殿三間復¶
九間寢床供案皆雄壮(明崇禎思陵乃因田貴妃園寝/營建未畢而都城失守遂以帝)¶
(后梓宫移至昌平州署吏目趙一桂率士民斂錢安塟/記壙中隧道長十三丈餘石門内香殿三間陳設器用)¶
(衣物又開二層石門内通長大殿九間寢休供/案備具一妃園寢如此其餘諸陵侈費可知)一妃之¶
<pb:KR4f0005_WYG_408-24b>¶
費已如此餘諸帝者可知矣即今雖為(去/聲)禁樵蘇松栢¶
鬱葱屋傾圮屋圮猶可龕帳無並其神主全失諸尺木¶
值㡬亦盗去汝祖獨非厥民乎(本朝定鼎後雖為明諸/陵嚴禁樵蘇松楸弗翦)¶
(而經流賊兵熱之後殿宇多就傾圮不獨龕帳全無並/神位亦俱遺失實不堪入目因降諭㫖特派大臣前往)¶
(相度並發帑金鳩工庀材通行修葺俾/一律堅整完固重設神主以時祭享)不忍再視命修¶
葺悵然悚然欲垂泣此意弗更再三言讀召誥文示詳¶
悉(因謁明陵屈指數明季之事應亡弗亡屢頼棘詳天/恩而思受命保命之要必當以奈何弗敬為    見)¶
(所著讀/召誥文)¶
<pb:KR4f0005_WYG_408-25a>¶
　　送原任大學士蔡新歸里之作¶
不忍言留合令歸及歸言别又依依忠抒賛理登黄閣¶
醇藉授經近紫微尚計一旬萬幾勑(計余歸政之期屈/指十年顧瞻左右)¶
(耆舊甚稀昨蔡新以引年予告奏請於八旬萬夀時赴/闕祝釐情詞懇欵不忍言留兹路旁送駕復賦此詩書)¶
(扇以/賜)顧瞻左右老臣稀心交豈在形容際榻下閩山是¶
也非¶
　　宻雲縣行宫即事¶
啟行早斯到亦早辰末已初駐蹕好不惟行宫憩爽凉¶
<pb:KR4f0005_WYG_408-25b>¶
僕御羣欣免炎燥記云凡事豫則立一語由来該萬道¶
批答有暇覲畺吏咸曰西成冀萬寶在兹言兹固爾職¶
而我憂懐汝豈曉豫齊霑膏信未至(日内盼望河南衞/輝等属山東兖曹)¶
(等属普得透雨信息至今/未據奏報實無刻釋懐也)南望悠哉愁未了¶
　　夜雨朝晴¶
夜雨朝晴好行程爽且和既欣逮收麥實復正滋禾僕¶
役途非濘農夫舞以歌憑輿慰仍慮齊豫究如何(兹又/數日)¶
(尚未聞河南山/東得雨之信也)¶
<pb:KR4f0005_WYG_408-26a>¶
　　山西巡撫農起奏報得雨信至詩以誌事¶
春末夏初際晋省雨澤疎農起雖奏報而語總含糊敦¶
書香差迴據奏所經途民情望雨甚聞之為嗟吁馳諭¶
問實況胡不早奏吾速即親身往以救民之劬(昨梁敦/書因祭)¶
(告嶽瀆迴京復命奏稱經過山西平陽蒲州一帶民情/望雨甚殷與農起所奏雨水地方情形不符恐其意存)¶
(諱飾屢經降㫖嚴飭令其速行親往查/明被旱各属一面等辦一面迅速覆奏)兹乃接驛章始¶
旱得雨蘇(兹據農起奏查勘太原汾州各属従前雖俱/缺雨嗣於四月十六七八及廿八九五月初)¶
(一二等日連得透雨入土六七寸麥收尚/好秋糧播種已出土數寸並未成災䓁語)麥收亦尚可¶
<pb:KR4f0005_WYG_408-26b>¶
大田播種俱惟所借倉糧期滿應濟諸平陽及蒲州麥¶
歉誠向隅應與再減價緩徵秋後輸即命賑兩月何必¶
曰借乎(又據奏各屬地方前次借糶倉糧将已辦竣目/今秋成尚早請将太原汾州等属照歉年減價)¶
(二錢之例将倉穀酌量續糶平陽蒲州等属麥收較歉/請再行酌借口糧並将本年錢糧緩至秋收徵收等語)¶
(朕以平陽蒲州䓁属麥收既歉著即恤賞兩月口糧餘/照所請速行分别平糶酌借緩徵以資接濟而紓民力)¶
(農起前奏並未剴切陳明又所奏平糶緩徵酌借口糧/並不早行籌辦待降㫖詢問始親往查勘奏辦以致小)¶
(民遲霑渥澤此即其従前含糊具奏之咎已經部議/従寛留任並将此㫖及原奏宣示中外咸使聞知)民¶
情未預陳薄責寧可無公聴為政要而况闗民瘼五字¶
<pb:KR4f0005_WYG_408-27a>¶
誌顛末西望仍厪予¶
　　出古北口疊乙未舊作韻¶
部覆蔡元修塞疏欽觀¶
實錄¶
聖謨貽(㳟讀北口皇祖實錄康熈三十年五月工部議/准古    總兵官蔡元請修築古北口一帶邊)¶
(墻一疏險阻上諭大學士等曰帝王治天下自有本原/不専事    秦築長城以耒漢唐宋亦常修理其時豈)¶
(無邉患明末我守國太祖統大兵長驅直入諸路瓦解/皆莫敢當可見    之道惟在修徳安民民心悦則邦)¶
(本得而邉境自固所謂衆志成城者是也蔡元見未及/此其言甚属無益仰見    聖謨宏逹正本清源所當)¶
<pb:KR4f0005_WYG_408-27b>¶
(萬世奉/為法守)安民修徳¶
垂昭訓繩武銘心切永思拓土因資衆人力寧邉㦯免¶
後儒嗤伊犁萬里夜行旅(予臨御以来凜承至伊祖烈/開拓新疆自近邉    犁等)¶
(處二萬里商旅夜行無滯古北近如門戸更不必言矣/昔人慎守藩籬之説實無所用於此時惟仰    聖訓)¶
(昭垂億萬斯年/當敬承無斁也)誰復塞關昔例斯¶
　　喜晴¶
夏雨不妨霖邇来始稱足侵曉霏細絲逮已紛銀竹南¶
望雲容重想遍霑霡霂但未知更南豫齊可同沐徐灑¶
<pb:KR4f0005_WYG_408-28a>¶
非暴傾髙低胥潤溽却未致大濘旅装免跼蹙究以晴¶
為佳兼美實人欲傍午雲散淨羲輪朗髙燭因詠喜晴¶
什爽颸拂箋幅欲多愁自多兩全慰心曲¶
　　常山峪行宫八詠¶
　　　緑樾徑¶
年年樾徑必循披入室升堂又一時絜矩設於子㳺問¶
無端却恐滅眀嗤¶
　　　虚白軒¶
<pb:KR4f0005_WYG_408-28b>¶
八景初題癸亥年或吟或竟罷吟篇兹来厯數(上/聲)前成¶
什趁爽揮毫足十全(常山峪行宫八景詩始於癸亥嗣/後㦯吟或罷計至今乙巳凡十經)¶
(題詠得詩/八十首)¶
　　　青雲梯¶
巖梯靄靄羃青雲假借如徯士子羣與我雖云不相涉¶
用斯誰責亦應勤¶
　　　楓香坂¶
幾餘散步小徘徊石徑巖扉迤邐開却以昨朝過渥&KR0584;¶
<pb:KR4f0005_WYG_408-29a>¶
青楓冉冉送香来¶
　　　如是室¶
嶺度石梁丗里强行宫駐蹕喜晨凉設云如是鄰禪語¶
結習於斯我未忘¶
　　　蔚藻堂¶
含飴昔此沐¶
深恩娯侍那能識¶
聖源稔冉光隂六十載即今我又抱元孫¶
<pb:KR4f0005_WYG_408-29b>¶
　　　翠風埭¶
翠色風聲合相宜底湏分别主賔誰當前披得緑泠者¶
正是南薫解阜時¶
　　　陵霞亭¶
夕佳山氣喜淵眀霞影陵来座底横設以翼然擬飛鳥¶
較他鴉背更多情¶
　　至喀喇河屯曡壬寅韻¶
夜雨晨晴恰合期行宫到復霈棼絲(午時陣/雨即晴)北方誠覺¶
<pb:KR4f0005_WYG_408-30a>¶
今年幸尺澤却贏昔嵗滋(今嵗京畿及口外前後得雨/盈尺因憶壬寅至此遇山雨)¶
(詩有入地原艱二寸滋之/句實較遜此次之優渥也)秀實尚厪數月逺旰宵惟戒¶
一心嘻滿招損也謙受益敢不書紳常誦之¶
　　題翠雲堂¶
又渡灤江憩巘堂碧天過雨坐延凉友松階下如四皓¶
(庭中有/四松)題字壁間慙二王那計夏中今與昔幸逢時若¶
雨和暘㸔来農景北逾好却繾河南切視傷¶
　　虬盖亭¶
<pb:KR4f0005_WYG_408-30b>¶
昔纔拱把今參漢風入炎天意颯然盖影忽驚較前張¶
(去/聲)旋思種樹已多年¶
　¶
　¶
　¶
　¶
　¶
御製詩五集巻十六¶
