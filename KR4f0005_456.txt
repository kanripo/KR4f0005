# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:21.756383
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷六十五
<pb:KR4f0005_WYG_456-1a>¶
欽定四庫全書¶
御製詩五集巻六十五¶
　古今體七十五首(辛亥五/)¶
　　齋戒還宫西直門外作¶
龍見時應¶
雩舉常還宫穡事騐途旁季春雨透欣希有邇日隂過¶
望復忙(連朝清晨雲勢頗厚辰巳之間旋即散晴雖三/月初六之雨透足廿六復霈陣雨二寸刻下田)¶
(中滋潤不至盼切而予/心復覺殷然望再霈矣)麰麥含膏抽嫩頴黍禾出土發¶
<pb:KR4f0005_WYG_456-1b>¶
新秧慰中饒切不知足顒冀¶
天恩霈澤霶¶
　　詠檀玉英雄如意¶
　　有以漢玉鷹熊鑲檀木為如意者盖寓英雄得意¶
　　之喻予則以為宜戒而不宜詡遂成詠¶
鷹相其首熊相尾寓意英雄暢指揮豪氣却當戒一往¶
要歸於正在知㡬¶
　　題快雪堂褚遂良臨蘭亭帖¶
<pb:KR4f0005_WYG_456-2a>¶
房齡薦乃獲蕭翼登善書因賜士亷數(去/聲)本那能無同¶
異多摹自致有洪纎(近得禇摹絹本蘭亭叙即馮銓刻/入快雪堂法帖者前後有銓圖章)¶
(其貞觀御書標題及巻後董其昌䟦分毫不爽似為真/蹟無疑惟較之向所刻蘭亭八柱帖之禇臨紙本其用)¶
(筆結體有不同處盖此絹本前標第十九本紙本則未/經標題無從定其次數要其所臨模者不知其幾也廣)¶
(川書䟦謂禇河南歐陽率更臨蘭亭皆自出家法不/隨㸃畫則前後臨模多本洪纎之間豈必盡同耶)一¶
時衆命臨原夥(唐太宗當時既獲蘭亭真蹟命馮承素/韓道政褚遂良等模賜王公一時傳為)¶
(盛事而米芾惟於褚本䟦詠及之餘皆不置品題自因/他本不概見也至其後髙宗立后時能直諫者惟遂良)¶
(一人是所臨蘭亭書法固佳/而其實究亦因人以傳也)他日獨當諫不謙(按髙宗/欲立武)¶
<pb:KR4f0005_WYG_456-2b>¶
(昭儀遂良将以死諫謂長孫無忌李勣等曰太尉元舅/司空功臣不可使上有殺元舅功臣之名遂良起於草)¶
(茅無汗馬之勞致位至此且受顧托當以死/争云云此其風節凜然千載後猶有生氣)究以人傳¶
非以帖漫猜絹黒米家嫌(米芾題贈人帖有紙色黒顯/偽者之語此巻雖絹色黝然)¶
(而字裏行間墨光神采焕發似非登/善不能正不必以米顛所嫌為疑耳)¶
　　知足¶
知足則不辱知止則不殆(音/以)乃可以長久吾聞諸老子¶
惟因所願多致辱殆亦理適者厯郊坰農狀實稱美麰¶
麥發芃然禾黍胥種起堪謂足止乎秋成尚逺矣吾可¶
<pb:KR4f0005_WYG_456-3a>¶
用知㢤較量方伊始邇日毎作隂無風亦弗雨(叶/)遷延¶
恐日久虞旱愁靡已範九三曰憂那能去諸己至於論¶
武功誠應戒黷侈酌中而用之是吾乃所以¶
　　捉刀¶
俗以代人者稱之曰捉刀盖祖宋新語義慶之紀曹其¶
時見匈奴自謂貎不豪令季珪(崔/)代之虎牀獨坐髙已¶
却立於旁捉刀如効勞是坐牀為代(崔代/曹也)捉刀假侍僚¶
(曹捉刀立旁乃假/為侍臣非代崔也)然此説謬悠不足欺人淆而亦成顛¶
<pb:KR4f0005_WYG_456-3b>¶
倒捉(刀/)坐(牀/)賔主撓(劉義慶世説新語載魏武将見匈/奴使者自以形陋不足雄逺國令)¶
(崔季珪代帝自/捉刀立牀頭)匈奴既面見豈無一言交真假當立辨¶
適滋人笑調復憎使者傑追殺誠奸恌(新語更稱魏武/見匈奴使畢令)¶
(間諜問曰魏王何如匈奴使答曰魏王雅望非常然牀/頭捉刀人此乃英雄也魏武聞之追殺此使如果有此)¶
(事操之忌刻輕佻為己甚然追殺使者豈不/啟釁匈奴操必不為此足知新語之躗説耳)前段已涉¶
偽後段尤偷佻操奸固所鄙劉記徒増嘲¶
　　齋宫即事¶
季月渥霑霖宜農兆庶諶趁耕苗已發¶
<pb:KR4f0005_WYG_456-4a>¶
常請祭方臨已願應時雨其如靳澤隂(邇日傍晚每/隂而未雨)明¶
當詣¶
壇宿䖍惕意難禁¶
　　陕甘總督勒保奏報雨雪深透情形詩以誌慰¶
三春南北省率已報膏霑兹接陕甘奏普叨雨雪兼(甘/省)¶
(本年入春以後連得雪澤兹又據勒保奏蘭州鞏昌平/涼慶陽甘州涼州寧夏西寧等府并秦州階州涇州肅)¶
(州等直𨽻州所属扵二月中下二旬各得雪自二寸以/至四五寸不等蘭州省城復扵三月初七日亥刻至初)¶
(八日辰刻得雪四寸餘又扵十一日夜間得雨三寸各/府州扵初七八暨十一二三等日又各得雨雪二三四)¶
<pb:KR4f0005_WYG_456-4b>¶
(寸及深透不等該省氣候較遲節屆穀雨正東作方興/之際頻霑渥澤冬麥俱已發榮夏田亦即播種覽奏倍)¶
(深欣/慰)寒暄地有異耕種候無淹壤瘠民貧䖏西瞻句慰¶
拈¶
　　詣¶
壇齋宿作¶
黄道逶迤出鳳城碧池左右漾波清(正陽門外天橋以/南東為    天壇)¶
(西為今先農壇中亘石道向毎大雨後兩旁率為積水/之區  春命扵石道東西開濬水池二各長一百五十)¶
(餘丈南寛二十丈北寛三十餘丈又扵壇門迤南石道/左右亦開濬水池二各長一百二十餘丈寛二十丈即)¶
<pb:KR4f0005_WYG_456-5a>¶
(以開挖之土培寛石道兩邊各十數丈以便往来並傍/壇外垣堆為土山雜植松栢楊栁工既竣水泉涌出頗)¶
(為旺盛兹以溶漾雩祭前一日恭詣齋宫周視左右儀/仗之外碧池    頓覺壮觀且京城之南義協答陽今)¶
(増浚廣池正合坎離既濟之象隂陽和/而風雨時為京都萬年亨衢實盛事也)都京義叶答陽¶
正離坎象占既濟亨¶
冬雪春霖繼優渥新槐古柏互菁葱(圍壇舊植松柏本/属繁茂而隙地尚)¶
(多因命分植松槐一千四百餘株昨冬今/春雪雨優霑滋培榮暢已覺一望菁葱矣)緑莎趨步殊¶
常况慶慰之餘益惕衷¶
皇穹瞻拜致誠勤(向例至/宿先)　(大祀前一日詣用展壇齋/  皇穹宇拈香    誠敬)¶
<pb:KR4f0005_WYG_456-5b>¶
感謝不知何所云卯刻濃雲辰復散䖍祈續霈利耕耘¶
常雩禮成述事¶
巡方昨嵗庚戌過(昨嵗庚戌以八旬萬夀東巡贍是岱/謁  聖迴蹕在    常雩之後  以)¶
(未及/與祭)與(去/聲)¶
祭今年辛亥臨日以符前盛該茂(今日干支適遇庚戌/躬親展祀似償昨嵗)¶
(歉懐而時當已月嵗支在亥/漢書云已盛扵已該閡扵亥)明當唘後偶竒(平/聲)金(明日/干支)¶
(辛亥即協本年太嵗且庚干為陽金辛/干為隂金竒偶相承正合金穰吉兆)誠祈首夏¶
甘膏繼敢恃季春渥澤深(前月初六既獲優霑廿六日/又邀繼澤刻下雖土膏滋潤)¶
<pb:KR4f0005_WYG_456-6a>¶
(不至望切然予䖍祈之心不敢/自恃近日屢隂未雨益深顒冀)邇近屢隂猶未雨越因¶
兆美倍顒欽¶
　　題池上居疊己酉嵗韻¶
昨嵗東巡歸後吟(昨嵗庚戌以東巡歸遲題/池上居乃在四月下旬)今年疊韻¶
尚初心七言一瞬視幻景春去夏来望好霖(戊申嵗已/霑春澤而)¶
(三月下旬至四月中旬頗覺乾旱因扵四月廿一日親/詣  黒龍潭祈禱即獲連朝大雨已見己酉詩今嵗三)¶
(月初六之雨較之戊申嵗更為優渥廿六日又復得雨/二寸田中固非急扵待澤然已值夏初冀得甘霖續霈)¶
(日深/望念)所願¶
<pb:KR4f0005_WYG_456-6b>¶
崇祠無拾級(今始月初設此月中下澣之間蒙事耳/佑渥膏或可無  黒龍澤步禱之)切¶
憐彌隴有抽鍼(二麥已芃茂禾黍亦/茁新苗益切望澤)瞑眸忽訝垂簷溜¶
却是臨池流細斟¶
　　春雨軒疊己酉嵗韻¶
庚(戌/)年似己(酉/)嵗春雨透重哦誰識景無替亦愁晴過¶
多(去嵗二月下旬得雨後三四月間連次得雨俱未霑/足今嵗春澤雖優然連日晚隂未雨亦慮晴日過多)¶
(因循/成旱)息風惟幸耳(北方春夏之間最忌多風前日夜閒/起風頗以為念至昨日下午幸而風)¶
(息望雨之情/益覺懸切矣)未雨竟如何不敢辭憂我範箕守弗訛¶
<pb:KR4f0005_WYG_456-7a>¶
　　山東巡撫惠齡續報得雨詩以誌事¶
三月初旬雨此霑彼欠稠(京畿三月初六之雨優霑是/以至今農民尚不至急扵待)¶
(澤前據惠齡奏東省是日得雨三寸至四月初/兩旬有餘地土漸形乾燥則其未能深透可知)兹報下¶
旬澤彼渥此欠優(兹據奏稱三月廿八日因查閲營伍/行抵新城地方自戌時起宻雨至次)¶
(日辰時入土五寸餘乂藩司江蘭禀報同日省城得雨/四寸各属報到得雨自二寸至五寸不等者已有六十)¶
(三處未報到者俟查齊彚奏等語而此/間廿六之雨僅二寸餘未免為之盼切)同為吾赤子胥¶
為(去/聲)祈年憂南暄北候涼喜彼吐穗秋(東省在南氣候/較暖據稱目下)¶
(當二麥揚花吐穗之時得此應時甘澤益滋勃發覽奏/深為之喜此間雖尚可待然予已急望甘霖續霈庶不)¶
<pb:KR4f0005_WYG_456-7b>¶
(孤前此/渥惠耳)此雖稍可待而吾已預愁顒希即霈甘不孤春¶
惠酬¶
　　詠痕都斯坦玉魚¶
痕都精製器盤盌見多餘琢玉様呈别夢魚巧識初分¶
無形迹露合任泳㳺嘘設欲逺方寄此中應置書(史記/載蘓)¶
(武雁足係書事而古樂府亦有呼兒烹鯉魚中有尺素/書句後人遂以魚雁為寄書故實不知馬遷乃濫觴之)¶
(始也史記云天子射上林中得雁足有係帛書言武在/某澤中云云雖為常惠教使者詭言以紿單于而不顧)¶
(為事理之所無也魚雁無知之物焉解人意知其所寄/之處而投之不若置玉魚之腹寄書為相宜也故戲及)¶
<pb:KR4f0005_WYG_456-8a>¶
(之/)¶
　　首夏青龍橋西五疊乙已韻¶
将往静宜此必過清和暇一詠巻阿却成例矣樂山水¶
敢懈念乎在麥禾景似酉年寧弗慰(前嵗己酉春雨優/霑首夏来此又獲)¶
(夜雨霶霈逰覽殊饒佳興今嵗三月亦疊被甘膏刻下/田中固非急扵待澤然一二日内再得及時渥澍則麥)¶
(禾益将芃茂慰懐/當無殊酉嵗矣)時非戌嵗自殊哦(去嵗東巡廻蹕後/旋幸避暑山荘因)¶
(於九月間来此恰副登髙佳節且彼時農田正/值納稼非若目前望雨之時其吟興自不同也)美中恒¶
亦逢不足又望甘膏嘆若何¶
<pb:KR4f0005_WYG_456-8b>¶
　　小駐玉泉山疊己酉韻¶
玉泉即玉山小駐合斯間視事厪無逸傳餐可趁閒静¶
宜望迎目清聴額呈顔(是䖏齋名/風篁清聴)春雨今年渥泉流盛¶
漲灣¶
　　玉泉山西再疊己酉韻¶
小駐静明更向西途旁農務綠芃齊不教隨騎輕為躪¶
(道旁麥禾芃綠彌野惟慮隨侍人員/任騎踐藺殊為可惜因即預令飭禁)益切因心敬以躋¶
古寺無風林静樹野村有露菜鋪畦(三月内雨膏霑渥/不但麥禾長發即)¶
<pb:KR4f0005_WYG_456-9a>¶
(近村菜畦俱含/朝露葱青可愛)沿觀頗覺情懐適佳景香山許厯題¶
　　棲雲樓得句¶
言至静明先憩此大都吾意不忘初今来昔往誠何謂¶
雨較晴量毎相(入/聲)扵泉旺實因春澤足林深恰值夏隂¶
舒雲乎漫以棲為美佈去施甘正望予¶
　　天池二首¶
天池半畝静無波雲上于天注鄙他(需之大象曰雲上/于天音義者讀上)¶
(為上聲扵是程傳遂曰雲氣蒸而上升于天不知雲即/水也既日乾下坎上不得復疑天無在水下之理若讀)¶
<pb:KR4f0005_WYG_456-9b>¶
(上為去聲則大象之意自明盖天為圓體地既載水而/元氣之運扵地下者亦天也知地之在水上即可知天)¶
(之在水下矣若如程傳所言是水仍在天下而何以/為乾下坎上乎向作雲上于天解曽証其說之非是)設¶
曰山靈呈迥鏡臨斯照影是嫦娥¶
毎對方塘例留詠不鮮屢見亦何嫌示機許有鳶飛戾¶
拘質禁無魚躍潛¶
　　歡喜園反己酉詩意並疊其韻¶
卯之歡喜嘆幻㢤戌之歡喜慶真矣(癸夘年来此作歡/喜園詩有云歡喜)¶
(則無憂無憂斯化美理亦平實而辭㫖近幻去嵗阮光/平入覲山荘宴賚駢蕃彼亦傾心向化不事征討而海)¶
<pb:KR4f0005_WYG_456-10a>¶
(邦奠定此其息事寧人可為歡喜者不亦真實而可據/乎若前嵗此時方且以喜而忘懼為兢兢其情事更大)¶
(相逕/庭矣)光平入覲至山荘宴賞優恩誠感喜息事寧人奠¶
海邦考之惇史稱鮮有(叶/)聖凡有無一合相(去/聲)不在心¶
亦不在體詠之疊之徒嘮嘮擲筆笑未知宗㫖¶
　　来青軒口號¶
山軒東望號来青俯視麥禾緑滿町設雨定當卜豐熟¶
越因渇望不遑寧¶
　　香巖室¶
<pb:KR4f0005_WYG_456-10b>¶
香山傳自古築室山之巖山香巖亦香而室受弗厭巖¶
色其義顯巖香其義潛然而色之芳胥具香之馣室無¶
眼與鼻何以兩受兼妙㢤無受受如来花所拈¶
　　超然堂¶
欲至㝡髙䖏(静室為香/山㝡髙䖏)虚堂路必沿既攄己吟意亦歇¶
衆勞肩林葉未張(去/聲)王牕紗足納延入觀總超豁契志¶
與之然¶
　　曠覽臺襍言¶
<pb:KR4f0005_WYG_456-11a>¶
古今一曠覽君道愓未臻宇宙一曠覽民艱慚窘貧更¶
何意寓山水㢤智仁之樂徒虚云午幸無風晚将作雲¶
曠覽牝谷吐氤氲如其霈佳&KR1204;或可利耕耘惄如調飢¶
望殷勤¶
　　静室¶
駕言至静室本意在圗静静當息諸慮而慮静未肯開¶
眼見明固閉眼見暗等而暗豈非色動匪静堪省五字¶
詎談禪八义成俄頃¶
<pb:KR4f0005_WYG_456-11b>¶
　　學古堂¶
陟降就平原書堂學古宛寝興擬青瑣(園中寝宫/即在此䖏)時節¶
未黄昏軒閣率粗攬林泉亦略論欲窮一日力弗厭十¶
章繁(至香山各䖏勝㮣略為/涉攬竟日成詩十餘首)¶
　　河南巡撫穆和藺報各屬得雨詩以誌事¶
山左及秦右俱稱春雨優(山東陕西春澤頻霑昨又據/惠齡奏東省扵二十八九等)¶
(日各属報得雨自二寸至五寸不等秦承恩奏陕省扵/三月十二三十八九等日各属報得雨自二三寸至深)¶
(透不/等)豫今報膏澤夏熟幸来麰(河南省三月初旬各属/亦普得膏雨兹又據穆)¶
<pb:KR4f0005_WYG_456-12a>¶
(和藺奏三月十九二十五二十六二十八二十九等日/所有開封歸徳衛輝懐慶河南南陽汝寧陳州各府通)¶
(属許州汝州陕州各直𨽻州通属及彰徳府属之安陽/湯隂臨漳林縣涉縣内黄直𨽻光州之息縣等㕔州縣)¶
(各報得雨自二三寸至深透不等二麥既渥被滋/培秋禾亦應時茁長糧價平減農民極為歡慶)各市¶
價将減大田種已稠近畿偏望霈陣&KR0584;過増愁(近畿三/月内優)¶
(被甘膏麥禾滋長目前再獲渥澤夏稔可期今日/午後陣雨一過惜未優霑作風而霽轉増懸切)¶
　　詠離合玦¶
　　是玉原當一片而玉人分成兩片以各為玦疊而¶
　　置之其土浸之形上下黒白若一則可知其本一¶
<pb:KR4f0005_WYG_456-12b>¶
　　矣¶
一片如半月剖為兩片誰離雖成玦各合本若環規返¶
絶久非藉(古人君以玉接人臣之禮有賜環賜玦之文/荀子大畧篇絶人以玦返絶以環是也今久)¶
(無此繁/文矣)滄桑全亦竒别中恒得聚適可引吟思¶
　　曉涼¶
昨午暴熱如夏六今辰峭寒似秋九熱以蒸雲雲信㢤¶
涼因過雨雨霑否試展舊篇率若斯(北方春夏之交率/多望雨屢見舊作)¶
調幕無能惟自醜十日之間或霈膏早晚田胥堪卜有¶
<pb:KR4f0005_WYG_456-13a>¶
仰望碧天一縷無曷惠其寧顒稽首¶
　　雲南巡撫譚尚忠奏報春雨詩以誌慰¶
有土有民必寧分近與遥視如一赤子報乃至今朝春¶
澤被以渥秋收卜應饒(譚尚忠奏雲南省城於二月初/六七八及十三四五六二十二)¶
(十一等日連得甘膏髙下田疇咸霑渥澤外郡州縣禀/報情形亦俱相仿現在大麥已多抽穗小麥亦皆含苞)¶
(可望豐/稔等語)邊安嵗有慶(上年三月内據雲貴總督富綱奏/緬甸國長孟隕䖍備表貢遣使祝)¶
(釐求請封號並乞開騰越關禁俾通市易已即俯允所/請該國王納賮稱藩流通商販邊疆實為綏靖今又豐)¶
(稔可期天時人事胥臻/順適自當益加兢惕)戒滿朂畺僚¶
<pb:KR4f0005_WYG_456-13b>¶
　　玉華岫¶
臯塗色作金華岫何稱玉(山海經臯塗之山上多桂木/此處避風向暖入冬育桂者)¶
(多扵此因以臯塗名室顧桂色雖/近金而岫以玉稱於義斯為當耳)二物人胥貴玉清金¶
近俗是乃寓深義定名原有屬陟山所必經小坐憩衆¶
僕乗者但知逸肩者不顧鞠吾豈為是㢤無時弗自朂¶
　　栖月崖¶
遇曉月栖西乗望月栖東東西有何定月之栖不窮(一/解)¶
栖西必在晨栖東應扵暮晨值勑政時暮當息有度(二/解)¶
<pb:KR4f0005_WYG_456-14a>¶
所以過斯崖毎鮮逢鈎輪惟付&KR0706;屹者栖以千萬春(三/解)¶
　　致逺齋有㑹¶
静宜園中此齋久初得即以致逺名爾時正討金川虜¶
園外駐兹健銳營不得已用非黷武遂因耆定卭筰平¶
平伊犁及靖回部無不獲力子弟兵(齋名致逺其来已/久盖因戊辰嵗征)¶
(討金川以彼恃其碉險遂於此間設石碉簡佽飛之士/習之未逾月得精其技者二千人命大學士傅恒統之)¶
(以行先聲所布其酋震讋請降次年遂立健鋭營於此/及乙亥平定準部己夘平定回部皆有健鋭營勁旅從)¶
(征無不奏捷致逺/之效已見於此)金川先降後以剿始之終之致逺成¶
<pb:KR4f0005_WYG_456-14b>¶
其後潢池不足數(初次征勦金川莎羅奔郎卡窘廹乞/命遂允其請降蕆事未及十年郎卡)¶
(之子索諾木與小金川僧格桑狼狽為奸意欲蠶食各/土司黨惡負恩杭于天討不得不為𢷬穴擒渠之計以)¶
(除後患而賊人碉髙墻固備禦甚嚴於是實賴健銳營/訓練之士摧堅陷銳自辛夘至丙申數年之中直克噶)¶
(喇依賊巢擒渠獻俘大功以蕆迴憶曩時致逺名齊果/克底於有成他如翦滅王倫蘓四十三田五等逆亦皆)¶
(用之無不唾手成功要皆小醜跳梁弄兵潢池不足比/數惟近年臺灣之逆㓂就擒緬甸之悔罪乞封安南阮)¶
(光平之親至祝釐/俱足副此名耳)要即立蕆安吾氓臺灣蠻㓂誇據險¶
曽未兩月殱鯤鯨緬甸赦罪請封至安南光平親詣京¶
斯皆致逺之佳兆而吾兢業恒戒盈遑敢自矜詡武徳¶
<pb:KR4f0005_WYG_456-15a>¶
疊蒙¶
天佑惟屏營(營雖重韻異意/况杜詩有之)迴憶紛矣&KR1852;年事痛定思¶
痛増惕驚¶
　　韻琴軒¶
致逺齋之側(致逺齋之西為韻琴軒引碧雲寺之水/至此激為湧泉二宫徵調諧如聞雅操)文¶
軒裔水濆明揚常退憩清聴(去/聲)毎閒聞搏躍激行可春¶
温秋亮分欲咨牙曠輩攫醳指勞勤¶
　按史記鄒忌善齊威王之鼓琴曰大絃濁以春温者¶
<pb:KR4f0005_WYG_456-15b>¶
　君也小絃㢘折以清者相也攫之深醳之愉者政令¶
　也均諧以鳴大小相益回邪而不相害者四時也云¶
　云是知古人之樂曰清曰濁曰攫曰醳曰大小相益¶
　亦祇謂一絃一音以明均諧不聞扵一音之中復有¶
　抑揚髙下之節也向披明世子朱載堉琴譜見其一¶
　絃之内用正應和同四聲又衍至十六彈不勝其冗¶
　且所書&KR2692;□等字不知從何數典而繁音促節徒悦¶
　俗聴将與古人所謂感人心而天下和平者不大相¶
<pb:KR4f0005_WYG_456-16a>¶
　繆盭乎盖載堉於定律審音之道未能洞見本源師¶
　心臆説名為反古而轉至入俗直以古琴與俗琵琶¶
　之類相等矣昔屢有詩闢其謬妄復識於此¶
　　正凝堂别有㑹而作¶
毎詠正凝堂率闡周易旨兹乃有别㑹謂契中庸矣中¶
則無不正凝叶庸之理無過與不及不偏還不倚是乃¶
天命然能體惟君子吾雖見至兹實愧行諸己¶
　　就松舍口號¶
<pb:KR4f0005_WYG_456-16b>¶
舍就松乎松就舍其間主客率難明不如小坐澄諸慮¶
澄慮之中聴謖鳴¶
　　雲巖室¶
邇日每作雲巖室輒蔵之即或寫出楹浮空無力施自¶
咎與名乖坐室増忸怩何當大作甘幸符五日期¶
　　来芬閣¶
池閣俯澄泓植以水卉芬而我於夏日山荘每駐巡来¶
此非花期其芬那得聞濓溪表君子無時無其文¶
<pb:KR4f0005_WYG_456-17a>¶
　　暢風樓¶
暢實鬱之對暢喜鬱則憂而風何與焉乃以名諸樓兹¶
當望雨時雲作風為讐敺之使弗雨鬱對徒増愁層閣¶
黙不語無心受䬒䬟¶
　　題碧雲寺¶
圍寺雲容似疊峰碧色紛幻之稱未舛真者望方殷漫¶
論椓人事(寺為明正徳中太監于經所造費/累巨萬其時政治不綱無足深論)弗居白足¶
羣(弗住/以僧)本来清净體調御坐而欣¶
<pb:KR4f0005_WYG_456-17b>¶
　　洗心亭口號¶
寺側溪亭曰洗心洗心心洗義難尋三三兩兩原胥幻¶
七字徒成解悶吟¶
　　題張宗蒼畫¶
試泉悦性憩山房半載春秋異景光(去嵗九/日臨此)水閣憑欄¶
劇談者又欣一晌對宗蒼¶
　　漕運總督管幹珍奏報南漕渡黄過淮等事詩以¶
　　　誌慰¶
<pb:KR4f0005_WYG_456-18a>¶
尾幫全數進𤓰口比較上年期不遲(管幹珍奏江浙幫/船扵三月二十六)¶
(日全渡黄河計扵三月杪可以全入東境所有江西幫/船亦即派員催輓遄行其南漕尾後之鉛山幫已全數)¶
(催進𤓰口現在排日簽盤扣至三月三十日未過淮者/祇有江西十幫比較上年過淮之期可不致有遲滯等)¶
(語/)事在人為誠有效褒勤督惰本無私更稱月杪甘膏¶
渥遥望江南農務宜衹有近畿偏待澤批硃云慰亦齎¶
咨¶
　　山陽一曲精廬¶
山陽一曲有精廬適可逰仍亦可居水自髙川引瀑布¶
<pb:KR4f0005_WYG_456-18b>¶
峯因夏木鎻林閭以何數日纔斯至(駐香山/已四日)祇為悶懐¶
致我疏本擬巻阿来意暢却縁雲漢鮮心舒¶
　　對瀑二首¶
對瀑從来無黙去豈辭得趣可忘言色為飛白動中静¶
形是湔塵寂外喧¶
本是香山橋底来盈科到此落崔嵬激行搏躍奚關彼¶
就下試觀水性㢤¶
　　駐守¶
<pb:KR4f0005_WYG_456-19a>¶
東陵貝子𢎞謙等報雨詩以誌事¶
臨兹翼日山雲起未刻&KR3819;䨕陣&KR0584;纔可惜隨風敺過去¶
遂教開霽嘆虚来¶
東陵今迺報霑透(𢎞謙奏馬蘭等處於本月十一日自/申至戌大雨霑足並據左近黄花山)¶
(等處俱報各得透雨等語是日之雨原自/西南而之東北此間獨惜未得優霑耳)左近都稱遍¶
潤培即是由斯飛往澤慰遥惜邇益慚㢤¶
　　香山迴蹕小駐玉泉山作¶
五日為期六不詹香山此番(去/聲)竟虚淹亦將舊稿頻繁¶
<pb:KR4f0005_WYG_456-19b>¶
閲多似兹来悵望拈(往年来此多有望雨之作北地/夏初率如是然目前不禁懸切)於¶
得可知惜失切愛民惟是重農兼沼園小駐仍咨政(園/中)¶
(景色最為清潔每於此小駐傳餐後因即/理事頗足怡神兹因望澤来此轉増悶懐)佳䖏其如心¶
不恬¶
　　題樂景閣¶
静宜(香山/園名)佳以山静明(玉泉山/園名)佳以水山静宜仁性水¶
静明智體小駐静明兹甫别静宜彼髙閣山水間樂景¶
㑹於此後樂弗知予先憂每切已途中適觀麥菁葱芃¶
<pb:KR4f0005_WYG_456-20a>¶
實美設即霈甘膏餅餌香堪指而何艱渥澤因循恐致¶
否循名責實際樂景已孤矣¶
　　虚受堂口號¶
虚受寧惟延萬景㝡關君道我應知老年人不忍深論¶
慚在兹増懼在兹¶
　　憩雲齋¶
香山與御園此地正居中適可成小憩無事行怱怱齋¶
額曰憩雲意殊不惬胷邇時方冀雨作霖當霈空憩齋¶
<pb:KR4f0005_WYG_456-20b>¶
或隣私膏田乃為公漫謂與雲詛企澤誠計窮¶
　　微雨(四月十/七日)¶
過午雲容宻逮申雨意濃方希力為繼其奈勢如慵劚¶
地寸餘潤叩¶
天尺或逢入宵尚霕□渥澤冀施重¶
　　悶言¶
悶言解悶以為言一夜無眠天易曉問雲即漸報&KR0034;(音/朶)¶
霍達曙遂晴旭光皎京兆奏稱霑二寸便信亦何資久¶
<pb:KR4f0005_WYG_456-21a>¶
燥(叶/)憶當三月得渥澤却未敢矜謂誠好然而方寸豈¶
無慰或此慰即盛滿抱夏初望澤例向年自咎過惟増¶
惕悄¶
　　福建巡撫浦霖奏報春雨普霑市價平減情形詩¶
　　　以誌慰¶
去嵗漳泉歉今年正念縈所欣膏澤普已報市糧平(上/年)¶
(閩省漳泉二郡雨澤未優收成歉薄今嵗春膏正深縈/念兹據浦霖奏省城自二月下旬至三月中旬得大雨)¶
(五次中雨四次不但入土深透且髙下田疇積水俱属/充盈現在早秧一律栽插雜糧菜蔬一望青葱此外惟)¶
<pb:KR4f0005_WYG_456-21b>¶
(臺灣一郡逺隔重洋尚未報到其内地各属具報得雨/六七次及八九次者不等糧價漸平民情無不欣恱等)¶
(語/)一律稲秧種都存田水盈海洋盜風靖(近勅督撫等/嚴緝洋盜海)¶
(面商船往来畧已平靖值此時和嵗美/衣食足而雈苻息不勝為萬民慶幸耳)寧止幸吾氓¶
　　題厯代名賢妙蹟册¶
撃磬石傍蕭竹隂凝神應手若聞音伊人自是通論語¶
似寫當年於衛心¶
　　　右李公麟竹隂磬韻¶
春溪緑水乍生時花鯽浮深嫩藻披大呌出門上封事¶
<pb:KR4f0005_WYG_456-22a>¶
不羈意寓此圗之¶
　　　右劉宷春溪魚藻¶
百物擔(平/聲)来一擔(去/聲)強羣嬰争取價無償貨郎爾亦知¶
之否原爾自家閒惹忙¶
　　　右李嵩市擔嬰嬉¶
和嬌浥露一枝新自署那教題作麟(見陳善/杭州志)試看飄蕭¶
出塵格寧容卑喚院中人¶
　　　右馬逺倚雲仙杏¶
<pb:KR4f0005_WYG_456-22b>¶
大如邉氏五經笥又似郝家滿腹書坦卧秋庭風日爽¶
笑他童子曬衣袽¶
　　　右趙孟頫曝書逸趣¶
君子林中祇一頁(三友軒所蔵君子林巻皆元/明人畫竹内有柯九思一幅)薈成三¶
益見斯圗權輿問孰題名喻仿彿其人曰姓蘓(蘓軾詩/松竹三)¶
(益/友)¶
　　　右柯九思三友清標¶
喬樹因風籟颯森飛泉激磵韻深沉無心有意相問答¶
<pb:KR4f0005_WYG_456-23a>¶
一鳥翻飛領衆音¶
　　　右錢選濤聲松韻¶
一塊石依㡬个篁天然氣韻正相當設如二友尋名氏¶
伯仲之間見謝王¶
　　　右倪瓉野石修篁¶
太行竒麗古名畫目以見之心以摹(用従義自識/語見青陽集)本學¶
仙人具仙骨茅堂翠厂即方壺¶
　　　右方從義翠厂茅堂¶
<pb:KR4f0005_WYG_456-23b>¶
一棹歸舟何自返衝風颯沓雨㝠昏匆忙畧異子昭作¶
(内府有盛子昭風雨歸舟圖軸摹寫舟中人及操舟者/匆忙冒渉之状頗得其神兹幅放棹中流氣象閒暇迥)¶
(不侔/矣)為有雞聲報近村(用徴明/詩句意)¶
　　　右文徵明雨舟歸興¶
玲瓏石畔立馴盧閉口注睛一事無伯虎亦稱風雅士¶
言深意寓長公蘇(謂畜狗/防奸語)¶
　　　右唐寅湖石馴厖¶
五桞先生豈是貧蹟同因為冩其真倚松對菊無箇事¶
<pb:KR4f0005_WYG_456-24a>¶
疑待白衣送酒人¶
　　　右陸治彭澤髙蹤¶
　　雨六韻(四月廿/一日)¶
昨夜隂虚度今晨霽枉怦豈期雲繼宻遂致雨能成不¶
疾不徐續曰饜(平/聲)曰飫傾無風潛入夕未艾漸開晴霏¶
厯八時久(午刻初雨時勢尚疎緩以漸而宻至丑刻方/歇次早據順天府尹奏實有六寸洵為霑足)¶
潤霑六寸誠值斯慰以幸畏復近於盈¶
　　廣東巡撫郭世勲奏報二麥收成八分詩以誌¶
<pb:KR4f0005_WYG_456-24b>¶
　　　慰¶
東粤向非種麥區青黄今亦接時無性宜南海諸郡縣¶
(粤東農務向惟早晚禾稲為重近年以地廣人稠兼種/二麥以濟青黄不接其南海等五十八州縣㕔扵二麥)¶
(土性相宜種/植較更寛廣)熟逮夏秋鬻市衢計以八分嵗匪歉(據郭/世勲)¶
(奏稱兹届成熟之時查核收成分數内九分者東莞海/陽等三縣八分有餘者三水曲江等六縣八分者南海)¶
(増城等三十七州縣㕔七分有餘者順徳豐順等三縣/七分者番禺龍門等八州縣合計各属收成共八分有)¶
(餘民食藉資接濟/閭閻頗形悦豫)早扵北地候相殊(此間夏初二麥方/漸吐穗而粤東氣)¶
(候二月間早已蒸熱宜其/三月内即奏報登場也)農功近逺多佳兆為是乾乾¶
<pb:KR4f0005_WYG_456-25a>¶
益凛吾¶
　　襍言¶
人老性多急過也我亦然然弗施諸人惟以勤諸田(性/急)¶
(所值多不喜然從不肯以喜怒責人每/嵗春夏之間望雨迫切亦惟自責耳)即如昨愁旱常¶
較去嵗篇(入夏後又值隂雲不雨或得雨弗優惟恐因/循致旱及閲去嵗詩篇較量得雨日期以解)¶
(悶原是一/律繾念耳)春雨優於彼麥禾苖芉緜兹計得雨日却早¶
五日前(上年庚戌此時亦殷望雨於廿四日以傳臚還/宫詣覺生寺䖍禱冀如前嵗己酉還宫時途中)¶
(即獲甘霖乃於四月廿六日方得雨四寸若今嵗辛亥/三月初六早得透雨比之上年春澤已為優渥而昨四)¶
<pb:KR4f0005_WYG_456-25b>¶
(月廿一日之雨較去年又早/五日近日愁懐乃覺略釋)乃已愁不禁自怨㦯過言¶
觀過可知仁庶匪蹈大愆¶
　　金廷標品泉圗¶
倚樹持杯性不羈澆書一晌坐閒時(東坡晨飲酒謂澆/書則扵茗亦可耳)¶
底湏佳客資商搉品格由来貴自知¶
　　詠漢玉缾¶
何代此琳瑯何人追琢章因其有可欲終是不能蔵經¶
火無傷潤(是器有經火䖏乃玉質所舊有非成器/後市賈偽造故雖有瘢痕仍含温潤)貯花¶
<pb:KR4f0005_WYG_456-26a>¶
恒吐芳堂谿誰補底(缾底玉色弗類自係補製然物貴/適用堂谿公玉巵無當之戒扵此)¶
(可/悟)足以戒無當¶
　　直𨽻總督梁肯堂奏麥收八分詩以誌慰¶
約收麥熟八分報猶是未霑甘雨曽(梁肯堂奏直𨽻二/麥約收分數易州)¶
(定州所属均有九分永平正定大名三府所属約八分/有餘順天保定天津等府及趙州深州所属約八分河)¶
(間順徳廣平宣化承徳等府及遵化冀州所属約七分/有餘計十一府六州通共約收實有八分等語該督此)¶
(摺係二十日拜發昨二十一日之雨雲氣廣厚自必普/被現在灌漿結實之際更為有益将来刈穫登塲其分)¶
(數當不/止是也)廿一渥膏應普被灌漿結實穫當増¶
<pb:KR4f0005_WYG_456-26b>¶
已是八分不敢期幸因優澤暮春滋(自四月初旬以後/未雨方慮麥收不)¶
(及八分所幸三月内得有優澤/麥苖滋潤故仍有此稔象耳)夏初仍復切憂望憂望¶
未孤慰益寅¶
　¶
　¶
　¶
　¶
御製詩五集巻六十五¶
