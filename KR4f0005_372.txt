# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:18.549547
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷九十四
<pb:KR4f0005_WYG_372-1a>¶
欽定四庫全書¶
御製詩四集巻九十四¶
　古今體九十三首(癸夘二/)¶
　　題五經萃室岳珂宋版五經(有序/)¶
　　經天行地精華統備於三才合璧聫珠美富集成¶
　　於一室薈數聖人之寳訓全帙重完収千載上之¶
　　遺文新題式煥溯自相臺鋟刻名重荆溪天禄捜¶
　　羅版留岳氏顧麟經久歸部目而戴記續入鑒藏¶
<pb:KR4f0005_WYG_372-1b>¶
　　偉兹四庫之全更獲五經之萃驗標名於篇頁易¶
　　詩書槧刻皆符審印字於鈐題篆隷楷規模悉肖¶
　　經七八家而収藏可證閲六百嵗而分合堪稽爰¶
　　因慎徳之後楹更出昭仁之祕本書仍舊簡羅函¶
　　排鱗次之觀楣煥新顔堆几翕雁行之序緬流傳¶
　　之復合道必因文愜位置之咸宜學還喻政忠良¶
　　翊運惜當時自壊長城謹厚傳家喜後嗣克稱肯¶
　　構復旦光懸日月朗映酉山聚垣數應星辰勤披¶
<pb:KR4f0005_WYG_372-2a>¶
　　乙夜吟成七字摛唐律而珍䕶縑緗弁以五章影¶
　　宋鈔而夀貞梨棗從此觀瀾觀海範圍綜百氏菁¶
　　英庶其是訓是行什襲貽萬年典則¶
羲文萬載萃精神日用尋常即化鈞義漏朱家縁後代¶
(刻本内無朱子本義葢以生/於後其時刋本尚未行世耳)注傳王氏(弼/)以前人韋編¶
堅矣今何在紙牘脆哉兹尚珍我豈善言言豈敢手胼¶
口沫意猶諄¶
　　　右易經¶
<pb:KR4f0005_WYG_372-2b>¶
五經無不帝王師切已端惟謨典詞自幼服膺驚老矣¶
曰言熟口愧行之徒成今日還明日空作念兹仍在兹¶
岳氏相臺書復合文昌呵䕶信稱竒¶
　　　右書經¶
刪詩書子所同諳論語惟詩獨屢談必也性情養有正¶
斯於政事布無慙體殊大雅與小雅為在周南及召南¶
恰喜五經兄弟翕稡兹一室樂和湛¶
　　　右詩經¶
<pb:KR4f0005_WYG_372-3a>¶
家塾荆溪宋梓聞相臺曽刻五經文舊收天禄春秋獨¶
(天禄琳琅弆藏宋版經部五經内惟春秋乃南宋岳珂/所刋巻末有相臺岳氏荆溪家塾木記紙墨刻工各極)¶
(精善其餘四經/皆不能逮也)續合豐城四部羣(近日得宋版周易尚/書詩經禮記四部均)¶
(有相臺岳氏木記與天禄弆藏春秋係一/時所刋五經萃聚真不啻豐城之合耳)吳楚已夷狄¶
以視桓文斯正譎之分尊王誰識宣尼㫖廣義豪釐謬¶
實紛(麟經據事直書而大公至正義㫖精深後儒私見/臆度紛紛議論至明商輅等撰通鑑績編周禮續)¶
(為發明張時泰又續為廣義附刻於後誣白為黒紕繆/尤甚因命皇子及軍機大臣等詳閲畧為剛潤去其謾)¶
(罵復親加核定以符孔子春秋/之例並題辭簡端昭示千古)¶
<pb:KR4f0005_WYG_372-3b>¶
　　　右春秋¶
禮樂貫乎天地人斯須不可去諸身雖曽二戴藩籬涉¶
實異三經饜飫醇(易書詩自幼背讀成誦禮記春秋則/長而翻閲粗習不似三經之深沃也)¶
捨此無能為治主幸其有後繼忠臣(岳珂為岳飛之孫/霖之子曽官寜宗)¶
(朝生平所著有桯史金陀稡編曽刻五經/於家塾世其家聲益信忠臣之有後也)周官法度如¶
行者意在闗雎與趾麟¶
　　　右禮記¶
祈穀前一日詣齋宫輦中作¶
<pb:KR4f0005_WYG_372-4a>¶
冬雪雖霑渥臘晴過月餘昨來看霰集兹復灑霙初益¶
切望殷若更憐時止如詣¶
壇瞻拜處籲¶
澤敬申予¶
祈穀禮成述事¶
春正¶
祈穀卜辛金祝穰古人用意深復得躬承胥厚貺惟希¶
昊佑篤㣲忱昨朝薄霰未成雪今曉濃雲又佈隂願即¶
<pb:KR4f0005_WYG_372-4b>¶
瑞霙霈優渥紐芽二麥欲抽鍼¶
　　正月十日乾清宫普宴宗室得句誌喜十韻(有序/)¶
　　韶開玉琯堯蓂敷十葉之春𣲖毓璇源姬瓞衍萬¶
　　年之祚昔初紀展親錫宴敞瀛苑而聫賡洎昨秋¶
　　詔爵宣綸普天演而示寵懋典踵行於惇叙廣筵¶
　　肇啟於乾清臚子姓者凡二千人支繁十世自王¶
　　公以及三四品燕衎一堂既増秩以賜金復承筐¶
　　而授斚序賢序齒孝弟之心油然有本有文禮樂¶
<pb:KR4f0005_WYG_372-5a>¶
　　之事備矣仰¶
龍興於東土慶逮雲礽遡麟趾於西京恩推水木準四¶
　　十九旗之世例爾子孫勉承錫類之榮席百&KR1354;餘¶
　　載之皇圖我國家永迪興仁之敎歡申渥闓喜誌¶
　　長言¶
事成時節藉因縁宗子加官此日全(向來閒散宗室無/按品給頂之例昨)¶
(嵗秋因閲䝉古家譜知各䝉古王公子嗣年已及嵗者/俱給以頂戴陡思我宗室支𣲖繁衍轉無職級不足以)¶
(示親親而崇體制爰降㫖將王貝勒貝子公之子嗣及/宗室年已及嵗者俱照䝉古王公台吉塔布囊之例分)¶
<pb:KR4f0005_WYG_372-5b>¶
(別給予頂戴其宗室現在當差職分較小者亦准其與/閑散宗室一體給與頂戴因令大學士軍機大臣㑹同)¶
(宗人府分別/詳議奏聞)四代未行或有待(自我思䝉世祖定鼎燕/京加    古世襲即為)¶
(今現行例而我宗室除王公以至奉恩將軍各有世襲/其餘盡為閑散宗室無頂戴官銜我    皇祖    皇)¶
(考加恩宗室者無所不至而未降斯㫖即予厯四十七/年之久亦未思及此昨秋方有此諭豈非舉大事亦必)¶
(有時節/因縁乎)一時爰舉乃無愆¶
仁皇¶
憲帝恩垂鑒近𣲖逺支禄永延式詠綿𤓰胥¶
祖澤遂歌行葦列賔筵¶
<pb:KR4f0005_WYG_372-6a>¶
六朝慶衍葉百億十世居滋人二千(我朝宗室皆本支/太祖髙皇帝)¶
(雲仍繁衍已及十世此次與宴自王貝勒貝子公以及/三四品頂戴者共一千三百八人其三四品頂戴人員)¶
(有事不能與宴者五百六十九人合計共二/千人各頒賜如意朝珠文玩綺帛銀兩有差)起瀋前勲¶
寜㤀爾例元後嗣合同然(戊戌年因恭閲藎臣列聖實/録得備悉懿親    勤勞佐)¶
(命之勲因降㫖復還睿親王多爾衮封號追謚曰忠並/令補繼襲封又豫親王多鐸禮親王代善鄭親王濟爾)¶
(哈朗肅親王豪格克勤郡王岳託其子孫所襲均非始/封之名交軍機大臣㑹同宗人府議復其原號並補置)¶
(牌位配享子嗣太廟至䝉古乃元之後裔其王公台吉/塔布囊等    年已及嵗者尚各按定例給以應得品)¶
(級頂戴况宗室閑散名登此可玉牒自應一體定議給/予頂戴且俾各知自愛藉    以敎育成全益足昭國)¶
<pb:KR4f0005_WYG_372-6b>¶
(家展親睦/族之誼)簮纓被矣禮義朂家室肫乎孝弟先醉酒莫¶
言兹飽徳篤親匪曰慢興賢已欣設席長幼序復有承¶
筐次第宣共沐¶
天庥示海宇大清國祚萬斯年¶
　　新正重華宫¶
乾清開大宴宗室畢以㑹縁慶普錫秩天倫樂之最是¶
日氣和鬯條風弗動斾諸事臻美順喜極戚何害斯皆¶
祖宗恩萬葉綿永賴宴迴憩重華静思意為快少年讀¶
<pb:KR4f0005_WYG_372-7a>¶
書時此景心無挂忽忽&KR1354;年餘勤政遑敢懈雖未致隕¶
越亦豈臻康泰歸政期已近一紀尚應待(叶/)斯猶日孜¶
孜宵旰勉年邁明將幸御園行慶聫中外把筆詠流光¶
久敬勵毋艾¶
　　題李嵩嵗朝圖¶
嵗朝宜吉語喜看嵗朝圖六百年餘畫三朝景正符門¶
庭萃賓客几案列尊壺和樂盈寜象萬家俱似無¶
　　新正幸御園即事¶
<pb:KR4f0005_WYG_372-7b>¶
祈年睦族典胥蕆依例新正駕幸園身體康强不圖逸¶
屏藩宴賚那辭蕃兩行春栁薫黄染一帶西山積素存¶
過午輕雲淡日色便希重霈六花繁¶
　　題知過堂¶
成事由來不説乎何當漆飾貢紗厨既憐棄置成廢物¶
聊與廓營因舊模(上年以國泰所進雕漆屏扇等件成/器不毁棄置可惜因於舊有之雲香)¶
(清勝室接楹&KR0724;用詳見/前題知過堂詩並注)坐傍明忩欣律暖看餘曲砌識¶
韶蘇接楹堂以知過額試曰過曽知也無¶
<pb:KR4f0005_WYG_372-8a>¶
　　長春書屋¶
元者善之長文言著首章可知一氣貫恒以四時長敢¶
不體仁勗寜為玩物芳撫牋成五字明牖度曦光¶
　　抱樸草堂¶
覆簷為草草鋪庭却待東風未放青莫為草堂兹作古¶
獅園曽是肇¶
前型(熱河獅子園有草房堂之皇考示儉深意/也兹圖明圍抱樸草    構實效法為之)¶
　　清暉閣¶
<pb:KR4f0005_WYG_372-8b>¶
長夏之清暉松柏在颯爽初春之清暉桃杏未駘蕩未¶
乃有來期在實近過往以此較伯仲即景愜心賞而閣¶
付不知四時孰今曩¶
　　自得軒¶
有暇書齋小憩仍宣尼三訓記心曽屢綏以及賢材彚¶
此得終然戒弗能¶
　　皆春閣¶
新年臨御苑所至物皆春淑景方融臘條風正叶寅梅¶
<pb:KR4f0005_WYG_372-9a>¶
心含萼馥栁眼放稊新漢詔從來讀吾惟厪萬民¶
　　題宋宣和唐十八學士圖即用原韻¶
秦王文館若為哉無乃思儲濟世才偶憶漢家四已足¶
(謂四皓安惠帝事不/動聲色亦無兵戈也)商顔終覺勝蓬萊¶
　既書議巻前並用原韻成什書巻中¶
　　詠和闐玉倣周堇山鼎¶
範金赤堇昔稱山(西清古鑑有周堇山鼎按越絶書有/赤堇之山古器多勒國名人名而此)¶
(稱山者葢當/時鑄鼎處也)貢玉欣兹入玉闗博物古圖原可倣俗工¶
<pb:KR4f0005_WYG_372-9b>¶
新様概敎刪伯師叔朕誠堪侣極巧窮精大合閑匪説¶
攸聞曽熟讀久安長治廑其間¶
　　題宋版陸宣公奏議¶
熟讀東坡進奏篇欣看議䟽陸家宣行間字裏通時事¶
曲譬直陳總道詮一部允當置棐几萬言猶喜見初鎸¶
梁洋失及忠州遣惜舍何殊天與淵¶
　　新正萬夀山即景成什¶
節前武帳賚筵頒(新正十二日於山髙水長御武帳筵/宴䝉古王公及滿漢文武大臣禮畢)¶
<pb:KR4f0005_WYG_372-10a>¶
(因幸萬/夀山)乗暇因遊萬夀山陽岸冰蘇銀漸晃隂巒雪積¶
玉猶斑梅心栁眼誰為速峯態林姿好是閒元長箴予¶
有佳句(尹繼善字元長以余遇佳山水輒過而不留因/有馳驛觀山之喻余毎心是其言向於詩中曽)¶
(屢及/之)偶觀馳驛便言還¶
　　怡春堂有感¶
東廂潔治樸齋幽(清漪園理事之所於東首搆/堂向以奉    聖母憩息者)兩字怡¶
春泚舉眸堂館依然几席寂七年嗟罷奉¶
慈遊¶
<pb:KR4f0005_WYG_372-10b>¶
　　宜芸館¶
迴廊䕶幽館山水畧遥諸役目既無物甄心原有書毎¶
來惟暫坐便去那延居慙此宜芸處何曽枕葄予¶
　　夕佳樓¶
樓窗開向西因以夕佳號寄興在陶詩無欲觀其妙其¶
妙殊艱觀一年能幾到到亦亟言旋山氣何曽眺設遇¶
責實人負名惟自笑¶
　　無盡意軒¶
<pb:KR4f0005_WYG_372-11a>¶
意者心之發先誠垂訓良閑邪周易著克己魯論詳詎¶
曰玩山水於焉味縹緗有真乃無盡得句憶山莊(昨嵗/避暑)¶
(山莊題有真意軒詩云然而有真乃無盡設其/有盡無真存是一是二得其意者不分彼此也)¶
　　題圓朗齋¶
圓者仁之象朗者智之用斯齋山水間仁智樂胥貢是¶
以額圓朗進徳修業重詎惟玩山水即景懷錯綜至理¶
萬物備試看春律中¶
　　緑畦亭¶
<pb:KR4f0005_WYG_372-11b>¶
鱗塍近逺蜃忩裏春事猶遲土脈融即看平鋪雪水足¶
菁葱緑意在其中¶
　　味閒齋戲題¶
人孰不愛閒而我多懼意閒實近乎逸恐與周書背閒¶
又殊乎忙宵旰那能避即寓而不留信亦非我事齋可¶
我不可是我味閒味¶
　　綺望軒¶
春律方依韋(見前漢/郊祀歌)春事未都冶倚忩凝望人何有於¶
<pb:KR4f0005_WYG_372-12a>¶
綺奼然而綺之意豈不在軒也女夷鼓太和㑹看昌昌¶
者¶
　　題繪芳堂¶
繪芳誰為(去/聲)繪斯芳色色形形物自昌貞下起元運一¶
氣復來成泰肇三陽前旌底藉鼓其羯後素應思起我¶
商江硯宣毫吟次第由來大塊假文章¶
　　六兼齋¶
漫惜芳菲勒杏桃東皇品類正甄陶山齋雖與江樓異¶
<pb:KR4f0005_WYG_372-12b>¶
也契子安序語豪¶
　　雲繪軒¶
山隂別一區雲繪額檐扶正喜瓊瑶積何來薈蔚鋪首¶
春符吉語大地現祥圖底事誇糺縵利農此不誣¶
　　霽清軒¶
書軒據坦阿砌下俯嵯峨峽水常調瑟巖松鎮䕶螺霽¶
光欣共迥清景不妨多厯厯觀前詠流隂驚騖過¶
　　和闐玉斧珮¶
<pb:KR4f0005_WYG_372-13a>¶
和闐玉雖夥如脂亦艱致兹質實琳琅無瑕葆精粹相¶
材作斧珮剛柔協中義隠現刻夔紋縟采法古製邇來¶
俗工輩時様翻新意斲器牟貴賈呈進率擲棄斯亦玉¶
之厄是用五字刺¶
　　題王䝉多寳塔院圖¶
千福招提畫補唐(見揭奚/斯識語)潤同董巨雅如王(櫽括董其/昌跋語)¶
曰無此君倪懶瓚(五百年來無此君/即瓚句自書巻後)真有賢甥趙子昻¶
(亦巻中孟/頫識語)信具仙風及道骨渠(去/聲)誇林韻與烟光肯因¶
<pb:KR4f0005_WYG_372-13b>¶
書就闕題句認取石渠繼鑒章(是巻入石渠寳笈上等/時未經題句兹重加展)¶
(玩得句題幀端並鈐用/石渠繼鑒寶以識之)¶
　　詠竹刻三友筆筒¶
吮毫書壁詠盤龍二老傍觀喜相(入/聲)逢寫應求無刻畫¶
迹不留名處識三松¶
　　未央瓦硯歌¶
未央宫自漢時建覆瓦其數多無萬炎劉棟折落人間¶
乃至人間珍一片一片真贗猶莫知晉宋以來夥贗為¶
<pb:KR4f0005_WYG_372-14a>¶
即今贗者㡬(平/聲)真奪今古不相及若斯此硯較比舊者¶
小(是硯比内府所藏漢瓦硯三方尺度較小當是四/圍裁去者其體質甚輕墨鏽古潤流傳亦有緒云)墨¶
鏽土香融亦好漫因文(去/聲)過嘖有言豈若不貪之足寳¶
　　㣲雨(正月十/四日)¶
連日濃隂望雪落徹宵却作雨絲飛詰朝雖報霑餘寸¶
(順天府奏自十三日午後㣲雨飄灑入夜漸次稠密至/十四日尚未止入土一寸有餘上年冬雪普透入春正)¶
(望新膏得此霢霂/優霑藉為欣慰也)逮已仍看灑細霏亟盼玉花飄散漫¶
益當火樹助光輝西山髙處氣原冷積素遥觀隠翠㣲¶
<pb:KR4f0005_WYG_372-14b>¶
　　上元前夕小宴近親王等即席成什¶
昨甫乾清大宴開(正月初十日於乾清宫普宴宗室共/一千三百餘人其有事不能與宴者)¶
(五百六十餘人合計共二/千入各頒賜銀幣有差)傳柑例引節前陪佳時寜可¶
以空遇渥澤原應自近推却喜春霖融玉律(是日/㣲雨)底須¶
圓月暎金杯從來卜晝弗卜夜敢擬銅壺漏莫催¶
　　上元燈詞八首¶
達夜連晨雲蔚空候暄㣲霰落泥融今宵巧讓上元節¶
却見輪昇少海東¶
<pb:KR4f0005_WYG_372-15a>¶
徘徊碧宇未當中幾(平/聲)望光輝正望同(是月十六/日始望)詎屬¶
羲和善推步姮娥應是示虚冲¶
傍晚薄隂燈火明恰宜寳月麗初更諸凡順適臨嘉節¶
望雪依然弗愜情¶
幻術曽聞殷七傳信乎否也祗疑然試看火線飛來往¶
萬樹燈花頃刻燃¶
金花照夜如恒晝火樹烘春了不寒霍罕五年纔一覲¶
(從前翠罕伯克那爾巴圖遣使拜莫特來觀已越五年/今嵗復遣使鄂布爾克色木輪班入覲因今與回部伯)¶
<pb:KR4f0005_WYG_372-15b>¶
(克一體/與宴)班聫回部許同觀¶
陪臣去嵗預觀燈惠逺何妨作例應(昨嵗命朝鮮陪臣/一體與上元筵宴)¶
(觀燈以示懷柔因以為例該國陪臣鄭存謙洪良浩賦/詩呈進亦頗清順仍照上年例宴賚亦増太平佳話也)¶
禮義國原閑賦詠上元帖子句當増¶
從來燈與月為媒逺暎西山雪又皚金粟紛紛桂中落¶
應縁秋榜兆多材(今嵗八月各直/省鄉試之期)¶
見説隨時愛景光氣和土潤兆農祥昨年三月曽祈雨¶
(去嵗上元遇雪前冬三白亦優今嵗入春雖毎㣲雪㣲/雨總欠優渥幸昨冬屢被甘雪與去嵗景况頗同然去)¶
<pb:KR4f0005_WYG_372-16a>¶
(嵗自上元雪後二三月間仍望雨澤三月晦日/曾詣  黒龍潭祈雨籌農之念原無時可釋也)念此惟¶
殷敬不遑¶
　　上元後日小宴廷臣即席得句¶
翌節廷臣宴御園重熙惠典舉非繁弼諧迪徳須深識¶
喜起明良未易言内外胥厪養民政(是日於正大光明/殿曲宴廷臣預宴)¶
(者大學士阿桂以下十八人時總督薩載將軍萬福常/青亦以入覲一體與宴諸臣雖職分内外其各勤官守)¶
(布澤以惠吾/民則一也)雨暘惟是賴¶
天恩憲書置望當旬六豈必今朝不上元¶
<pb:KR4f0005_WYG_372-16b>¶
積素西山近宇晴需貞啟正大光明無偏極建福時斂¶
(正/)順應物來量始宏(大/)利用國觀惟俊籲(光/)自呈鑑照¶
待羣情(明/)¶
三朝家法傳四字(乾清宫正大光明匾額為正/  世祖御書景山觀徳殿)¶
(大光明匾額為御書皇祖御書圓明園正大光明殿/額為    皇考    余於熱河之勤政殿亦謹遵)¶
(䋲家法敬書四字懸之殿中為法聖訓/  承實我國家萬年所當奉    守也)奕葉肯堂奉¶
永清¶
　　雪(正月十/八日)¶
<pb:KR4f0005_WYG_372-17a>¶
五日隂晴時間(去/聲)看(自十三日得有㣲雨連日隂晴相/間正在盼望雪澤昨十七日午後)¶
(祥霙飄灑連宵達旦至十八日午間勢猶/未己積地四五寸春膏優渥實慰殷懷也)六花昨午始¶
攅團入宵達曙勢猶鬯衣夘食辰意未䦨凍圃寒山胥¶
助景星橋火樹逈殊觀上元讓節休稱頌翹企殷心甫¶
略寛¶
　　題含經堂¶
昔日此含經節過猶始青迹陳惟俯仰理寓在流停砌¶
草向陽茁盆梅映雪馨六年前返憶戚戚意無寜¶
<pb:KR4f0005_WYG_372-17b>¶
　　味腴書屋¶
全書浩淵海薈要聚魁殊箇裏足真味於焉飫道腴惟¶
余勵宵旰那解辨精麤一例束髙閣芸編笑負孤¶
　　淳化軒¶
重摹淳化帖石版砌廂廊遂以顔軒額寜云摹宋皇亦¶
經幾嵗月(壬辰年重刻淳化閣帖成以石嵌軒壁閲今/巳十二年計宋淳化初刻時幾八百年矣)¶
時復賞烟光望雪逢優雪益増敬不遑¶
　　藴真齋¶
<pb:KR4f0005_WYG_372-18a>¶
齋名曰藴真其義亦有取真正偽乃邪閑邪正方樹何¶
莫非性功左右逢源所藴則性存存順應大公溥誤認¶
一概藏斯失為城府¶
　　理心樓有㑹¶
理有治之義心實五官主主當治其他理主是何語可¶
知理主者仍主自理取天命之謂性一貫為心所自理¶
及理他唯者參之魯¶
　　恒春圃¶
<pb:KR4f0005_WYG_372-18b>¶
一年無日不看花昨近有詩易其語(去嵗於避暑山莊/見張照書聫句云)¶
(四面有山皆入畫一年無日不看花不知誰所作然大/都流連光景之詞因為易之曰四海有民皆視子一年)¶
(無日不看書起句易四字對句祗易/一字較為切已因並足成七律一首)照之言雖涉風流¶
却宜用此恒春圃元為善長又為仁一氣由來貫四序¶
謂之恒春豈不然拂面條風正含煦¶
　　題獅子林十六景用辛丑詩韻¶
　　　獅子林¶
一之為甚豈容三得莫其風漸自南欲問獅林結趺者¶
<pb:KR4f0005_WYG_372-19a>¶
是龕異也抑同龕¶
　　　虹橋¶
波中虹影照如雙團月之中渡舫忩此是玉泉分得鏡¶
漫疑列水(謂熱/河)及胥江(謂蘇/州)¶
　　　假山¶
閲年曡石似真山久假弗歸漫腆顔朱註分明闢真有¶
讀書慎莫誤其間¶
　　　納景堂¶
<pb:KR4f0005_WYG_372-19b>¶
設詢春景作何形花有生機鳥有靈自舞能言誰所使¶
東皇化杼不曽停¶
　　　清閟閣¶
書閣得來凡幾嵗龍鱗對面漸成松歎他髙士藏名蹟¶
兹落人間或偶逢¶
　　　藤架¶
詰曲石橋步過池夾橋為架有藤披待看架上張紫錦¶
轉眼春風三月時¶
<pb:KR4f0005_WYG_372-20a>¶
　　　磴道¶
石磴縈紆嶔且嵜偶然行飯步遵之自嫌懶瓚登斯日¶
可有如斯侍從隨¶
　　　占峯亭¶
一亭髙占諸峯上頗有懸簷羊角燈失笑若逢倪處士¶
迎頭應道不相應¶
　　　清淑齋¶
不藉當前展畫屏有松謖謖韻亭亭園人偏解㑹三友¶
<pb:KR4f0005_WYG_372-20b>¶
種得盆梅映戸馨¶
　　　小香幢¶
無言調御廣長舌峯䜿嶺横總梵幢設以其中辨真幻¶
是為逃一更成雙¶
　　　探真書屋¶
書史從來不速親那如釋氏論縁因既云真矣寜須探¶
莫作迷頭認影人¶
　　　延景樓¶
<pb:KR4f0005_WYG_372-21a>¶
韶光醖釀已誾然鏡裏山河壺裏天恰是小樓解人意¶
無言饒得静中延¶
　　　畫舫¶
雖舫曽無書畫収未能精鑒及其歐凝冰久厭輕開鑿¶
(向嵗春氷將泮内侍輒開鑿以通舟行近年毎/加禁止故辛丑詩有凝冰畫舫塢中収之句)意泛何¶
妨此拍浮¶
　　　雲林石室¶
雲為林復石為室誰合居之適彼閒却我萬幾無晷暇¶
<pb:KR4f0005_WYG_372-21b>¶
興心那可静耽山¶
　　　横碧軒¶
千林突兀淡烟凝冰渚軒前一鏡澄慢惜其間碧光少¶
昌昌韶意發將興¶
　　　水門¶
無過跨水為門户豈比嚴城及綺闉更弗鳴榔藉通舫¶
步兵入者即知津¶
　　題宋版朱文公校昌黎集¶
<pb:KR4f0005_WYG_372-22a>¶
校集都因考異詮(宋版朱文公所校韓文考異序云此/集本多不同惟近嵗南安軍所刋方)¶
(氏本號為精善別有舉正十巻其論去取多以祥符杭/本嘉祐蜀本及李謝所據館閣本為定而尤尊館閣本)¶
門人李漢更詳編官書率就私書獻杭本應為蜀本先¶
(二語櫽/括序語)無礙兼存期自擇允為獨出更誰肩一篇原道¶
接孔孟見道因文啟宋傳(謂周程張/朱五子)¶
　　迴思一律¶
踐阼迴思廿五嵗朝班較我嵗都多怱怱卌八春秋閲¶
忽忽康(熈/)雍(正/)文武磨(余初踐阼時朝班文武大臣率/    皇祖    皇考所簡用年)¶
<pb:KR4f0005_WYG_372-22b>¶
(齒皆長於余閲今四十八年荏苒代謝康/熙雍正年間舊臣消磨無一在朝者矣)幾箇老臣用¶
由我其餘在列長(上/聲)於他(現在廷臣中年逾七十以上/者惟大學士英廉嵇璜協辦)¶
(大學士尚書永貴蔡新尚書曺秀先綽克托都統王進/泰等數人率皆乾隆初年以後漸行擢用其餘如大學)¶
(士阿桂三寳及内外大臣等雖/多六旬以上者皆較余年少云)驀然自問率興事蒿目¶
焦心愧若何¶
　　燕九鐙詞四首¶
一雪由來無不宜最宜婪節賞鐙時(御園鐙節例以十/三日起至燕九日)¶
(収/鐙)設無五日縈心悶那有七言入手怡(自十三日微雨/後連晨雲蔚而)¶
<pb:KR4f0005_WYG_372-23a>¶
(雪澤未降縈念甚殷是以上元鐙詞有望雪依然弗/愜情之句至十七八日得雪霑透始為之暢適耳)¶
上元雪薄月昇早燕九天晴月上遲(燕九時當望後月/上較遲然鐙光映)¶
(雪倍覺/晶瑩)巧以鐙光映雪色大當斟酌是誰為¶
萬斛金花灑玉田白雲觀尚説邱仙思量羽客何得此¶
元祖前陳言可傅(元史邱處機自號長春子元太祖召/對毎言欲一天下者必不嗜殺人問)¶
(為治之方以敬天愛民對問長生久視以/清心寡欲對太祖深契其言命左右書之)¶
奉時行慶固云應有節當思敬義勝散遣雁臣歸各部¶
仍敎同樂共觀鐙(年班䝉古王公札薩克等及回部伯/克霍罕來使朝鮮陪臣於上元節次)¶
<pb:KR4f0005_WYG_372-23b>¶
(宴賚後兹復於燕九日命至同樂/園觀鐙然後分遣歸部用昭慈惠)¶
　　再題周玉大赤寳刀¶
大赤連雙事亦竒氣求聲應有如斯竒為其別偶為合¶
伯氏吹塤仲氏篪羊已脂藏曰瓊否雞誠冠暈號璊宜¶
由來物聚於所好珍在兹斯愧在兹¶
　　題樓鑰瀛海硯¶
蜃氣樓臺有若無摛文課責視斯乎祗今墨瀋餘芬在¶
曽序伊家耕織圖(樓鑰耕織圖後序云宋髙宗時伯父璹/為於潜令作耕織二圖繫以五言詩)¶
<pb:KR4f0005_WYG_372-24a>¶
(進呈嘉奬云云此硯為鑰/所用因憶是序故及之)¶
　　詠宣徳雕漆士女盒¶
圖成士女用深宫不見刀痕見畫工調鶴敎鸚當化日¶
薫罏攬鏡對和風周昉筆得入神處常建詞兼寓意中¶
大字金填掩永樂笑他何必太精窮(帝京景物畧載溙/器永樂中果園厰)¶
(製最精宣徳時製不逮前因私購内藏盤盒磨去鍼書/永樂細欵刀刻宣徳大字濃金填掩之故宣欵皆永器)¶
(云云作偽心/勞殊可笑也)¶
　　題錢維城花卉小冊¶
<pb:KR4f0005_WYG_372-24b>¶
海棠品類稱原夥西府由來獨出竒總是無香名已著¶
毋寜嬝娜擅丰姿¶
　　　右西府海棠¶
雪色林蘭吐異芬恰宜鼻觀静中聞古梅耐冷斯耐熱¶
髙下其間已自分¶
　　　右梔子¶
麝炷鮫紗體物竒省郎花較且卑之花經七品還三命¶
故實疑他述自誰¶
<pb:KR4f0005_WYG_372-25a>¶
　　　右玫瑰¶
葉似田田花淡紅細㽔石上異池中由來假藉名非實¶
那厠濂溪君子同¶
　　　右金絲荷葉(一名石/荷葉)¶
蜀地吳都里數千舊歌新曲夥訛傳碧雞漫志差稱當¶
(去聲方碧雞漫志稱益州草木記六家説虞美人各有/異同  物圖賛尤為穿鑿又謂此草應歌拍而舞不知)¶
(呉草與蜀草有無異同舊曲與新/曲所應孰是辨論差為近理云)弱卉無知總漠然¶
　　　右虞美人¶
<pb:KR4f0005_WYG_372-25b>¶
翠瓣黄心六月開是誰小草冒名梅設如移植孤山北¶
定使逋仙返步回¶
　　　右翠梅¶
牡丹雅合花王號周(必/大)氏升斯擬列妃(見周必/大詩)未免被¶
他芍藥恨雌黄真混是和非¶
　　　右魚兒牡丹¶
四季開花匹蘭桂黄葩緑葉挺莖根既能醒酒盞還小¶
酌劑其間深意存¶
<pb:KR4f0005_WYG_372-26a>¶
　　　右金盞¶
　　山東巡撫明興奏雨雪詩以誌慰¶
雨當北止南初降(京師於正月十三日得㣲雨入地止/寸餘兹明興奏報濟南省城自十四)¶
(日未時至十五日巳時始則細雨霢霂繼復雨中/帯雪除消融外積地六寸餘是雨勢自北而南也)雪則¶
南霑北繼霏(東省於十五日得雪京師則自十七日午/後至十八日未時方止兹據袁守侗奏報)¶
(保定亦於十七日得雪/是雪又自南而北也)縱異後先敷¶
帝澤同為優渥利春畿方興土脈真資潤實益農功愜¶
所祈未識豫郊均被否吉音翹待驛章飛¶
<pb:KR4f0005_WYG_372-26b>¶
　　再詠痕都斯坦玉罐(有序/)¶
　　月邦製巧祥花載詠承趺水磨工良瑞朶新瑩環¶
　　耳驗雲腴於鏤楮外潤中虚騰寳氣於連城掩瑕¶
　　呈美比象則輝聫瓉卣拈吟則喻叶盤盂偶獲雙¶
　　珍重摛五字¶
巧製出痕都質髙工更殊白非碧玉椀光鄙水晶盂瑞¶
朶翻為耳祥花團簇趺㣲瑕原非玷掩有却如無(玉㣲/紋裂)¶
(者為瑕㣲㸃汚者為玷是器有㣲瑕而無玷工人製葉/順其紋而不顯非細觀並不知其有㣲瑕亦精絶矣)¶
<pb:KR4f0005_WYG_372-27a>¶
外潤徳含被中虚義具孚聫翩致珍玩題句祗慙吾¶
　　題木刻屏¶
筞騎板橋俯水流趁餐旅店正前頭光隂百代誰非客¶
何事闗情獨凛秋¶
　　　右雲谷秋行¶
來往行舟待渡時卬須無奈曉寒披一般原是用刀筆¶
較彼吏人似勝之¶
　　　右松溪曉渡¶
<pb:KR4f0005_WYG_372-27b>¶
　¶
　¶
　¶
　¶
　¶
　¶
　¶
御製詩四集巻九十四¶
