# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:23.414153
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 餘集卷二
<pb:KR4f0005_WYG_497-1a>¶
欽定四庫全書¶
御製詩餘集巻二¶
　古今體五十首(丙辰二/)¶
　　紫光閣錫宴外藩作¶
紫光春宴肇嘉徵嗣子同臨示恵應各國南西來輻輳¶
(今嵗朝鮮於朝正貢使外又特遣正副使臣來賀國慶/其安南暹羅廓爾喀亦俱遣陪臣奉表貢於上年嘉平)¶
(到京稱賀並命一體宴/賚以示柔逺恵綏之意)外藩東北擬孫曽(新舊蒙古外/藩世為臣僕)¶
(每嵗新正来京及八月萬夀節至熱河慶賀并隨獵木/蘭悃忱篤摯直若一家多有其祖父及侍朕躬今皆為)¶
<pb:KR4f0005_WYG_497-1b>¶
(年少之人朕視之不啻孫/曽行革誠自古未有也)厯觀帝史今與古獨沐¶
天恩戰且兢一字敬哉¶
家法凛期之弈葉永欽承¶
　　夜雨(正月初五日/)¶
叟宴剛完霏瑞雪須㬰春宇麗曦光(初四日於寧夀宫/皇極殿舉千叟宴)¶
(宴前天氣濃隂宴畢即有祥霙飛灑/午刻旋即開霽是晚復隂逮曙乃晴)夜隂曉霽諸藩喜¶
(初五日於紫光閣賜宴外藩/宴畢後復漸隂入夜乃雨)東鰈西鶼厚賚償(今嵗年/班蒙古)¶
(回部及廓爾喀朝鮮安南暹羅諸國使臣来賀者甚衆/屢加優賚不僅薄来厚往國家柔逺之道固應如是)¶
<pb:KR4f0005_WYG_497-2a>¶
及惜更欣心不定(上年冬雪優渥積潤未消此時固不/望雪而得霑春澤於東作自當有裨)¶
(不厭其多但慮宴間執事人等及與宴者沾濕衣履晴/霽為宜逮既晴後又不能不為之致惜轉輾寸𠂻兼縈)¶
(兩念亦殊自/哂心無定也)雨暄雪冷澤無方甘膏潤地成二寸(夜間/之雨)¶
(霢霂逹晨據順天府報有二寸寒則為雪暄則/為雨春已逾旬氣漸融和得此沾濡利益非淺)此是新¶
年第一祥¶
　　夜雪(正月初八日/)¶
剛經夜雨兩朝過夜雪醒詢報枕窩有畏¶
天恩錫駢疊無眠&KR0584;勢想婆娑紐芽麥隴増滋潤較色¶
<pb:KR4f0005_WYG_497-2b>¶
梅盆待咏哦京兆奏膏積二寸惕䖍自問合如何¶
　　新正¶
雍和宫瞻禮疊乙卯韻¶
六旬歸政告¶
天初適百常懐半九書誰識帡幪¶
恩錫昊竟符精一訓傳予戸封刑措曽何有正已安民¶
慙尚餘¶
邸地仰瞻憶髫嵗流光望九電如諸¶
<pb:KR4f0005_WYG_497-3a>¶
　　新正幸御園即事言志¶
授璽讌耆典具彰更欣雨雪及時暘幸叨深沐¶
蒼靈佑愧切羣稱太上皇那即御園耽有逸仍斯訓子¶
敬無遑新年所遇多和順益惕於衷莫可當¶
　　題文源閣疊去嵗乙夘詩韻¶
廿五難期八六時何期¶
昊貺竟符之既然勤倦諸應簡(去嵗乙夘新正題此閣/有明年歸政應娯老言)¶
(簡心閒合/罷詩之句)所幸康強尚若斯羲卦箕疇吟已備(自戊申/嵗始每)¶
<pb:KR4f0005_WYG_497-3b>¶
(年上元鐙詞八章依次嵌一卦名六十四卦名中平聲/二十一皆押為韻仄聲四十三則於詩中見本字至上)¶
(年乙夘而易卦適備又自辛亥嵗始以洪範之九五/福為題分年聯句亦至乙夘閲五年而五福俱全)愛¶
民訓子念無遺(上年各省秋收豐稔是以新正無可加/賑之處惟去嵗閩省漳泉一帶徽歉米)¶
(價稍昂雖早經降㫖蠲免並優賞口糧以資接濟不致/失所此時無需再行展賑而心殷民食仍不能不為之)¶
(繾念/也)邇來心緒翻増悶望㨗徒成七字詩(今嵗元正以/來諸鉅典以)¶
(次慶成仰沐昇平昊恩雨雪時暘農祥早兆而外藩各/國來朝具見    之盛且精神強固起居康適允宜恱)¶
(志怡情以酬慶節惟因盼望捷音為之縈念不置聊以/觧悶拈毫想此時擒渠蕆績之奏已在途中惟望旦夕)¶
(遄至以慰懸切是以雖/陳節事心實不怡耳)¶
<pb:KR4f0005_WYG_497-4a>¶
　　上元前一日家讌親藩及曽元成句¶
歸政應教簡詠吟節前宗讌恰逢今綺茵已自君臣辨¶
(每嵗上元前一日例於奉三無私殿内宴近支王公及/皇子孫曽元等坐次咸依輩行排列今年嗣皇帝已受)¶
(璽登極與諸皇子等有君臣之分自應在予座傍/隨侍隅坐不當與皇八子皇十一子兩兄序齒矣)¶
福酒欽惟父子斟(今日為嗣皇帝初元之儀祈穀吉辰/予雖不與對越灌獻    而三日齋)¶
(期仍不舉樂放鐙以致誠恪幸荷園宴昊蒼貺佑天宇/晴和嗣皇帝肇禋将享禮成回御    間即以    大)¶
(祀福酒捧觴躬晉予既飲即以餘酒回賜嗣/皇帝同霑    神恵欽感之忱不可言喻)授璽以來¶
諸事順觀鐙益勵寸衷忱昨雖復閱擒兇信兇首佇聞¶
<pb:KR4f0005_WYG_497-4b>¶
指日擒(昨日福康安和琳奏稱自前次攻克擒頭坡騍/馬硐一帶後又将中間險要大山及後路百十)¶
(里内逆苗均加𠞰散於十二月二十三四等日出其不/意分兵突進将溪巖蜡雞等寨一概焚毁痛加殱戮賊)¶
(匪於兩岔河百果窑川硐山梁修砌石卡分插旂幟排/立放鎗希圖抵禦其對面金嶺沖山頂木城一道甚為)¶
(髙峻有騎馬賊目紅布裏頭往來猖獗㨿降苗等咸稱/賊中有隴莽牛一名與石三保一同起事係属有名兇)¶
(悍逆苗等呼為将軍此路即係其人福康安和琳察看/形勢即於二十七日督率額勒登保徳楞泰花連布及)¶
(巴圖魯等挑選滿漢屯畨勁兵進發奮勇撲入我兵鎗/箭齊發爭先競進所殺賊匪僵仆遍地奪路者紛紛奔)¶
(竄不可勝數立将金嶺冲山梁奪據復督率官兵鼔勇/罙入於次日五更有降苗隴三棵隴老柔二人将騎馬)¶
(賊目隴莽牛生擒解送訊據該犯供稱原名隴老二因/平日為人兇横多力是以有莽牛之稱自黄𤓰寨破後)¶
<pb:KR4f0005_WYG_497-5a>¶
(即赴平隴同石三保及吳八月之子燒搶抗拒今所管/三十六寨或𠞰或降官兵攻圍更急實不能扺禦等語)¶
(因即将該犯押歷各寨寸磔示衆現在相距平隴不逺/趕緊設法長驅務将渠魁按數生擒及早蕆事披閲為)¶
(之欣慰想賊首羽翼盡已翦除勢益窮/臧無所逃命俘獲喜音即在指顧間矣)¶
　按大雅行葦之詩所以讌父兄耆老示慈恵而敦親¶
　睦也予每嵗元旦及上元前一日家讌近支宗藩自¶
　壬戌年始有詩紀事戊辰以來上元前日宴必有詠¶
　已成例事今入座者皆予子孫曽元之輩若䝉¶
天¶
<pb:KR4f0005_WYG_497-5b>¶
祖眷佑再閱四五年即可望得來孫之喜而今嵗元日¶
　授璽歸政為千古第一全人明年慶節曲宴為子皇¶
　帝之事予但當隨意拈吟似此例成之什可以從簡¶
　矣并識¶
　　上元夕作¶
昨嵗遭逢不可詮(昨嵗乙夘正月朔望俱值剥蝕雖躔/度所經千載以前可坐而致然)¶
(上天示警相繼見於懸象予心深為怵惕惟是應以平/天以實不以文幸蒙    蒼昊鑒宥垂慈諸凡得)¶
(順/)幸䝉¶
<pb:KR4f0005_WYG_497-6a>¶
槖籥宥重(平/聲)愆上正授政諸凡順(今嵗自元日大廷授/璽以來    天澤頻)¶
(施農占有慶而每逢舉行盛典之日晴霽暄和深感天/意人情胥徵大順今當元夕廻思上年所值既    荷)¶
(而兢凜之忱/猶不敢釋也)元夕迴思敢釋䖍雖曰用兵災以解(自来/占騐)¶
(家以正月朔望日月食為兵象若偶值地方不靖有征/調師旅之事其災即可解釋不致有他故考諸史冊自)¶
(漢迄明其事屢騐即以近年而論丙午嵗有平定臺灣/之役而上年突有逆苗跳梁致煩征討雖曰事屬前定)¶
(藉可以解釋災愆然自昨春用兵至今已閲經年惟兾/    昊穹助順速蕆大功俾楚民早得安集此非予之)¶
(黷武實出於不得已之意/諒亦可以共白於天下耳)亦云黷武慎其延㨗章懸望¶
鐙詞罷况是吟完六(十/)四篇(自乾隆丙寅上元始作鐙/詞每年四章六章不等辛)¶
<pb:KR4f0005_WYG_497-6b>¶
(未以後例作八章至戊申嵗計至歸政之前恰省八年/因用六十四卦名分年嵌用至上年乙夘適符大易之)¶
(數即此亦仰沐明六天恩所致功已十全事臻美備上/年鐙詞後已識    十年内綜得詞四百一十二首是)¶
(以今嵗不復/依例摛毫矣)¶
　　上元後一日小宴廷臣作¶
文筵翼節有恒由題什飛雲四壁週(向來翼莭小宴廷/臣之作俱書懸御)¶
(園飛雲軒壁間至上/年乙夘四壁已滿)憶昨已成獲麟句(予於慶節錫宴/必即事成吟以)¶
(紀嵗時而誌盛典即杜甫詩史之意也上年以今嵗元/正授璽後可以隨意吟咏不必一切依例成什是以有)¶
(獲麟絶筆或云堪之句今幸符初願諸事順成/宴畢復成二律誌事亦結習難忘聊抒佳興耳)祗今乃¶
<pb:KR4f0005_WYG_497-7a>¶
作翦鴞謳風和日麗¶
天恩厚兇縛武耆已望悠滿擬十全増一詠不知足固¶
我之尤¶
去嵗移筵不可思(舊例上元日於正大光明殿錫宴外/藩及王公大臣等去嵗因遇月食是)¶
(以移於十四日而将十四日宗藩之宴移於/十六日其十六日廷臣之宴移於燕九日)胥予過也¶
肯虛辭幸無大故兩災逭饒有稔收各省知(上年正月/朔望均值)¶
(薄蝕予心深滋悚惕幸荷牽算上蒼慈佑不特諸事平/安而各省秋禾豐稔統計    收成竟有百五十分之)¶
(多感謝之衷非可言罄/惟有額手敬叩而已)佳節是宜豫以度逆苗猶未靖¶
<pb:KR4f0005_WYG_497-7b>¶
其遺晚來飛爆鳴雷急䖍祝㨗音似此馳¶
　　邇日¶
邇日每作雲却乃未成雪亦知弗亟望遇隂望復切我¶
固不知足加以盼報㨗佳節竟虚過無時放眉睫近省¶
佳信屢新年澤不缺初正得雨霑豫疆摺開列(今嵗新/正初間)¶
(京城兩次共得雨雪四寸實為北地所難得近據河南/巡撫景安奏稱開封省城於正月初三日得雨二寸並)¶
(據附近之中牟陳留杞縣歸徳府之永城虞城河南府/之永寧南陽府之唐縣鄧州淅川汝寧府之確山正陽)¶
(新蔡西平遂平信陽羅山陳州府之商水項城陜州暨/所属之靈寳光州暨所屬之息縣稟報俱於正月初一)¶
<pb:KR4f0005_WYG_497-8a>¶
(二三四等日得雨二三寸不等陽和初動甘雨應/時足徵農慶現在市糧價值平減民情甚為欣恱)山左¶
山陜西數寸被正月(山東巡撫玉徳亦奏稱東省冬雪/優渥麥根已固入春以来正需雨)¶
(雪滋培兹省城於正月初八日得雪二寸其濟南東昌/秦安武定究州曹州登州萊州青州臨清濟寕各報所)¶
(屬徳州聊城等六十二州縣均於初四初八九等日得/雪一二三寸而髙唐長清等十四縣則各得雨入土二)¶
(三寸不等又據山西巡撫蒋兆奎奏太原平陽潞安汾/州大同朔平寧武澤州蒲州等府屬遼州沁州保徳解)¶
(州絳州霍州等直𨽻州及歸綏道所屬各廳先後報稱/除上年十二月内各得優雪外兹正月初一初三四等)¶
(日復得雪二三四寸至五六寸不等又據陕西巡撫秦/承恩奏西安省城於正月初三日得雨四寸並據西安)¶
(漢中興安商州四府州属具報於正月初三四日得雨/三四寸不等延安鳳翔榆林同州邠乾鄜綏徳八府州)¶
<pb:KR4f0005_WYG_497-8b>¶
(屬具報各得雪/三四五寸不等)均與畿輔同(又昨據直𨽻總督梁肯堂/奏保定省城於新正初五)¶
(日得雨二寸與京師相同其順天府屬之宻雲等十二/州縣保定府屬之清苑等六州縣永平府属之盧龍等)¶
(四州縣河間府屬之河間等十一州縣天津府屬之天/津等七州縣正定府屬之正定等十三州縣順徳府属)¶
(之邢臺等九縣廣平府屬之永年等十州縣大名府属/之大名等六州縣冀州并所屬之南宮等五縣趙州并)¶
(所属之栢鄉等五縣深州并所属之饒陽等三縣定州/屬之深澤一縣各於正月初三四五六並初八日得雪)¶
(自一寸至六寸不等當此春氣發生之際溥得甘澤寒則/為雪暖則為雨霑潤麥田益形暢茂節次披閲各摺北)¶
(省溥被春膏更早往嵗實堪欣慰惟盼/馳報擒獲兇渠實信不能片時釋然耳)次第閱情節是¶
宜欣以慰籌農詎衆别惟縈急擒兇有興懶吟說¶
<pb:KR4f0005_WYG_497-9a>¶
　　觀厯年詩集即事¶
五集詩成四萬多(自乾隆元年丙辰以後所作諸詩每/十二年編次為一集兹六旬年滿共)¶
(得五集凡念農壇並幾廟祭祀用人行政省方問俗闗/心暘雨廑    桑    暇辨訂經史子集闡發儒先奥)¶
(義或逰覽所至或一名一物撫箋染翰不覺已成四萬/二千餘首作皆有為□却匪誇多今雖授寶子皇帝應)¶
(娛老罷詠而訓政勅幾未敢自耽逸豫每闗幾/務之大及課量晴雨涉筆成吟猶不能自已也)每慙杜¶
老有前哦(賦詩何必多/杜甫句也)既為太上吟應簡可奈隨時(隨/時)¶
(愛景光蘓/武句也)景若何詎以倦勤耽静寂仍因訓政勵研摩¶
消閒唐宋觀惇史授受其間似此麽¶
<pb:KR4f0005_WYG_497-9b>¶
　　節後萬夀山樂夀堂作¶
佳節怱怱倏已過好山遣悶閱如何生擒二宼信猶待¶
却覺初春景欲蹉小盎梅香微訝減長隄栁色漸看多¶
向題樂夀居然踐(是堂命名原取知水仁山之義後乃/知宋髙宗禪位後本有樂夀老人之)¶
(稱屢見於詩鄙其義予仰䝉命名昊眷今年八十有六/在位六十載得符初願向所    今乃踐其實豈如宋)¶
(髙之不能復河北迎二帝耽玩湖山/祇圖自逸盖名雖同而實則殊也)實豈同他名弗訛¶
　　恵山園八景¶
　　　尋詩逕¶
<pb:KR4f0005_WYG_497-10a>¶
望㨗心煩佳節過兼歸政合簡吟哦偶翻詩本減十五¶
(予向来吟咏不為風雲月露之辭每有闗政典之大者/必有詩紀事即游藝拈毫亦必於小中見大訂訛析義)¶
(方之杜陵詩史意有取焉自乾隆元年每十二年編為/一集初集自丙辰至丁夘計得詩四千一百八十餘首)¶
(二集自戊辰至已夘得詩八千四百六十餘首三集自/庚辰至辛夘得詩一萬一千六百三十餘首四集自壬)¶
(辰至癸夘得詩九千八百餘首五集自甲辰至乙夘得/詩八千七百餘首綜計六十年中詩凡四萬二千餘首)¶
(初非有意與古詩人誇多較勝盖惟即事抒懐閲年既/乆遂贏巻帙今年歸政後一切承祭視朝經筵閲武耕)¶
(耤行師諸典均為子皇帝之事雖訓政勑幾劭農課量/不能不見之篇什而例成之作可以大簡於昔矣今年)¶
(詩本自元旦過燕九日得四十七篇較/之上年過燕九詩計已減十五篇可知)歩逕一尋可罷¶
<pb:KR4f0005_WYG_497-10b>¶
麽¶
　　　涵光洞¶
假山砌石本以實真洞迎巖乃作空真假實空齊置却¶
其光得在孰涵中¶
　　　墨妙軒¶
三希墨妙鐫次第昨復纍纍得續編(乾隆丙寅就養心/殿温室易其名曰)¶
(三希堂以貯王羲之快雪時晴獻之中秋王珣伯逺三/帖次年丁夘復諭内廷翰臣勘校石渠寳笈中鍾繇王)¶
(羲之諸人書下迨唐宋元明墨蹟尤佳者勒石名三希/堂帖凡三十二冊石則嵌於閲古堂壁間至甲戌嵗又)¶
<pb:KR4f0005_WYG_497-11a>¶
(捜遺石渠得禇遂良以下諸人墨蹟勒為四冊顔曰墨/妙軒帖石即嵌於軒壁繼又於已丑年出内府所蔵淳)¶
(化閣帖初搨本重摹上石以廣示藝林壬辰工蕆後砌/石於含經堂後之廊而即藴真齊之舊拓為軒名以淳)¶
(化並為之記以誌寓名藴古之意迨已亥嵗復有蘭亭/八柱及快雪堂帖之刻各有詩文誌其原委昨癸丑嵗)¶
(以從前所輯秘殿珠林石渠寳笈成書後又閱四十餘/年續入書畫真蹟甚夥復命彭元瑞等詳加勘擇進呈)¶
(欽定薈輯為續編並御製文冠諸簡首夫鑒古勒珉亦/藝林佳話惟年代乆逺真贗紛歧如謂鑒賞不爽錙銖)¶
(則猶未敢深信然而屢舉斯/類雖曰興文頗自厭且自愧)稽古雖云成韻事斯之未¶
信合慙然¶
　　　載時堂¶
<pb:KR4f0005_WYG_497-11b>¶
水裔虚堂三架開梁溪不異曉春回如詢此際何所載¶
滿眼思看捷信來¶
　　　知魚橋¶
春水融氷澹蕩漪弗寒弗暖正宜時其間底用勞分辨¶
莫若娵隅付彼知¶
　　　就雲樓¶
雲有去來樓有定是誠雲就就雲訛偶觀額字恒失笑¶
顛倒似兹訛者多¶
<pb:KR4f0005_WYG_497-12a>¶
　　　澹碧齋¶
方塘幾畝鋪新水曰凝曰融魚負歡立望一時思捷報¶
澹然却羡碧波安¶
　　　水樂亭¶
漫笑八音水字無吹風激石視斯乎觀瀾㑹括聴瀾意¶
(避署山莊有觀瀑亭亭額為丑始皇祖御書向年駐蹕/山荘自癸亥始有觀瀑詩乙    有聴瀑詩嗣後屢成)¶
(題詠盖觀者其色聴者其聲瀑泉兼具其勝而觀可括/聴意義原是融合是以癸未觀瀑詩有是觀可括聴聲)¶
(中覓色難之句丙申觀瀑詩云髙懸辨析聖藻曰觀瀑/可識觀中即具聴於觀聴異同之義    至詳兹水樂)¶
<pb:KR4f0005_WYG_497-12b>¶
(之稱於熱河瀑泉實可互相印證正/不必數典於蘇軾東陽水樂亭詩也)數典何須憶老蘇¶
　　二月朔日作¶
節事御園度廿日還宫依舊例成吟(新正初九日幸御/圜閲今二十日慶)¶
(節宴賚備舉每嵗例於二月朔日坤寜官大祭月後承/神並以次祭    社稷壇御經筵諸典今年傳位)¶
(祀講學皆子皇帝之事惟宮中大祀月展䖍神仍/須親行因於廿八日進宮依例致祭用    寅)祈農¶
講義付胄子惕夕乾朝仍一心謂有倦閒閒豈得那無¶
餘念念猶深夙興南望勞雙眼春仲週年企㨗音¶
　上年二月初四日據湖廣總督福寧提督劉君輔湖¶
<pb:KR4f0005_WYG_497-13a>¶
　南巡撫姜晟貴州巡撫馮光熊馳報貴州銅仁府大¶
　塘苖人石栁鄧勾結湖南苗匪石三保等滋事不法¶
　迫脅各苗寨聚衆搶掠焚燬民居經督提各臣帶兵¶
　進𠞰因即降㫖令福康安往辦而福康安於未接諭¶
　㫖之前即自雲南馳赴銅仁不待所調之兵到齊先¶
　将正大營之圍解散節次又将嗅腦松桃一帶賊匪¶
　𠞰殺開通道路其時苗匪有竄入四川秀山縣境者¶
　勾結滋擾亦被官兵截𠞰適和琳新授四川總督自¶
<pb:KR4f0005_WYG_497-13b>¶
　蔵來京入覲行至邛州地方聞有此事即一面馳奏¶
　一面帶兵兼程馳赴秀山將賊匪痛𠞰其晏農炮木¶
　山川河盖一帶所屯苖匪亦節次殱戮殆盡於閏二¶
　月内福康安和琳㑹兵一處自黔入楚軍威大振将¶
　黄𤓰寨蘓麻寨大烏草河等處攻克節次擒獲賊首¶
　吳半生呉八月漢奸諸人賊勢已極窮蹙又續據奏¶
　攻克金嶺沖攻破吉吉等寨而相率歸降之苗寨亦¶
　有數千百户現在将石栁鄧石三保等擒獲後即可¶
<pb:KR4f0005_WYG_497-14a>¶
　直抵平隴收復乾州大功告蕆此事本由逆苗自作¶
　不靖曲直之理¶
天鑒昭然惟因地勢險峻雨雪濘滑賊苗得以負嵎抗¶
　拒致稽時日今已閱一年事迨垂成盼望益加殷切¶
　亦惟仰籲¶
昊佑指日成功捷信即至經理善後事宜俾萬民永乆¶
　安居樂業耳¶
　　命皇帝春仲經筵即事¶
<pb:KR4f0005_WYG_497-14b>¶
春仲經筵崇徳輝事雖儀典義深微¶
傳心(殿/名)祭俾思精一(㑹典載御經筵日例命大學士一/員祭  傳心殿予乾隆六年御經)¶
(筵特行躬親致祭禮昨六十年以踐基符願仍親祭以/致䖍恪殿中所崇祀自伏羲以至孔子皆  皇師  帝)¶
(師乃王師臨先聖本先師内聖外王道統相承精一心/傳  治世  民之  兹授位子皇帝俾勤習庻務訓學)¶
(即所以訓政因命依例以仲春御經筵是日亦令/先親祭  傳心殿令知治法不外心法道法也)御論¶
看猶足發揮(皇帝将所製御論呈覽此次首題大學詩/云樂只君子民之父母次題易經元者善)¶
(之長也亨者嘉之㑹也首題御論言人君於民必當保/赤求寧則下民傾心感戴若依父母次題御論言元者)¶
(生物之始亨者生物之通春生夏/長自順其序發揮題藴尚不至紊)訓政詎應忘訓學知¶
<pb:KR4f0005_WYG_497-15a>¶
文實不外知幾元正昨甫相授受陶景虞薰慎莫違¶
　　御園泛舟¶
卯入辰春春合早(今年丙辰立春在上年臘月廿六日/似融和宜早而園中開凍較遲自因)¶
(春寒/之故)却因春冷凍開遲鑿冰勞勠誇劬者不以為嘉翻¶
飭之(東風觧凍氣候自然乃向来内監拏舟者每強鑿/冰開以通舟路其意祗在獻勤深厭其習屢行飭)¶
(禁彼仍/竊為之)¶
還宫幾日仲春臨凍已全開水已深試泛木蘭何不可¶
違時厭彼獻勤心¶
<pb:KR4f0005_WYG_497-15b>¶
已歸政復值望捷栁眼梅心好是初把筆欲吟吟輒懶¶
風光得不笑人疎¶
　　二月七日即事¶
初正五與七雨雪寸胥雙(去嵗大雪節瑞雪優霑二麥/蟠根深固新正初五夜得雨)¶
(二寸初七夜復得雪二寸可以接潤迨今/已逾一月若得春膏及時麥田更資長發)忽忽霽彌月¶
殷殷澤望厖土嫌黄起井(洞㝠記漢武帝於青綺窓問/東方朔火徳瑞應事朔對以)¶
(抉桑東七萬里有及雲山山頂有井雲起井中若土徳/王黄雲出云云盖不過五行相配之詭説耳邇日天每)¶
(作風黄塵時起有若黄雲出/井之状地土末免縁此乾燥)雲冀黑鋪窗(亦櫽括方朔/意  昨日夜)¶
<pb:KR4f0005_WYG_497-16a>¶
(間詢知天氣隂沈今早又復開散/惟望雲勢濃厚可兾甘霖渥沛)兼企㨗音近(昨福康/安和琳)¶
(奏報自攻克苗匪吉吉寨之後連日整兵前進復攻破/連雲山寨及巖峒大寨三十餘户苗匪全行攻克連雲)¶
(山為平隴西南兩面𦂳要之地既已攻破則賊匪益無/可恃並稱廣為布置步步安營嚴杜首逆逃竄兼防後)¶
(路抄截想二逆更無可/遁惟盼捷音之速至耳)片時心費降¶
　　自題太上皇寳¶
由古來云太上皇徽稱懿號謂非當(史策所載太上皇/帝有加上尊號之)¶
(文在當時意取尊棠實皆繁文縟節深所不取昔年上/  皇祖平定三藩及恭遇    慶節臣工等屢有以)¶
(尊號為請者法予皇祖皆却而弗許阼六聖訓煌煌實/可為萬世之    仰蒙    昊貺踐    旬今嵗元正)¶
<pb:KR4f0005_WYG_497-16b>¶
(授璽子皇帝惟命鐫太上皇帝之寳並預先降㫖不令/請加尊號盖人君敬    天愛民惟在實心實政誠不)¶
(藉聖神文武/之虚稱也)即斯六袠慶猶幸加以雙文愧莫遑自問¶
生平奚立徳永言繩繼祝丕昌窓明几浄西銘讀(謂全/篇之)¶
(末/句)恰合隨時愛景光¶
　　青龍橋西作¶
今年鐙節率虚度初仲韶光亦懶題玉雁因看標塔頂¶
青龍遂以過橋西夾衢栁色金方窣出隴麥苗翠已萋¶
澤美新正霽逾月雨佳雪可兩微徯¶
<pb:KR4f0005_WYG_497-17a>¶
　　題華滋館¶
華則待華滋已滋漸當風作每攅眉恐如望澤常年慣¶
況復籌軍報捷遲歸政詎能忘庶政一思或又引千思¶
予無樂乎為君者此苦知乎抑未知¶
　　第一泉¶
　龍神祠祈雪¶
明知地發潤仍籲¶
澤資農暖雨寒雪可(北方二月之/雪即甘雨也)祈¶
<pb:KR4f0005_WYG_497-17b>¶
神佈恵恭来非暢逰目詠亦鮮(上/聲)欣胷師近搜賊窟何¶
遲報捷蹤(平隴為逆首石三保石栁鄧等巢窟昨據福/康安和琳奏已攻克其西南連雲山寨為平)¶
(隴緊要之地諒四面攻圍賊匪無/可逃遁日来盼望捷音益加心切)¶
　　夜雪(二月初八日/)¶
𠊓晚同雲佈入宵春雪霏繽紛看燭照疎宻積墀微醒¶
睡頻咨問¶
神明幸佑依曉晴京兆報二寸渥郊畿¶
　　直隸總督梁肯堂長蘆鹽政方維甸各報雪詩以¶
<pb:KR4f0005_WYG_497-18a>¶
　　　誌慰¶
仲春同是初八日三輔雪霏先後殊(京師初八夜自酉/至丑得雪二寸有)¶
(餘越兹初十日戌/時復得雪寸餘)敢謂¶
神靈格實有益欽¶
天眷照遺無保陽報至尺盈矣(梁肯堂奏保定省城二/月初八日自未至戌得)¶
(雪盈尺其各屬自當一律/同霑俟查明另行具奏)津海逮霑寸六夫(方維甸奏/天津地方)¶
(初八日夜間得雪自戌至丑積有/六寸現在濃隂未散霑被必廣)澤盖南贏(比京師得/雪較大)¶
遞南施(去/聲)豫齊普被望殷吾¶
<pb:KR4f0005_WYG_497-18b>¶
　　近日¶
近日常作隂雲濃風弗仵三朝三寸雪(自初八夜至初/十夜三日之中)¶
(兩次共得/雪三寸餘)雖微覆䕶補正當地發潤麥苗渥蘇土今曉¶
雲復佳風隨晴以午不知足之心依然慮楚楚問已過¶
何由盼捷意或憮(今春地氣滋潤正二月以来又屢得/甘澤此時本非急望但早間雲氣頗)¶
(濃午刻又因風開霽以予不知足之心未免又為之慮/得無日來盼望㨗音過於焦切之所致耶然予惟時時)¶
(自省不敢不静以俟祇予天恩之錫/即此為君難之苦心    自知之耳)然詎敢作威心惟¶
自知苦¶
<pb:KR4f0005_WYG_497-19a>¶
　　喜雨(二月十四日/)¶
好雨欣霑六寸餘¶
天恩優渥謝夔予清明前正春分後授位終方莅政初¶
父子何脩䖍益凜麥麰有慶實非虛宵中命筆促成句¶
不寐奚妨半刻書¶
　　題春雨軒(是日花朝/)¶
春雨名軒憶昔年(軒落成於乾隆乙亥是年春雨優霑/因以題額並有句云春膏今嵗慶别)¶
(殿落成歌/盖誌喜也)十艱一遇幸今然㝡欣有膏(去/聲)尺盈繼(北地/春雨)¶
<pb:KR4f0005_WYG_497-19b>¶
(㝡難優渥綜計六十年中不盼兩之春十祗兩三遇耳/今嵗正月初旬得雨雪四寸昨初八暨初十夜兩次又)¶
(得雪三寸餘十四日繼又得雨六/寸餘合計已過盈尺誠屬罕覯)奚礙無花嵗兩連(去/嵗)¶
(二月逢閏春氣較遲故花朝無花之作有云今年立春/剛及月寒勒花枝自常例今嵗節候雖早而春仲連得)¶
(雪雨氣候尚寒花亦未放然叠/沛春澤大利農田無花何礙乎)正旦甫過授與受¶
昊恩䖍值襌(去/聲)原傳(唐虞禪讓皆非一姓夏商傳子後/世因之然躬親授受如唐宋之事)¶
(俱無足稱向屢吟詠及之予躬膺未有昊貺元旦授/璽禮成禪與傳合為一義洵千古    之吉祥盛事)良¶
時掞藻誠應喜望即蕆功意尚懸¶
　　鏡水齋襍言¶
<pb:KR4f0005_WYG_497-20a>¶
循廊至側齋齋牖臨清泚徐觀舊額名兩字曰鏡水水¶
鏡鑑人面白髮較増矣繄予近懶吟歸政理應爾兼之¶
望捷切興乏句摛綺因悟一之憂乃贏十之喜喜春雨¶
片時憂楚兵千里雜言多識愁杜老先標㫖¶
　　無倦齋叠去嵗口號詩韻¶
六旬週甲丙辰春¶
天佑幸為符願身敢曰倦勤無事者勞勞望捷正愁人¶
(去嵗齋中口號有深慕位而天恩或符願明年即作倦/勤人之句今嵗雖已傳    子皇帝踐阼之始用人行)¶
<pb:KR4f0005_WYG_497-20b>¶
(政尚須訓示予幸精神強固每日披覽庶政不至倦勤/且楚南逆首石三保石栁鄧勢已窮蹙擒獲在即而捷)¶
(報尚未奏到盼望/殷殷亦正勞念)¶
　　山東巡撫玉徳河南巡撫景安各報得雨詩以誌¶
　　　慰¶
春之仲與澣之上好雪自北寖向南(梁肯堂昨奏二月/初八日保定省城)¶
(得雪盈尺方維甸奏天津地方亦於是日得雪六寸並/稱雲隂濃厚霑被必廣是以前誌慰詩有澤盖南贏遞)¶
(南施豫齊普被/望殷吾之句)殷吾望在齊及豫次第報到得雨甘(兹/據)¶
(山東巡撫玉徳奏濟南省城於二月初八日先雨後雪/入土三寸近省之齊河徳州等二十五州縣於初四初)¶
<pb:KR4f0005_WYG_497-21a>¶
(八等日各得雨雪二三四五寸不等並續報濟南泰安/武定東昌登州莱州青州臨清各府州屬均於初八九)¶
(等日得雪澤三四五六寸兖州沂州曹州濟寧州各屬/地近南省各得雨三四五寸不等河南巡撫景安奏豫)¶
(省南陽裕州等八州縣於二月初三四日各得雨一二/寸開封省城初八九日得雨三寸並據尉氏鄭州等二)¶
(十五州縣暨衛輝懐慶二府屬先後稟報均於初八九/日得有雨雪一二三寸不等齊豫兩省壤地毗連應候)¶
(春膏俱稱渥被仰蒙/    昊貺欽感難名)乃有是乎¶
昊恩溥惕盛慰意感難堪或予付託合¶
帝鑒幸時若¶
錫恩普覃陡思二虜俘實信擲筆南望仍懐慙¶
<pb:KR4f0005_WYG_497-21b>¶
　　題宋端石二十八宿硯¶
趙宋玉堂是也非呵之墨銹潤霏微二十(平/聲)八宿循環¶
閱佐我批硃勑萬幾¶
　　詠古玉夔紋珮¶
浸非土與血成在夏和商質本羊脂白色微栗子黄延¶
禧閱桑海令聞(去/聲)比珪璋君子曽誰伴睪然引思(去/聲)長¶
　　喜雨(二月十七日/)¶
花朝前雪已稱酣(今嵗正月初旬及昨初八初十及十/四連次得雪盈尺有餘已極酣足)¶
<pb:KR4f0005_WYG_497-22a>¶
何幸春霖甫逮三(兹甫逾三日又獲甘膏深透不/可以寸計在北地實為僅見)潤物¶
無聲綿以細被田有澤實惟甘終朝不計寸多少鑿土¶
真看尺渥湛稽首年來稀遇者誠欣誠惕敢虚談¶
　　喜晴¶
入夜猶隂傍曉晴允稱時若慶農享麥麰出隴胥助長¶
(上/聲)禾黍乗春普可耕十嵗一艱斯乃遇寸𠂻深戒或鄰¶
盈微寒轉喜晴誠好無定人情半晌爭¶
　　再至玉泉山得句¶
<pb:KR4f0005_WYG_497-22b>¶
玉泉再至非無事感謝¶
靈祠恵賜稠遙望素瓊峰積迥(昨於十四日雨中兼雪/共計六寸餘以日来天)¶
(氣微寒峰間/積素未消)繼欣甘澤野霑優(十七日復宻雨竟/日益覺深透逾常)松因¶
補種疎増宻(因山左松稀命補種之趁此/渥潤發榮滋長葱翠可觀)麥已抽秧潤¶
更柔愛景隨時何慽慽望縁捷報未轃郵¶
　　該妙齋戲題¶
玉泉南北兩髙峰各占峰頭有窣堵今朝逰北欲探源¶
(静明園南北兩髙峰其南為玉峰塔影乃園中十六景/之一塔建峰巔仿金山妙髙峰之制因以名之兹北峰)¶
<pb:KR4f0005_WYG_497-23a>¶
(上為木邦塔乃乾隆三十四年征緬甸時我師曽駐彼/圖其塔形以来因建塔於此取兆平緬甸之意塔下為)¶
(該妙齋山底湧泉潺潺石峽中琅然清圖名峡雪琴音/亦為十六景之一别為一湖與趵突之玉泉異凡山脉)¶
(皆自北而南是即/園中山水源也)塔下齋額該妙覩始名兩字本無意¶
斯乃悟妙由源取西山脚勢落向東(玉泉山勢自西山/蜿蜒而南至此一)¶
(伏一起即山之麓/平坦處為是園)一伏一起成平楚此山居西萬夀(亦/山)¶
(名/)東(迤東則為萬夀山清漪園更東並無山阜盖/二山胥由西山而来為京師諸水之来源也)復向¶
東則乏岡阜(叶/)試觀此齋該衆妙以其源故該妙普促¶
成七字别無言源與妙究該何所¶
<pb:KR4f0005_WYG_497-23b>¶
　　詠素堂得句¶
肩輿屹&KR1885;降多層因降悟原必自登今嵗春寒花未發¶
以名求實却相應¶
　　逺青軒¶
窮千里目上(上/聲)層樓似遜敞軒峰頂頭(樓雖髙豈如山/頂之軒哉因反)¶
(唐王之/涣詩意)厯厯逺青都入眺欣非草樹在來牟¶
　　掛瀑簷¶
玉泉山下非山上舊曰垂虹久闢之(玉泉垂虹前人所/標燕山八景之一)¶
<pb:KR4f0005_WYG_497-24a>¶
(而實誤也玉泉非在山上乃從山根仰出噴薄如珠與/垂虹之義無渉癸酉嵗題静明園十六景因為正其名)¶
(曰玉泉趵突向有日下/舊聞之說平正其誣)然則斯簷曰掛瀑瀑自何來恐¶
致疑盖引碧雲山下水委曲至此成瀑垂(是處飛瀑乃/香山碧雲寺)¶
(之水於墻脊甃渠迤邐引来至此者地勢西髙東下飛/流垂綀落而與玉泉之水滙以為湖是瀑實非玉泉之)¶
(水/也)西源東流殊髙下山水落脉可證斯禁苑外人所弗¶
到朱明一錯乃至兹(自前明来紀載家誤以趵突為垂/虹相傳已久盖以地處禁苑人所)¶
(弗到故從無訂正之者子向来題詠每事必求徵實有/取杜甫詩史之義故即一地名之微亦必悉為辨正)¶
向來詩故學杜史弗肯不辨留參差¶
<pb:KR4f0005_WYG_497-24b>¶
　　倚晴樓口號二首¶
就西山脉降崥崹樓據漸平緬昔題兩字倚晴顔額定¶
倚時憂喜率殊齊(樓名倚晴原寓喜晴之意然雨多固/以晴為喜無雨時則又以晴為憂情)¶
(隨境遷殊難齊視厯年於此題/句不勝僂指率不出此二者)¶
春雨今年勝往年晴光時若撫油然於斯俯仰頓殊念¶
二豎成擒信逺牽¶
　¶
御製詩餘集巻二¶
