# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:13.188325
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷五十二
<pb:KR4f0005_WYG_215-1a>¶
欽定四庫全書¶
御製詩三集巻五十二¶
　古今體九十七首(乙酉十/)¶
　　八月朔日作¶
秋仲每扵此朔朝兹復臨一天霽景朗萬壑曉嵐沈¶
荷朶紅将褪樹隂翠尚森山田觀銍艾勒馬暢予心¶
　　安逺廟瞻禮書事(有序/)¶
　　伊犂河北舊有廟曰固爾扎都綱三層繚垣周¶
<pb:KR4f0005_WYG_215-1b>¶
　　一里許當噶爾丹筞凌時以五集賽更畨居此¶
　　誦經每嵗首盛夏準噶爾之衆膜拜頂禮者逺¶
　　近咸集其俗素奉黄教往往捐珍寳施金銀以¶
　　事装嚴廟之閎贍遂甲扵漠北阿逆之叛賊黨¶
　　肆掠焚刦廟乃燬廢曽用韓愈陸渾山火詩韻¶
　　以紀其事及我師再平伊犂其地並建城堡而¶
　　梵宇之僅存煨燼之餘者已不可復整亦不必¶
　　為之復整也因思山荘為秋蒐肆覲之所舊蕃¶
<pb:KR4f0005_WYG_215-2a>¶
　　新附絡繹鱗集爰規東北岡阜肖固爾扎之制¶
　　營建斯廟名之曰安逺集梵僧演歩踏以慶蕆¶
　　事惟時都爾伯特郡王筞凌烏巴什等適以朝¶
　　賀至與逹什逹瓦部衆之𨽻居兹土者歡喜額¶
　　手僉謂琳宫晃曜妙相荘嚴不啻曩時在固爾¶
　　扎禮都綱聞唄讚也然余之所以為此者非惟¶
　　闡揚黄教之謂盖以綏靖荒服柔懐逺人俾之¶
　　長享樂利永永無極云因系十韻以識緣起如¶
<pb:KR4f0005_WYG_215-2b>¶
　　此¶
伊犂兵燹後梵宇為(去/聲)重為縮地齊近逺歸宗何改移¶
今朝初慶落戎索永延釐聳峙輝山麓来贍渡水涯¶
制仍固爾扎境一毘耶離唱唄格隆侣(喇嘛中之格隆如/僧中之受五戒者)¶
歸旗逹瓦貽(逹什逹瓦舊屬歸旗者居/於此其願為喇嘛者聼之)維新同致敬憶¶
舊孰含悲羣訝胡寛市予懐范燮辭藉無示敗彼詎有¶
覩成斯置器厪安處恢綱靖逺陲¶
　　秋雨(八月初/五日)¶
<pb:KR4f0005_WYG_215-3a>¶
秋山易為雨亦復易為晴黍坂将全穫蔬畦方向榮霜¶
遲卜地潤(地潤則生雲/常雲則霜遲)霽好愛風輕太覺如人意慎哉¶
慮或盈¶
　　澄霽樓即景¶
快霽高秋景㝡宜颯涼濕潤凭欄披昨朝驟雨飛千壑¶
宫在水晶正爾為¶
　　賦得滄洲趣¶
絶頂得天池滄洲趣正宜底湏論大小常此貯瀾漪潤¶
<pb:KR4f0005_WYG_215-3b>¶
與雲為脚印呈月是眉牆圍防鹿友階俯數魚兒湛浄¶
恒無竭渟澄詎有涯泉林緬遐想夫子在川時¶
　　含青齋¶
底事愛山深山深惬道心四鄰圍峭蒨一逕入隂森巖¶
想丹猶隠窓憑翠越侵潤濃螺黛䖏更有鹿堪尋¶
　　静賞室¶
肩輿盤過翠微峯别有壺天隔嵗逢指向蜃忩聊縱目¶
當前恰得一株松¶
<pb:KR4f0005_WYG_215-4a>¶
　　碧静堂¶
碧是色之静堂居山以深了堪忘浄諦詎止空(去/聲)塵心¶
煩熱避空谷凉風生翠林丁丁橡子落飛啗亂巖禽¶
　　玉岑精舎¶
北峪㝡深䖏今年乃剏尋披来雲是徑對得玉為岑既¶
曰能清慮如何尚綺吟自難答斯問層峭或知音¶
　　題盛懋秋江待渡圖¶
携笈囊琴何往哉河干小坐且徘徊畧知阿堵其中意¶
<pb:KR4f0005_WYG_215-4b>¶
逺浦扁舟望不来¶
　　新月¶
月㝡仲秋好輪惟向滿佳披光寒不礙入意静為皆蕩¶
漾荷花浦徘徊榆樹街去年如是景今嵗那殊懐¶
　　觀瀑¶
耳目皆心官宜聴者自合宜觀又曰百聞曽弗如一見¶
所以六根惟眼居耳前是則觀瀑之語具深義豈徒偶¶
爾徴言詮嶤峯快霽生紫煙千尺飛瀑當秋懸晶光上¶
<pb:KR4f0005_WYG_215-5a>¶
下㴸網水坐令神心濾滌毛髮寒徘徊著語那可著不¶
空色界還忘看¶
　　紅葉¶
千峯重(去/聲)翠尚杈枒㡬㸃新紅入望賖不是春山二三¶
月却疑林際始開花¶
　　桂¶
天香那讓時金粟又盈枝真是飄雲外誰云此塞陲芳¶
惟秋可擷影共月来移何物不能致予方怵在兹¶
<pb:KR4f0005_WYG_215-5b>¶
　　題趙孟頫臨黄筌蓮塘圖(董其昌題/簽真蹟)¶
滿天秋意老蓮塘枯葉低垂獨鳥翔法眼設非題自董¶
繪神誰識夲從黄心疑野侣雲猶外興寓風人水一方¶
盈尺幀間淡且逺無邉軒際颯生凉¶
　　山雨(八月十/一日)¶
山雨飄風掠濕絲不樓畫岀許渾詩早田晩稼都收畢¶
煙景惟看峯態竒¶
　　敞晴齋¶
<pb:KR4f0005_WYG_215-6a>¶
立馬可待晴秋山有如是既晴齋亦佳䟦馬原来此蘭¶
蹊不致濘林闗時滴水晶然晃陽光罨牖生煙紫前朝¶
緑雲叢今日訝成綺¶
　　清綺書屋¶
書屋秋清候巖林霞綺時纈紅還帶綠入畫復宜詩披¶
爽惬遐望開雲引静思喬松當户翠不改嵗寒枝¶
　　題叢碧樓¶
書樓枕坦岡畫樹四鄰張夲是愛叢碧何来綴㸃黄聴惟増¶
<pb:KR4f0005_WYG_215-6b>¶
籟謖坐喜近曦光猶記前畨到開窓此納凉¶
　　罨畫窓¶
㡬盤雲逕萬峯晴小閣凌虚暢逺情今日慿窓真是喜¶
一川多稼報秋成¶
　　含粹齋¶
旁通六爻情而無六爻迹山峙與川流由来自開闢孟¶
秋忽仲秋代謝成今昔飛潛及動植其中各適適是謂¶
純粹精萬物演羲畫¶
<pb:KR4f0005_WYG_215-7a>¶
天文示精詮奚藉田何易¶
　　浄練溪樓¶
樸齋跨石澗清迥具樓意語已忽失笑拘墟在名字曰¶
樓與曰齋豈非人所置秋山過雨久澗亦無水至不水¶
而云溪其義如是寄¶
　　戯題放鶴亭用今春雲龍山放鶴亭韻¶
相如一笠搆山巔放鶴亭兹第四傳(前詩雲龍瀛嶼&KR0849;邱/巔都有亭因放鶴傳)¶
(盖彼三處/皆有之)笑我題詩亦已屡㡬曽髙致似坡仙¶
<pb:KR4f0005_WYG_215-7b>¶
　　剏得齋¶
仲秋候覺凉度嶺向西陽數武巖齋是隔年别興長不¶
頻来即剏有所得應償歴厯壁間什聊因騐景光¶
　　夕佳樓¶
小樓棲迥綠松釵山氣常看日夕佳原是晩来逰趁暇¶
因縁時莭巧為排¶
　　中秋即景¶
清光滿塞川霽景正澄鮮地迥知天近秋中慶月圓餅¶
<pb:KR4f0005_WYG_215-8a>¶
𤓰頒莭賜歌舞㑹賔筵挂漏嵗時紀誰當補舊編¶
　　木蘭啓蹕紀事(有序/)¶
　　桂輪香滿剛澄塞上之華楓坂紅新恰繪蘭中之¶
　　景迺薫館駐經匝月當秋而獵騎方嫺繄慶霄酺¶
　　逮連朝既望而貉郵宜表溯昔¶
祖謨敬繼掖¶
安輿以廵幸為常迨今¶
慈夀益増居¶
<pb:KR4f0005_WYG_215-8b>¶
文囿而頥和斯當皇妃皇子留代¶
温凊之忱塞水塞山近奉¶
豫逰之樂移頓鼓循記里問¶
安則驛置恒馳周阹圖按司虞數獲則鮮肥可逹頋今¶
　　嵗豐符留熟篝車紓省歛之懐矧此行觀侍員渠¶
　　櫜犍識従公之義詰戎習衆身先弗獲辭勞養¶
志娯¶
親體適祗期履泰雖曰鹿町苹露兩旬餘之¶
<pb:KR4f0005_WYG_215-9a>¶
定省偶暌敬惟鶴逕松風¶
萬千嵗之居寜伊始爰永言以識事同吉日之命篇¶
秋蒐意寓¶
聖人深無逸詰戎聫衆心一已自應勵朝夕¶
髙齡却合豫園林鹿鳴鶴舞供¶
清玩水驛山郵報吉音逾廿往還兹唘蹕¶
萬斯年例始斯今¶
　　村行三首¶
<pb:KR4f0005_WYG_215-9b>¶
髙下山田總報穰腰䥥無暇畆棲糧野農那識歌綏屢¶
但喜崇墉婦子康¶
牆角籬邉種瓠蔬霜遲又卜穫豐餘悟無别術安黎庻¶
祇有祈年益厪予¶
握粟街頭不值錢家家飽食颺炊煙畧嫌榖賤傷農耳¶
審是何妨那兩全¶
　　詠古二首¶
　　口外東自八溝西至土城子一帶皆良田直𨽻山東¶
<pb:KR4f0005_WYG_215-10a>¶
　　無業貧民出口墾種者不啻億萬此漢唐宋明所¶
　　無也居今之世尚或有愁榖不足之時則彼季之¶
　　民将何以謀食其驅之戍邉者更無論矣朅爾成¶
　　章匪自誇實自惕耳¶
遐想漢唐及宋明圖安祗固守長城良田億萬頃荒棄¶
足食将何庇兆氓¶
燕北齊東無業民巖闗以外辟耕畇晏眠婦子常歡聚¶
却是前朝戍守人¶
<pb:KR4f0005_WYG_215-10b>¶
　　扵波羅河屯行館作¶
䖏䖏有行館匪奢惟樸佳秋蒐常駐蹕¶
聖藻永懸齋雲外山為障風前葉㸃階晚来霏細雨吟¶
興又安排¶
　　張三營道中雨景¶
山田早收畢晴雨適皆宜却為(去/聲)霜遲塞(雨則霜遲塞/上頗以為佳)¶
兼資菜護籬漲波全未落煙景不妨披卓午亦停蹕秋¶
軒簷捲絲¶
<pb:KR4f0005_WYG_215-11a>¶
　　入崖口¶
九曲轉羊腸(伊遜之水由崖口出伊遜䝉古語九數也/是河發源圍場中凡九轉而至此俗又謂)¶
(之羊/腸河)崖口實扼要扵天法漢横扵地象河繞孕育闢靈¶
境富有供獵校詰戎具深意¶
祖武敢弗劭是時正快霽紫翠繪萬峭舊藩及新附執¶
伇咸如約撫此益戒慎詎曰斯尋樂¶
　　甸獵¶
甸獵非山獵平原草未黄入崖斯小試便路例成常(始/入)¶
<pb:KR4f0005_WYG_215-11b>¶
(圉場駐行營次日方佈大圍以路便/簡百餘騎小獵平旬年来率成常例)驚雉蔽空起(崖口/内野)¶
(雉較徃/嵗尤多)呼鷹逐影颺蘭中初獲鹿飛騎進¶
仙荘(是日祇獲一鹿以初獵所/得遣侍衛馳至山荘恭進)¶
　　御行營¶
萬幕拱黄城千山繞御營朝家脩武備藩部輸(去/聲)衷誠¶
逺向郊蕪色静聞牧馬聲氊廬亦棐几復覺引吟情¶
　　八月廿三日¶
皇考忌辰書懐¶
<pb:KR4f0005_WYG_215-12a>¶
遺詔欽循三十年初心益勵益酸然至扵隕越幸無耳¶
以曰顯承何有焉敷政真慙仁必世撫時惟覺逝如川¶
神馳¶
閟寝遥瞻禮祗恨重重隔嶺煙¶
　　霜¶
過閏塞山凉仲秋看(平/聲)降霜眀留鹿䠄&KR1811;輕稱(去/聲)馬騰¶
驤青女出常早周公戒已詳北南自然候何必問京房¶
(京房易傳未免穿鑿如云不教而誅其霜反在草下夫/霜落草上亦必落草下曦光所照草上者必先化於政)¶
<pb:KR4f0005_WYG_215-12b>¶
(教何/渉耶)¶
　　雨獵¶
圍佈秋山落驟霖罷之轉厪失人心文侯彼其(去/聲)不同¶
道扎薩今誠有共欽馬選上閑馳濘坂鹿飛一箭斃深¶
林(冐雨獵騎不免迷失山谷故圍/中鹿少祇見二鹿各一箭斃之)文臣鵠立和門候凉¶
雨猶當濕弗禁¶
　　雨中䝉古王公等進宴詩以誌事¶
穹幕華筵備已齊来臨那避雨雲低大都事欲從人願¶
<pb:KR4f0005_WYG_215-13a>¶
于是言寜藉象鞮侑酒不妨歌一闋(所謂綽爾多宻者/䝉古備宴必用之)¶
教駣(音/陶)可罷馬千蹏(即騎逹駻也是日/以雨濘命罷之)行營歸轡原非¶
逺煙景諸峯恰入題¶
　　即事¶
八月行綿霖蘭中鮮逢此盖因六七月應時雨即止仲¶
秋致連隂是固盈虚理稔收率登場菜圃豐尤喜霑潤¶
地含膏宿麥又播矣稍惟佈圍艱尋思何礙耳¶
　　風¶
<pb:KR4f0005_WYG_215-13b>¶
半夜西風作怒號(平/聲)萬竅强驅雲同振落放日俾騰光¶
正喜披新霽何妨迫峭凉豐隆昨朝勢變幻底為常¶
　　扵興安作¶
興安稱㝡髙隆崇衍諸𣲖設云已造極向北豈無界三¶
萬六千軸固不一嶺槩得一亦挈萬底更舉嵩岱是時¶
金秋霽蘭椒净塵壒槍竿獨玉積下有雲為帶竒境自¶
太古夫誰能寫繪霜坂鹿蹤紛晴空雕羽快嵗嵗兹行¶
獮諸部覲王㑹施恵将詰戎皇綱鬯無外¶
<pb:KR4f0005_WYG_215-14a>¶
　　飼鷹¶
飼鷹良有法飢飽貴得宜飽則逺揚去飢則力難支今¶
之飼鷹人弗令飽令飢固無愁逸颺在臂翼已垂縱之¶
使撮雉神惢艱迅飛猛氣徒懐嗟雄技安能施以是為¶
得計孰弗可鷹師如皋非所論但幸隼在覊食不盡¶
其材所以昌黎悲¶
　　詠鹿角椅¶
雙撐玉㦸牙一具絳河槎解&KR1120;氣猶煦吐茸期未賖考¶
<pb:KR4f0005_WYG_215-14b>¶
工漏匠氏樸製剏朝家小坐輙成什亦無慙八义¶
　　出崖口¶
圍期減兩日(圍期率以廿日為度兹欲速/旋熱河請    安故減兩圍)百里更偷程¶
(向例東入西出今嵗仍/由東出以程近百里也)圖展衷懐切兼紓¶
慈念縈武謨良具蕆農務幸豐成南望山荘近仍馳進¶
鹿伻(以出哨遣額駙福隆安先馳至山/莊問    安並進圍中所獲鹿)¶
　　重九日張三營行宫賜䝉古王公等宴賚即事得¶
　　　句¶
<pb:KR4f0005_WYG_215-15a>¶
蒐成依例賚藩翰每值重陽興倍歡(此地值重九宴賚/者逮兹凡三度矣)¶
執役雖無過廿日施恩要欲遍千官輕雲綴宇魚鱗碎¶
積雪依峯玉色寒獨是今畨踈獻莭南山遥望祝¶
釐安¶
　　山行雪景¶
半夜同雲灑霰花曉来鶴毳益交加昨吟髙巘皴銀母¶
今見平田積玉沙¶
獵騎無須虞滑刺輕輿耐可破紛揉搴帷不礙氊衣濕¶
<pb:KR4f0005_WYG_215-15b>¶
冷趣寒光恰相(入/聲)投¶
僧舎茶煙細有無村壚酒望逺糢糊此中大有詩情在¶
何必山隂始入圖¶
萬樹重看花葉敷髙原下隰總霑濡塞寒惜不播秋麥¶
為憶京畿似此無¶
　　木蘭迴蹕至避暑山荘請¶
皇太后安恭悉¶
起居和適欣成長句書懐¶
<pb:KR4f0005_WYG_215-16a>¶
快霽兼欣息夜風蒐廻問¶
寢¶
祖時同(康熈年間必/木蘭廻圍)　(皇祖奉問安慈寕駐蹕山荘自/  親詣    兹敬遵其例云)¶
松留舊緑如新緑楓染深紅及淺紅翹企慰哉心切切¶
康强悉矣喜融融敬遵¶
慈訓兹成例(䝉年間聖母諭以自此将歳循康/熈    成例欽承之下曷勝欣依)扵萬斯¶
年願豈窮¶
　　西峪¶
<pb:KR4f0005_WYG_215-16b>¶
薄雪深秋出哨廻輕輿西峪此重来境因徑曲詩情逺¶
山為林稀畫㡧開納稼村豐隔城見向陽屋暖倚窓陪¶
佽飛陡繾衝寒衛小駐言旋適可哉(扵山荘駐四日/息衆遂廻鑾)¶
　　秀起堂口號¶
秋老意特秀山空望若起而我坐書堂㑹心亦在此¶
　　静含太古山房¶
綠樹全染紅紅又風前少色即空豈誣動歸静有道恰¶
如太古初名相非所曉山房足當之㑹扵無言表¶
<pb:KR4f0005_WYG_215-17a>¶
　　叢碧樓¶
葉落歸根紫綠鋪叢間縱目那糢糊山樓有問如何荅¶
碧意其中亦豈無¶
　　趣亭¶
山深秋意佳葉落峯姿露孤亭何礙窄此中有真趣雖¶
鮮(上/聲)紅綠繪豈不聞後素時復作天籟悠然勝韶頀¶
　　題不遮山樓¶
低小山樓號不遮冷窓全攬近還遐廓然雅契大公㫖¶
<pb:KR4f0005_WYG_215-17b>¶
寜在林嵐罨目嘉¶
　　寒雀¶
寒雀身雖寒不離庭院間决起偶出牆率場啄粟還啁¶
啾頗自得誰知紇那干¶
　　野鴨¶
野鴨亦鳬類塞灘聊且止忽罹虞人羅淹寒佐庖㫖雲¶
鶴不入烹飛宿自由已¶
　　題唐寅話菊圖即用其韻¶
<pb:KR4f0005_WYG_215-18a>¶
坐石髙談利斷金菊擎露盞澗調琴重儓莫認陶彭澤¶
詩畫同斯别裁(去/聲)心¶
　　澄觀齋¶
老屋九秋静虛軒四望通峯髙照日紫葉落積階紅霜¶
重溪波澈雲輕天宇空澄觀¶
聖無迹櫽括纂書中(康熈年間纂諸皇祖日與儒臣校/閲    御    書皆扵此齋召見)¶
　　食蔗居¶
小小山居蔵委宛趣佳咀嚼正無窮空林行不見門徑¶
<pb:KR4f0005_WYG_215-18b>¶
祇在峯遮崦邏中¶
　　小滄浪室¶
拾級逮百層樸室棲㟪&KR1394;滄浪雖無波心恬亦扵是蜃¶
窓堪騁望峯景秀莫比不有攀陟勞那得竒逢此臻妙¶
恒扵艱因之悟窮理¶
　　走筆¶
偶然佳興㑹深山走筆成吟峭蒨間常侍却嫌詩速就¶
小休消未片時閒¶
<pb:KR4f0005_WYG_215-19a>¶
　　入古北口作¶
石城埤堄倚雲開渡去潮河又渡迴稔嵗圃場無隙地¶
前朝鎖鑰有髙臺今秋收更昨秋勝出口看周入口来¶
綏屢同民樂飽暖何脩慶遇益欽哉¶
　　夜雨(九月十/九日)¶
四鄰雲冒逺峯尖晚霔随風入夜潛多稼已登寜慮潦¶
大田原潤易為(平/聲)霑優滋真為(去/聲)麥塍喜薄冷何妨蕙¶
帳添澤兆明春連稔後無眠欣悚一時兼¶
<pb:KR4f0005_WYG_215-19b>¶
　　曉行¶
連纎夜雨喜朝晴迤邐山蹊趂曉行未免僕夫勞䟦渉¶
㝡難兼顧是人情¶
　　季秋御園即景¶
秋孟去来倐秋杪御園颯景雅冝披波漂紅葉疑花片¶
山失青林露石姿池底潛魚戀深藻庭間寒雀覔樷枝¶
四時代謝生機蘊茂對兼懐育物思¶
　　孟冬時享¶
<pb:KR4f0005_WYG_215-20a>¶
太廟躬詣行禮¶
雞人嘂百官夜漏未云䦨披曙午門出荅陽¶
太室寛黄彞三獻肅朱瑟七成彈敬憶宣尼語稍紓心¶
所安¶
　　御門日作¶
折夲積黄扉明庭待指揮每因遵典故益切慎㡬微綏¶
屢心誠慰持盈意敢違如云虞穀賤進退定何依(連嵗/遇稔)¶
(有慮穀賤傷農者斯則無一而/可矣人之不知足有如是哉)¶
<pb:KR4f0005_WYG_215-20b>¶
　　詣¶
　暢春園恭問¶
皇太后安遂駐御園即景得句¶
小陽¶
慈豫暢春駐例事欣将奉¶
萬年旬日問¶
安知¶
有喜一心伸悃樂無邉御園便(去/聲)可因停憩冬月惟饒¶
<pb:KR4f0005_WYG_215-21a>¶
是静便閒坐眀窓讀書史東方興趣得同然¶
　　橅徳夀宫梅石碑因題句(有序/)¶
　　浙江通志稱南闗工部分司夲宋徳夀宫址有梅¶
　　花㕔芙蓉石傍豎斷碑刻藍瑛畫古梅一夲此藍¶
　　瑛梅石所以羶薌鼻祖也即予辛未南廵觀民之¶
　　暇亦有藍瑛梅石之詠今春再至浙省就而視之¶
　　則梅乃孫杕而石實藍瑛盖二人合作勒扵碑者¶
　　也扵是&KR0719;然失愕爾吁曰千秋紀載之失實其不¶
<pb:KR4f0005_WYG_215-21b>¶
　　若是者盖鮮矣既已目擊不可不為正其訛且碑¶
　　版剥落澷漶㡬不可辨爰為之重橅泐石舊者仍¶
　　並存聊誌數典¶
春仲携来梅石碑橅經冬孟始成之不寜十日一水就¶
惟以萬㡬餘暇為孫杕那湏留石缺藍瑛實未寫梅姿¶
為(去/聲)憐漫漶臨新夲笑有人看澷漶時¶
　　初冬香山即景¶
一年一度此臨登陽月偷閒興偶乗野菊有花尚霜傲¶
<pb:KR4f0005_WYG_215-22a>¶
寒林無樹不煙凝山勾紫翠依空浄水縱波瀾徹底澄¶
信宿如将擬假驛景佳也覺似嘉陵¶
　　題来青軒¶
棲壁虚軒著敞開小春嫩暖稱(去/聲)吟陪雖云隕籜千林¶
盡誰不曽将青意来¶
　　香山寺¶
前嵗冬曽到昨年春一臨人徒今昔想佛冺去来心法¶
乳淙千澗天花落萬林階傍松聽法付爾是知音¶
<pb:KR4f0005_WYG_215-22b>¶
　　歡喜園¶
瀟灑精廬鹿苑邉行行且止小周旋一窓暖日烘吟筆¶
仍是前年歡喜緣¶
　　超然堂¶
山半書堂居若懸到来已覺意超然翹瞻尚有㝡髙䖏¶
為學同斯進歩前¶
　　曠覽臺¶
巖室不設窓曠覽圖致逺忽憶武侯言寜静在自返憧¶
<pb:KR4f0005_WYG_215-23a>¶
憧則何謂顛顛信非誕(至徳之世其視/顛顛出荘子)今日喜殊勝千¶
村納稼滿¶
　　碧峯館¶
芸館崔嵬倚碧峯分明樹背玉芙蓉祇疑阿那雲深䖏¶
應有佺喬鍊藥蹤¶
　　静室¶
靜室所必到緣居㝡上層岧岧房逺見欵欵路徐登天¶
宇心無滓冬山骨有棱庭松與㿽菊随遇且為朋¶
<pb:KR4f0005_WYG_215-23b>¶
　　洗心亭¶
雲棲春月洗心廻又見虚亭此䖏開半晌徘徊艱着語¶
孰為過去孰為来¶
　　試泉恱性山房¶
就泉那可不烹茶調水饒他去路賖簷外適翻濤謖謖¶
一家風味夲無差¶
　　山行晚歸之作¶
山行夲是為看山豈在尋花問栁間緩進肩輿憐僕倦¶
<pb:KR4f0005_WYG_215-24a>¶
已批手牘得予閒落風葉影空無住帶冷泉聲澗有潺¶
松塢何妨歸較晚棲崖月正朗新灣(棲月崖香山二/十八景之一)¶
　　文徴明琴韻松風即用其韻¶
碧溪足洗筝笛耳蒼巘不孤鍾伯心澷謂草亭無客對¶
長松落落是知音¶
　　雪(十月廿/八日)¶
夜問璇霄宻霰霏凌晨大作六花飛未經渇望叨佳澤¶
早見優霑報近畿(辰牌順天府尹已摺奏霑六/寸時瑞葉繽紛尚未止也)一色玉¶
<pb:KR4f0005_WYG_215-24b>¶
封金瓦厚㡬層珠綴繡櫳輝麥田又兆眀年喜益切持¶
盈勵慎㣲¶
　　雪後恱心殿¶
雪霙已止奚妨止雲色欲晴猶未晴便教活畫觀瓊島¶
真是躡梯歩玉京朶殿有花仍菊秀上林無樹不梅榮¶
半年一到誠何謂誰識居然信暢情¶
　　冬至齋居¶
禮云毋不敬繼曰儼如思况值一陽復将臨¶
<pb:KR4f0005_WYG_215-25a>¶
大祀時政稀心敢逸書在手勤披安静¶
天行奉無為即有為¶
　　乙酉冬至¶
南郊禮成述事¶
周垣圜峙肅重重将事登階孚有顒玉律四時欽首律¶
鎛鐘一簴應黄鐘陽升琯室¶
神功運雪積燭田瑞氣濃省嵗誠叨駢疊¶
惠寸心為慶益為恭¶
<pb:KR4f0005_WYG_215-25b>¶
　　雪(臘月初/六日)¶
寒空一色布同雲旋見綏飛瑞葉紛雖是尺盈心早慰¶
(十月廿八/雪霑盈尺)已因月越望将殷層樓積玉増前厚萬樹開¶
梅祇欠芬入夕新蟾尚韜影多多益善益當欣¶
　　倣王維雪溪小景成詠¶
㡬暇畫禪賞祥花户外霏雪溪相印證湘管試臨揮為¶
愛神情入那論筆力微如因尋姓氏耐可副三希¶
　　丙戌春帖子¶
<pb:KR4f0005_WYG_215-26a>¶
丑月丑初刻丙年丙日春紐芽真襲慶眀炳又重新¶
人心與物情和氣一時生亰尹今年幸牛芒兩度迎¶
乞漿得酒誠綏屢茂豫桐生更卜初四序循環惟不息¶
一心敬畏亦相如¶
　　立春日雪¶
時雪三霄佈新春五日先淮南占足食汜勝兆逢年溫¶
樹敷祥蕊青旗引瑞煙敬因喜益切㸃筆命華篇¶
　　除夕¶
<pb:KR4f0005_WYG_215-26b>¶
通閏三旬賸依然此夕臨那留過駒景不改愛民心静¶
聽雷鳴爆何湏甲煎沈詩篇應有殿染翰得清吟¶
　¶
　¶
　¶
　¶
　¶
御製詩三集巻五十二¶
