# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:08.437790
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 初集卷三十八
<pb:KR4f0005_WYG_038-1a>¶
欽定四庫全書¶
御製詩初集巻三十八¶
　古今體七十八首(丁夘二/)¶
　　正月二十九日進宫¶
御苑試燈罷法宫因¶
祭廻(春仲祭行社稷/壇躬詣  禮)韶光到爾許烟色已佳哉栁線柔¶
籠陌氷澌凍解隈東郊將舉趾側耳聽春雷¶
　　正月晦日戯題¶
<pb:KR4f0005_WYG_038-1b>¶
九十忽已過三十三分曽未㸔(平/)一分難逢獨有此媚¶
景易散何如彼綵雲即境試抽思汨汨向榮且喜木欣¶
欣底湏白駒惜流影佛鼎心香静裏焚¶
　　廣濟寺鐡樹歌¶
石橋之北鳳城西莊嚴浄域開招提我来白晝考嵗月¶
苔階偶撫昔人碑石龜石柱出廢址如幻具足非然疑¶
寳構珠纓懸日月相好特表天人師戒壇左峙授摩羯¶
擘窠¶
<pb:KR4f0005_WYG_038-2a>¶
神蹟輝雲楣(戒壇内持戒律扁/    聖祖御筆也)曲廊右轉築精舍雖城¶
市也而幽竒庭前倔強矗老榦摩挲不辨桐與榿輪囷¶
盤鬰戞霄漢層層旌莭排神芝白足僧人稱鐵樹木䟽¶
希見誰䏻知大椿散木此其類名以不壊理亦宜佷山¶
千嵗挺不朽彼小隠耳奚堪題飽参佛定得如是熟閲¶
世道何紛兮天風為我吹萬慮童童盖下聊依遲¶
　　仲春經筵¶
講幄啟芳春文華紫禁闉鵷班分列進綈几一編陳治¶
<pb:KR4f0005_WYG_038-2b>¶
道籌教養躬行勉知仁(是日講魯論樊遲問仁/莭及易經臨卦大象辭)豈惟遵¶
典故端藉㳤心身易簡抽經秘従容咨席珎擴充還有¶
待夙夜矢䖍寅¶
　　缾中山桃三首¶
苑丞缾進暈紅葩引領春風見此花遥想武陵㝡佳處¶
(圓眀園桃花勝處為桃/花塢洞曰武陵春色)曉寒猶勒洞邉霞¶
好在山村水郭邉折梅驛使一般傳膽缾静裏評今昔¶
暗度韶光倐兩年(舊嵗桃花開時亦在宫中因循/未觀圓眀園桃花盖二年矣)¶
<pb:KR4f0005_WYG_038-3a>¶
舉趾東郊待一犁妬花風復露端倪朝来不命行時馭¶
任付東皇作錦泥¶
　　題三友軒¶
三友之名始宣尼直諒多聞益徳資香山取譬琴詩酒¶
放逹繄非予所師獨有玉局稱正見直&KR0197;植物松竹梅¶
(叶/)名稱義元隐未發我將觸類引伸之蒼松自具直之¶
性梅傳春信諒也宜摐金敲玉時多聞妙喻舍竹其復¶
誰奚待結契霜雪裏天然同徳聲應隨寓意扵物有竒¶
<pb:KR4f0005_WYG_038-3b>¶
遇名蹟厯厯琳瑯披十八公的雲西筆海粟長賦留雄¶
辭君子林稱真定論國子博士小篆題更愛梅事合元¶
宋小清秘物傳今斯揀金集狐有如是自天合也非人¶
為嘗鼎一臠足味道况斟雉膏道可知箧蔵書室識寳¶
重忩外延客霜其眉千株一穂翩左右(二語用/蘇詩)是一是¶
二誰然疑因蘇溯孔志未逮髙山景仰深長思¶
　　仲春齋居¶
春日既載陽農事俶以興祖識大地徳厚貺資¶
<pb:KR4f0005_WYG_038-4a>¶
神眀吉戊舉崇祀齋居志寅清一衷希昭假思過彌怦¶
怦去嵗縦有秋未敢侈豐亨無何冬雪旱豈予或滿盈¶
入春増惕息浃月偏朗晴商洛亟待澤更復連兖青聞¶
有避荒民提挈事逺征遮留豈善政任徙將堕農(叶/)踟¶
蹰無一可蒿目心靡寧嗟我災黎苦如睹鳩鵠形玉食¶
其奚安&KR0942;恤非為名截漕濟糓粟按户弛輸徴如傷勑¶
牧臣告誡頻丁寜調燮自懐慙詎待咨公卿近日雲屡¶
作妬風如踐盟所祈¶
<pb:KR4f0005_WYG_038-4b>¶
神降嘏使彼令不行山川雲勃出郊原雨溥靈居者喜¶
以躍流者返而耕屈指計農候幸未過清眀¶
　　仲春躬祭¶
社稷壇¶
重農遵舊制蠲吉舉春祈瑞靄方壇合¶
昭眀神載依玉繩剛運斗朱鳥旋揚暉佇籲㣲衷格甘¶
膏遍甸畿¶
　　偶摹唐寅梅花仕女戯題以句¶
<pb:KR4f0005_WYG_038-5a>¶
蹁躚彼羙咏西方新様唐宫鬧掃粧環珮風清眀月下¶
不因梅朶也生香¶
　　照夜白歌¶
唐家畫馬稱將軍弟子入室惟韓幹是道所重在傳神¶
亦如三鬛開生面騕褭乘黄稱妙手駑駘奚足汚茟硯¶
覇常貎取照夜白幹亦有之非疑案權竒想見自師承¶
杜老畫肉非相訕惜乎轉語未留世空擬金丹待乆煉¶
擇師已不屑陳閎(幹入供奉令師陳閎辭/曰内廐萬馬皆臣師也)天閑矩矱多¶
<pb:KR4f0005_WYG_038-5b>¶
無萬照夜白真照夜白却似梨花開月殿温泉曽奉撃¶
毬塲驪山每侍臨光宴當時歡樂已蕭條炯戒詎惟標¶
夢幻披圖矯矯見龍性昻首似憶靈武戰試㸔受勒不¶
受鞍妙偈已兼滿與半介倪闉扼豈馬能每對騏驎懐¶
木雁¶
　　曺䕫音山静日長圖¶
老栝籠扉竹掠檐草堂趺坐悟華嚴日長山静幽懐惬¶
石谷雲西妙處兼(是圖臨王翬仿/曺雲西筆意)㡬巻緑蕉心展軸一¶
<pb:KR4f0005_WYG_038-6a>¶
灣碧水鏡開奩不教五栁門前植恐認柴桒處士潛¶
　　題荆浩匡廬圖用畫間舊題韻¶
虚齋敞設櫩楹飽参山秀水眀仿彿白雲深處招携匡¶
俗先生¶
昭邱霧鎖嵐濃素瀑龍飛練重坐我畫禅書室對他棲¶
隐爐峰¶
　　過通州¶
青郊和以暄風物近清眀不禁霜露思駕言東上¶
<pb:KR4f0005_WYG_038-6b>¶
陵前旌度潞川後旅背鳳城予昔青宫時此路頻長征¶
(雍正年間屡經奉陵/  命恭祭    景)憶彼慈雲壁(慈雲寺在通/州西十里)㡬度題¶
句曽林坰故好在髭鬚非後生沿隄栁已黄出隴麥未¶
青望雪繼望雨東畆遲力耕教養雖並要富庶之未能¶
經厯始知艱所志嗟何成¶
　　烟郊行宫晚坐¶
稍葺行宫駐蹕便文忩芸榻景依然縱無松竹供吟趣¶
頗有詩書作静縁小住亦佳逢此夕所思難遣憶前年¶
<pb:KR4f0005_WYG_038-7a>¶
語禽嘲哳非無意喧𡨜都来契四禪¶
　　見耕者¶
葆輿度蘭衢駘蕩多春意土膏既脈起興鋤舉農事叱¶
牛偶耕人胼胝特勤勩夫豈有𥆳課所以謀終嵗允惟¶
土物愛心臧毋巧偽端可騐民風不教驅衛騎勞力爾¶
不辭治人我常愧¶
　　白澗¶
宇接花宫景倍清軒忩小憇足怡情髙松自具雲霞氣¶
<pb:KR4f0005_WYG_038-7b>¶
長日時聞梵唄聲薊夜春光還宿昔田盤山色早逢迎¶
流隂不住原常住静趣多從即境生¶
　　薊州道中作¶
榆烟槐火近清眀好是山清水復清畫理隨方参氣韻¶
詩題到處解将迎¶
下隰髙原物土宜酒旗茶幔軟風吹漁陽㡬度停鞭㸔¶
㝡似江南二月時¶
江南二月我豈知杜牧詩中彷彿之今日青郊真絶勝¶
<pb:KR4f0005_WYG_038-8a>¶
山雲淰淰栁絲絲¶
溪村㡬曲水潺湲古寺鐘聲不掩闗㝡愛雲容将釀雨¶
無妨畫意暫蔵山¶
　　過獨樂寺戯題¶
我是先憂人羞稱獨樂寺獨樂樂無著先憂憂未塈寂¶
静彼禪房往者曽題字春風馬上㸔自哂成何事¶
梵宇乆凋零落色源流畫(佛有十二原流僧/家多盡扵壁間)云胡無礙¶
佛運亦有隆殺闍黎志安飽六檀非所快頽風不獨兹¶
<pb:KR4f0005_WYG_038-8b>¶
若曺奚足怪¶
　　春日郊行¶
春郊䟦馬薊城西堤栁衢茵綠欲齊未聽流鶯啼舊樹¶
已㸔乳燕徹新泥¶
問俗偏遲玉勒催杏花村墅静無埃盤山只在雲深處¶
為有鐘聲林外来¶
開渠引水學江南㡬叠鱗塍生意涵更語長官衣食重¶
好教蔀屋課春蠺¶
<pb:KR4f0005_WYG_038-9a>¶
翠屏㡬朶玉芙蓉慣是春風馬上逢獨樂寺中栢樹子¶
綠隂應䕶舊題濃¶
栁暗花眀駘蕩辰軟風嫩日属車塵漁陽自古風流地¶
即景因思掺鼓人¶
烟磴盤盤夹樹斜離宫隣是梵王家桃花也解将迎意¶
對客先霏嶺上霞¶
　　桃花寺行宫題范寛江山蕭寺圖¶
春深草色常凝座雨後山姿正對門藝苑名流故多品¶
<pb:KR4f0005_WYG_038-9b>¶
獨扵范緩見雄渾¶
行幐暇日偶開緘未覺眉毛落翠巖(翠巖永眀禪師説/法云一夏與兄弟)¶
(東語西話㸔翠/巖眉毛在麽)一例江山相對處便非蕭寺也超凡¶
㝡蕭閒處結僧寮杖策何人過板橋好與盤山相印證¶
淡皴濃黛不相饒¶
谿壑無多望不窮峰疑吐霧樹生風花飛禪院無塵色¶
波渺滄池有象空¶
　　滌襟泉¶
<pb:KR4f0005_WYG_038-10a>¶
山以有泉靈此語聞自古如人血氣充盎睟還由覩離¶
宫枕崇麓舊接棲禪所宛宛露石竇涓涓出玉乳深乃¶
不可測輪将三尺許天然謝䟽鑿酌用供甖甒不聞馬¶
蹄跑得無龍口吐滌襟我所名每對消塵緒纓足兩無¶
濯聊因悟自取徘徊俯清照髭眉皆可數却見英英氣¶
去作雲㡬縷為喜消息佳朝来釀靈雨¶
　　桃花寺行宫叠舊作韻¶
筞馬過薊州一鞭朝日殷風物纔和盎未識春色便行¶
<pb:KR4f0005_WYG_038-10b>¶
行上崇&KR0923;離宫陽巘間却見吐緋英依依拂雕鞍含笑¶
乍迎人迤邐磴道連作友有松栢纒根無苻萑似爾得¶
所矣報我復信焉憶我前嵗春題詩咏玉田芳遲怨女¶
夷武陵空手旋今来時向榮更嘱莫復然試㸔静者久¶
因悟謝生鮮㸃筆畫景凑命侣禽音宣即事感今昔冺¶
念齊枯妍靈磬天風吹重新喫飯禪¶
　　桃花寺行宫對雪¶
山寒雨為雪靄靄繼霏霏四野連銀海千峰掩翠㣲不¶
<pb:KR4f0005_WYG_038-11a>¶
嫌桃蕋凍暗喜麥苖肥謝賦董家法消閒即景揮¶
山桃識客来破蕚倚巖隈似踐前年約端教此日開稍¶
經風爛漫旋惹雪毰毸五字評量㸔無香嶺上梅¶
𩀌宫耽静寄春雪凑清娛客訝山蹊失農欣土脉蘇瀑¶
泉鳴益壮嵐霧鬱相扶暫慰憂仍切京畿得徧無¶
　　曉行¶
夜雪初消曉景妍浮雲片片巻遐天隔村㡬叠開瑤嶂¶
筞馬千蹄踏玉田朝日晞餘成麥雨清眀莭近颺榆烟¶
<pb:KR4f0005_WYG_038-11b>¶
分眀前嵗淋河景(前嵗度此/亦值微雪)朅爾闗情一黯然¶
　　翠雲山房¶
罨畫林嵐足静供分眀日照紫芙蓉拈鬚得句松當户¶
側耳聴泉鹿守峰别館暫停春半蹕招提恰送講時鐘¶
樓忩納逺閒憑眺雪後青郊盡力農¶
　　恭謁¶
孝陵¶
虎豹衛天闗¶
<pb:KR4f0005_WYG_038-12a>¶
鼎湖縹緲間汗常趨鐡馬化尚被烏蠻一脉¶
宗功繼千年王業艱澘焉懐締造豈必逮承¶
顔¶
　　恭謁¶
景陵¶
舒悲欽奠桂觸目儼¶
含飴永别千秋慕¶
深恩四海知雲霞淡春色松柏長孫枝廿五年飄忽攀¶
<pb:KR4f0005_WYG_038-12b>¶
髯憶曩時¶
　　隆福寺行宫六景¶
　　　翠雲山房¶
　　林巒積翠蔚為行雲朝飛暮凝在我几牖山嘘氣¶
　　為雲而山以雲而潤昌黎雜説中龍以雲靈妙合¶
　　斯㫖¶
底事名山無定容夕隂朝晦變千峰霑衣常帯濛濛雨¶
作盖還依落落松夢入椘王春一枕詩成張尉酒千鐘¶
<pb:KR4f0005_WYG_038-13a>¶
谷神當令豐隆讓不信昌黎善説龍¶
　　　翠㣲室¶
　　山鄰田盤髙僅及其半随意㸃綴殊引人入勝因¶
　　取爾雅語名吾室劉禹錫云山不在髙良然¶
巖腰卜築綠雲圍絶勝江樓坐翠㣲視聴之娛足以極¶
冲容而静于焉歸天倪道筦参元要木䟽禽經辨是非¶
疑有廣成丹鼎跡㡬回翹首眄林扉¶
　　　碧巘丹楓¶
<pb:KR4f0005_WYG_038-13b>¶
　　山中雜樹蓊蔚而楓居多秋晴經霜朱紫絢爛與¶
　　青山白雲相映荆闗得意筆殆難為工¶
錦樹經秋設色工絶非畫裏碧兮紅頓教絢爛雲霞上¶
却在尋常指頋中愛聴鳴禽聲逈别每㸔過鹿友相同¶
朝嵐夕靄山容幻妙悟随時景不窮¶
　　　天半舫¶
　　依巖為樓極目無際杜甫詩云春水船如天上坐¶
　　未若此横出雲表真泛虗舟矣¶
<pb:KR4f0005_WYG_038-14a>¶
虚舟何處不堪拏雲水由来總一家興到真教輕杜句¶
眼空直擬泛張槎㡬羣鸞鶴随吟管四面芙蓉入緑紗¶
佳處㑹心原不逺髙眠風月棹烟霞¶
　　　挹霞呌月¶
　　東山初吐流光入帷開軒招之冉冉欲下挹流霞¶
　　與同賞結契獨深¶
横陳西嶺據崇臺不設忩櫺面面開寫霧出楹招便止¶
髙山得月喚應来聊因曠朗堪成伴詎為淋漓共舉杯¶
<pb:KR4f0005_WYG_038-14b>¶
識得住行原一貫幽情暢叙㡬徘徊¶
　　　翼然亭¶
　　出西軒面横嶺亭中設便坐近納嵐翠逺延野緑¶
　　仿彿香山来青景色¶
峰有飛来亭豈無天然踞此不南圖藉松為幄隂偏秀¶
倚石成章興逈殊茶鼎烟飛雲半野棋枰聲雜瀑千珠¶
寄言縱目捜吟客莫認琅邪巖畔途¶
　　桃花寺桃花盛開因成四首¶
<pb:KR4f0005_WYG_038-15a>¶
前日含胎今爛然東風信有妬花權遥村来處停輿望¶
只道紅霞蔚嶺巔¶
御園春色因循過省得閒情惹幻塵一例膽瓶重品量¶
(近有膽瓶/桃花之作)桃源誰是㝡知津¶
鬪雪争春未肯殘揣稱侔色轉難安也應識得行人意¶
巧作山中孤注㸔¶
戲蝶逰蜂未覺紛春光一樹已斜曛精藍小住参生滅¶
漫比溈山悟志勤¶
<pb:KR4f0005_WYG_038-15b>¶
　　再題桃花戲作¶
饒稱古徳漫云仙寄語穠隂莫放顛三錫東皇緋換紫¶
榮華都是謝因縁¶
　　桃花寺夜景¶
烟色淡春宵蟾光透松隙禽夢稳喬枝泉殽淙亂石宿¶
月有夙懐拈景無塵跡天地為吾廬俯仰虚生白¶
　　野燒¶
野燒遥村向晩焞星星不戒燎平原更無吟興徴丁部¶
<pb:KR4f0005_WYG_038-16a>¶
却愛䧺詞展陸渾¶
　　静寄山荘¶
六御上¶
陵迴便道憩山荘山荘景已佳春日正載陽暖霧蒸浮¶
嵐隠現環松岡萬變出頃刻妙筆誰能方蕭齋對嶤峰¶
攬結資忀徉駐蹕憶前春倐忽經兩霜誠哉静如寄紛¶
矣㡬偏忙習静縱有懐勑㡬安可忘¶
　　天成寺¶
<pb:KR4f0005_WYG_038-16b>¶
㝷逕入林閭花宫地㝡初磵餘春雪脆&KR1440;引竹風徐山¶
静我来慣天髙佛喜居兩年違相好五髻只如如¶
名山結四鄰拱伏禮能仁松色逺逾秀泉聲春更新自¶
能空世諦頓覺息凡塵小坐参今昔誰分主與賔¶
　　江山一覽閣¶
無路中間有路通豁然開朗眄長空句披月脅天心妙¶
忩納千巖萬壑風橘樹迎人還鬰翠(前年有天成/寺橘樹之作)杏花¶
過雨乍殷紅誰云俯仰成陳迹恰似沙紋淺印鴻¶
<pb:KR4f0005_WYG_038-17a>¶
　　萬松寺¶
精藍勝已竒喬木秀山姿名不受嬴汙榦曽聞偃為惟¶
應風入耳誰得斧斯之㸃筆成吟處童童影未移¶
崇&KR0923;蹕暫停憑檻攬山靈佛火閒中叩雲濤静裏聴四¶
時無改色萬古有曽青擬借吴剛斧盤根劚茯苓¶
　　盤谷¶
路轉萬松寺松勢殊未已行行厯嶔﨑古寺中盤裏坐¶
逸轉憶勞習静復窮視此處得天倪因之悟物理¶
<pb:KR4f0005_WYG_038-17b>¶
　　登雲罩寺塔¶
登臨值晴朗千里入指頋雲罩已天半浮圖更髙處極¶
目惬素懐拈鬚得新句瓊樓不勝寒坐客那忍去寄語¶
舍利光記予来兩度¶
　　東竺菴¶
䇿騎循羊腸盤紆歴嶕嶤却望掛月峰聳入雲端遥陽¶
阿泉已壮隂崖雪未消精舍枕林椘蔽虧古木喬逺聞¶
踈鐘聲下見旛影飄攬結既云富僕御亦已勞此間泉¶
<pb:KR4f0005_WYG_038-18a>¶
石佳小憇山僧寮海棠開笑靨杏花剪絳綃未見天女¶
散得毋谷神要問其意云何報我今花朝¶
　　盤山花朝¶
常年毎愛度花朝却每花朝愁裏度近喜薄雪灑原田¶
舉趾春耕猶不誤駸駸六轡駕言迴恰逢令莭山中駐¶
山中春事日已佳碧桃紅杏霏烟霧破蕚含胎各殊致¶
姹風嫣月均堪賦更值芳辰判半春底湏彩勝張髙樹¶
寄語山靈記此来此来差未相孤負¶
<pb:KR4f0005_WYG_038-18b>¶
　　月¶
何處無眀月眀月山中好春宵澹沲時流光入懐抱雲¶
容自卷舒山色増窈窕印波醒潜魚隔林隠宿鳥如挹¶
玉壺寒不輸秋魄皓託好惬静因澄觀切清顥¶
　　千里鏡¶
何来千里鏡竒製藉頗黎適用宜山半成模自海西¶
教清濁判忽幻近遥齊察察吾方戒箴規觸目題¶
　　少林寺¶
<pb:KR4f0005_WYG_038-19a>¶
是處由来初地(盤山雖屡經駐蹕/而少林寺則初到)㑹心都契法源巖懸¶
水出嵌隟路轉人度松門¶
少林名自少室是一是二堪参忽坐壺中天半下臨萬¶
壑千嵐¶
俯仰似霑花雨布施非為福田(是寺将廢圮因/畧為修餙之)幽閴自¶
彼無俗山林扵我有縁¶
　　古中盤¶
塔院經行石磴紆灑然精舍出塵區雲容自在舒還巻¶
<pb:KR4f0005_WYG_038-19b>¶
山色何妨有若無¶
只有天髙萬象低登臨拾級一攀躋僧人白足石槗畔¶
三嘯還如過虎谿¶
門外一峰積翠浮(寺中門外一峰扁/    聖祖御賜也)淙淙玉乳澗邉流¶
常時怪底雲霞䕶四字標名¶
聖蹟㽞¶
試搯山花佛鉢澆偷閒聊爾坐僧寮開牕慢為山深慮¶
山越深斯見越遥¶
<pb:KR4f0005_WYG_038-20a>¶
　　盤山夜雨¶
𠊓晩山雲宻中宵春雨寒聲偏清耳觀望已慰心官谷¶
口流應壮簷牙響未殘評量凡㡬寸轉覺寐難安¶
　　雨中自盤山移蹕白澗¶
南峰雲接北峰雲郊墅微茫驛路分㝡愛牧之詩句好¶
清眀時莭雨紛紛¶
　¶
　¶
<pb:KR4f0005_WYG_038-20b>¶
　¶
　¶
　¶
　¶
　¶
　¶
　¶
御製詩初集巻三十八¶
