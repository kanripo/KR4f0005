# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:17.745686
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷七十二
<pb:KR4f0005_WYG_350-1a>¶
欽定四庫全書¶
御製詩四集巻七十二¶
　古今體九十七首(庚子八/)¶
　　登鳳凰山澄觀臺作歌¶
鳳凰山今杭城外宋代却在禁苑中爾時偏安忘恢復¶
嬉逰泛索多行宫屢經兵燹率頹廢斷垣破礎猶或逢¶
乙酉之春南廵浙大吏綴景稍興工成事不説因亦聽¶
究之總覺欿於衷髙臺澄觀我所額江山勝攬豁心胸¶
<pb:KR4f0005_WYG_350-1b>¶
訝到水晶宫觀表(乙酉登澄/觀臺之句)昔年清興㑹以重吳興真¶
有子昂蹟罷徃恐妨桑與農(湖州有水晶宮古蹟即郡/城南樓也因趙孟頫溪上)¶
(玉樓樓上月清光合作水晶宫之詩得名孟頫并自號/水晶宫道人予舊題此臺以水晶宫相擬故附及之先)¶
(是地方大吏以湖州太湖漊港闗繋數郡水利臣民盼/望臨幸指示本欲允之前嵗秋浙閩總督楊景素入覲)¶
(以圖様呈進計程應多數日且聞縴道有礙農桑遂/罷其説而漊港之水利則令該督撫率屬妥為濬治)¶
　　寄題道塲山用蘇東坡逰道塲山何山詩韻¶
道塲何山本同麓或勝在頂(道塲/山)或在谷(何山見/一統志)東坡¶
詩熟我胸中每思勝處試託足餘杭西望白雲漫其下¶
<pb:KR4f0005_WYG_350-2a>¶
玉局曽逰盤儒傳何楷僧如訥俱成徃事付流湍省方¶
今嵗當春出要在民瘼咨前席頗聞吳興耕織勤梯田¶
寸地桑麻植(湖民素勤耕織而水鄉田土無多其藝桑/者起土培髙四靣種植寸地不遺聞縴道)¶
(所經不無有礙桑田/之處是以命罷廵蹕)縱懐螺黛與烟鬟欲往寧弗勞民¶
間以此竟罷命廵蹕寄題遥自鳳凰山蘇詩偶復和一¶
旦那論得全及得半望湖亭畔漫泐碑(道塲山頂有/望湖亭云)漊¶
港疏治廑顧嘆¶
　　題船室¶
<pb:KR4f0005_WYG_350-2b>¶
春秋十五閲流年新様重㸔室仿船(乙酉年地方/大吏新備者)真是¶
卧逰参水逝不妨戯論置山巔江湖俯䖏如堪泛星斗¶
近時若可搴咨爾封疆扈蹕者作舟應憶濟于川¶
　　御教塲口號¶
空説南朝詰武揚戎裝教習逮紅裝本無恢復中原志¶
留此真成是戯塲¶
　　燕雲嶺¶
梁時興建識涒灘十六年過此重(去/聲)觀為憶曩時兹掖¶
<pb:KR4f0005_WYG_350-3a>¶
輦愴然俯首祗餘嘆¶
　　敷文書院三疊舊作六韻¶
乆矣别書院重修時對文載咨爾多士何以稱(去/聲)尊君¶
值此興學際應思課讀勤虚車凛有戒實地鄙無聞雅¶
正原非飾清真不貴紛他年棟梁器兹日蒯菅羣¶
　　清漣寺觀魚四疊舊作韻¶
依舊清漣寺别來十載餘迅誠莊夢蝶知笑恵論(平/聲)魚¶
乍凭(去/聲)奩開鏡還欣檻倚裾泳㳺隨所適潛躍任其如¶
<pb:KR4f0005_WYG_350-3b>¶
物意㕘理趣新題接舊書鱗中足智者誰試釣竿歟¶
　　岳武穆祠¶
相過(平/聲)必紀詩忠勇實嘉之屈死夫何恨每生豈肯為¶
存心義有素報國志無移飛白曽觀諭由來情見辭(内/府)¶
(蔵宋髙宗付岳飛手勅云卿盛秋之際提兵按邉風霜/已寒征馭良苦如是别有事宜可宻奏來云云初無督)¶
(令恢復之語其願與金國/議和之意已隠然言外矣)¶
　　金鼓洞¶
深沉洞穴鎖巃嵸異響常因吼謖風武穆孤墳近其下¶
<pb:KR4f0005_WYG_350-4a>¶
至今金鼓氣猶雄¶
　　過棲霞嶺¶
嶺上多桃樹春來燦若霞過之適此日棲則付誰家那¶
禁溪流片(嶺下有水/名桃溪)即㸔林綴葩廻輿問僧紹(齊明僧/紹隠居)¶
(江南攝山後因/其宅為棲霞寺)南北定何差¶
　　紫雲洞¶
黄龍(洞/)帶左棲霞(嶺/)右牝洞居然據路中未可鳴鞭過¶
弗入春風坐似拂秋風¶
<pb:KR4f0005_WYG_350-4b>¶
　　黄龍洞¶
山陽迤邐至山隂古洞黄龍此重(去/聲)尋巒谷峭間歩由¶
迥竹松森處望延深依然石佛禮當靣何有金經悟入心¶
移自吳興慧開剏(見西/湖志)徒遥題句罷登臨(宋淳祐間有/僧慧開初説)¶
(法於吳興之黄龍山後卓錫於此洞因得名洞中石佛/髙二丈許相傳即慧開所鑿吳興雖有慧開古蹟今既)¶
(罷吳興之行/僅惟遥詠耳)¶
　　題宋製蘭亭硯¶
舊阬想出艧村湄圗作蘭亭修禊時韻事自來應入畫¶
<pb:KR4f0005_WYG_350-5a>¶
雅人端合有深思崇山峻嶺依然在視昔由今定不疑¶
欲告臨池摹帖者阿誰誠弗愧羲之¶
　　詠官窰三足洗¶
紫土陶成鐵足三寓言得一此中函易辭本契退蔵理¶
宋詔胡誇切事談(楓忩小&KR2213;載道君益八寳為九王初/寮草詔曰太極函三運神功於八索)¶
(可謂切/事云)¶
　　題漢玉璧¶
製傳自姬周稱謂率炎劉名實何常定完全喜尚留䕫¶
<pb:KR4f0005_WYG_350-5b>¶
紋圍外緻粟顆簇中稠庇䕃登嘉榖王孫寶有由¶
　　月(暮春上澣/)¶
魄影已過弦依依漾碧漣示虚中有實㡬望必將圎桃桞¶
争春夕笙歌息暮烟平湖景已好寧渠在秋天(平湖秋/月為西)¶
(湖十景/之一)¶
　　飛來峯四絶句¶
西天竺與東震旦大地三千一掌平宇宙以來便有此¶
寧資慧理始傳名¶
<pb:KR4f0005_WYG_350-6a>¶
&KR0785;瓏峯裏﨑嶇棧熟路之中展歩尋以世語形容弗得¶
虛空體現妙明心¶
嵌巖梵像無央數聞説鐫成自大元(西湖逰覽志云壁/間布鐫佛像皆六)¶
(代遺蹟而傳聞以為元梵僧札穆揚拉勒第所鑿札穆/揚拉勒第發掘南宋陵寢且以貪滛獲罪其過惡固多)¶
(葢由元季祖縱梵僧所致至鑿佛石巖其善緣亦/不可沒也札穆揚拉勒第舊作楊璉真伽今譯改)福業¶
禍因齊置却景増萬古䕶祗園¶
岰㠡竒峯烘翠烟緩尋詭徑意祺然閲兹常住威光裏¶
弹指頃過十六年¶
<pb:KR4f0005_WYG_350-6b>¶
　　題靈隠寺¶
靈隠易雲林¶
奎章嵗月深(寺舊名靈隠額即皇祖南廵時/易名雲林寺        御書也)名從工部¶
借詩憶考功吟詎必頻賡韻那無一寫心偷閒成五字¶
佳境向前尋¶
　　四和¶
皇祖靈隠寺詩韻¶
峯入飛來路&KR0785;瓏復﨑峨即㸔佛宇富應識¶
<pb:KR4f0005_WYG_350-7a>¶
祖恩多春物鬯階卉山雲潤壁蘿豈期十五載仍此一相過¶
　　韜光菴¶
靈隠暢清逰曲徑西北向翠雲入叢篁赤城盤疊嶂尋¶
幽極蓊翳造端乃宏曠近山逺者湖縱横歸一望竺菴¶
名韜光其義藴無量衣錦復尚絅儒佛豈殊狀¶
　　韜光菴再疊舊作韻¶
重尋幽谷入筠林歩歩非塵得得深佛宇不期行以到¶
詩情相與酌而斟松聲泉韻近宜聽山色湖光逺豁襟¶
<pb:KR4f0005_WYG_350-7b>¶
此是天龍一指䖏去來今那覔從心¶
　　逰普圎院¶
永福資嚴屢易號兹仍溯始普圓稱峯標石筍陵雲獨¶
泉冽金沙落磵層蘇(子/瞻)趙(閲/道)逰蹤尋已冺屠(隆/)徐(𢎞/基)題¶
額見何曽重㸔修葺供吟眺未識予心益愧増¶
　按此院開山於劉宋元嘉時至石晉天福間顔為普¶
　圎院又名資巖南宋咸淳間改為永福寺資巖無所¶
　取義寺何資於山巖乎意謂西湖志誤書嚴為巖遂¶
<pb:KR4f0005_WYG_350-8a>¶
　以訛傳訛耳盖父謂之嚴君作寺者必因資其父之¶
　㝠福遂以資嚴名寺耳且雷峯塔下别有顯嚴院亦¶
　即作寺者取顯揚其親之義足為資嚴誤巖之証雖¶
　梵書有莊嚴之語但单書嚴則不成文佛以慈為本¶
　無所用嚴也因為訂正並識於此¶
　　杭州唘蹕廻鑾之作¶
勝逰亦戒泥留情適可言旋唘蹕旌九日快晴一夜雨¶
㡬章清詠二編成(南廵詩率以三本書之自京起程為/一本自入江南至西湖逰畢為一本)¶
<pb:KR4f0005_WYG_350-8b>¶
(今自杭州廻鑾則/第三本之首篇矣)山明水秀誠欣我蠶事農功恐誤氓¶
籌度柴塘教易石(入浙江境即先至海寜閲視塘工見/繞城石塘内有工二十餘丈及杭城)¶
(東老鹽倉䖏有柴塘四千二百餘丈雖現尚完整然究/不如石塘之鞏固命督撫據實勘估改建石塘俾濱海)¶
(羣黎永享安恬以副子先事豫籌保/愛元元之意斯實廵浙第一要務也)保民計不負兹行¶
　　雨(三月十/三日)¶
南國多逢雨時晴是此春(江浙素多春雨今嵗自入江/南境即時雨優霑至蘇州乃)¶
(晴將及旬入浙境復得優澤至杭州又晴將及旬兹扵/啟蹕廻鑾前夕復被渥霖至今日卓午方止傍晚遂快)¶
(晴/)優霑已盈尺及節正依旬佳䖏罷逰豫良田起墾畇¶
<pb:KR4f0005_WYG_350-9a>¶
更因望齊冀渥澤可叨均¶
　　即事¶
田望春膏蠶望晴若晹若雨鮮兼并時逢今嵗邁廵值¶
心為此邦慶幸生即㸔老愉而㓜忭絶勝桞媚及花明¶
是應翠蹕言旋矣莫誤民間織與耕¶
　　題木刻屏¶
税駕登臺鶴去翩採芝來者石橋邉壺中總是烟霞侣¶
名姓何須問列仙¶
<pb:KR4f0005_WYG_350-9b>¶
　　　右壺天薈景¶
水亭四面俯鯨波宛轉虹橋少客過小艇艤來有魚賣¶
晩風正好煞漁簑¶
　　　右虹橋晩艤¶
有樹槎枒有石稜層臺入影鏡光澄大家氣韻雖工寫¶
似此分明若箇能¶
　　　右鏡閣秋澄¶
　　晴¶
<pb:KR4f0005_WYG_350-10a>¶
春雨既優渥春晴亦載陽苗而秀滋麥柔以穉宜桑川¶
路徐輕櫓陌谿出懿筐勤劬逮婦子誰曰樂江鄉¶
　　嘉興道中作¶
去時桑葉未抽齊返棹桑隂緑覆低正是蠶忙此郷最¶
未宜歸舫更教稽¶
填潭積土有諧傳(茶禪寺吳越時為保安院宋改景徳/禪寺又名三塔寺壬午南廵時賜今)¶
(名相傳寺基為潭不利行舟來往唐僧行雲填/土起塔鎮之因以名寺土人相沿之説如此)三塔而¶
今尚峙然僧侣向曾乞題額與名遂舉趙州禪¶
<pb:KR4f0005_WYG_350-10b>¶
龍井昨纔述橋事嘉禾今復識堂名(蘇軾訪文長老嘗/三過湖上汲水烹)¶
(茶復人建堂因以三/過名之在府城西南)再斯可矣三仍再玉局居然未忘¶
情¶
已收宿雨烟未泮寫景傳神更詠詩今日晴明異名實¶
直教舟過恐程遲¶
　　迴蹕至蘇州即事有詠¶
舟艤鞍憑路不賖(迴蹕至蘇即艤舟由葑/門按轡入城路較近便)扶擕瞻弗禁¶
喧嘩廿朝曰别本非别四海為家即是家信宿駐鑾憩¶
<pb:KR4f0005_WYG_350-11a>¶
扈從片時摛藻詠清嘉豈無餘意因民戀政務程期肯¶
或差(計程至江寜即應閲兵試獻賦諸生又鍾山謁明/陵徐州則閲黄河到京後又有殿試散館朝考引)¶
(見諸務并民情北郊大典均定有日期難/以改易雖    依戀欲多留數日不得也)¶
　　三賢堂三疊髙啟韻¶
李迪昔摛詞扵蘇頌三賢後來有髙啟五字繼芳傳在¶
蘇斯言蘇能無賡韻連櫟陽以疾辭姑胥以疾痊焚香¶
掃地坐顧(况/)劉(禹/錫)同登仙(右詠韋/應物)自杭分司蘇一水下¶
碧川出汙而不染有如濯清蓮(右詠白/居易)夢得號二王挟¶
<pb:KR4f0005_WYG_350-11b>¶
邪勢利牽治郡乃課最頗稱救晚年(右詠劉/禹錫)至今留堂¶
名名亦如雲烟讀史能㡬人㡬復知媸妍即境考遺蹟¶
亦足薌文筵善善欲其長棄短吟斯篇¶
　　髙義園¶
七百餘年地天平尚范家林泉寧彼愛景概致予嘉樹¶
即交讓樹花為能忍花舜之徒是矣循路喜無差¶
　　題髙義園蔵范仲淹書伯夷頌疊前韻¶
聖之清乃伯夷也小范原為任者流可識頌書聊寓意¶
<pb:KR4f0005_WYG_350-12a>¶
應知記作未忘憂(謂仲淹岳/陽樓記)重㸔真蹟惟增快世守家¶
聲信弗羞秦(檜/)賈(似/道)富(弼/)文(彦/博)胥鑒賞今思未是集狐¶
裘(伯夷頌自宋及今題跋頗多甚至秦檜賈似道亦厠/名其上與富弼文彦博並列實為賢奸相混未可謂)¶
(以類相聚如/集腋成裘也)¶
　　白雲泉五疊白樂天韻¶
白雲復此俯巖泉聊趁春逰片刻閒一十六年消底事¶
淙淙好在滴其間¶
　　題龍門三疊髙唘韻¶
<pb:KR4f0005_WYG_350-12b>¶
天平之龍門不知誰留蹟青邱已題句五字拈明白雄¶
峯走若怒到此忽雙劈曽無浪瀉河但有月湧夕訝此¶
金閻郡移彼底柱石千年古蘿薜蒼縈復翠積向曽一¶
渉吟十五春秋隔重來乃熟路何妨詭蹊窄曲鍼嫌磁¶
石腐芥棄虎魄一經髙氏詠秀色生巖壁把筆擬欲罷¶
其如興偏激遐思唘之事未忘情㸃額向謂徳潛勝年¶
老登仙籍(壬午題龍門詩云何一謂真龍還削神仙籍/徳潛大勝之老作金門客意以徳潛晚受恩)¶
(遇得全末路盖勝於唘之㸃額乃因徐述䕫/詩序事發敗名身後實深負向時期許也)言行不相¶
<pb:KR4f0005_WYG_350-13a>¶
符空負李膺客¶
　　詠雕漆洗桐筆筒¶
桐乳汚桐意弗甘課童為浴汲清潭癖痴頗似𥞇中散¶
好潔嬴他七不堪¶
　　上方山楞伽寺¶
上方結精藍自因境清静金仙所宜居開士所宜領而¶
何起樓臺用以供玩景前度葢已然重來益修整小坐¶
意為恧豈合方之省雖云弗勞民却近逰觀逞質諸兩¶
<pb:KR4f0005_WYG_350-13b>¶
足尊亦恐弗相肯¶
　　石湖八絶句再疊王寵題周臣畫箑頭韻¶
别乆斯當意切憐石湖烟景宛如前畫屏静展翠濯雨¶
玉鏡平拖朗暎天¶
東村筆趣足風流氣韻兼之若動浮山靄欲開下歸鶴¶
湖波㸃破起飛鷗¶
㕘政當年别業開詎知今日有樓臺前番乙酉今庚子¶
㸃綴嫌他備兩迴¶
<pb:KR4f0005_WYG_350-14a>¶
雅宜七字似天成題箑風生動摇(去/聲)輕即境即詩相印¶
證不差些子是神情¶
風和日麗颺㳺絲歩輦徐教畫裏移喚雨隔林聽鳩婦¶
闖波躍藻出魚兒¶
峡瀑淙池半畆强鐫題兩字勢飛翔(海潮菴後石池半/畆鐫題石湖兩字)¶
(於壁上石湖之名葢始於此/非謂山前連太湖之湖也)不知者謂太湖尾錯把行¶
春借作梁¶
鳴鞭問景向城歸(由石湖還蘇城䇿/騎可逹不必棹舟)不必牙檣引纜絲¶
<pb:KR4f0005_WYG_350-14b>¶
西望靈巖山頂寺祗餘塔影挿雲微¶
室豈維摩天雨花興闌歸路踏平沙最憐接踵駢肩者¶
翹首歡心仰翠華¶
　　題玉鏤石湖景盃(倣明製犀角/盃式為之)¶
玉石子如犀角材鏤盃明製試摹哉上方山頂楞伽寺¶
憶我其間得句迴¶
　　題明人西山勝景書畫合璧冊¶
乆貯西山勝境圗來廵一一證無殊踞湖風景依然好¶
<pb:KR4f0005_WYG_350-15a>¶
拈句人慙尚故吾¶
　　　右劉珏踞湖山¶
上方一帶皆臨水浸入青山影漾流茶磨如詢何代始¶
依稀鴻漸與名留¶
　　　右沈周茶磨嶼¶
横山移郭號稱新可識稱新者古人祗有青帘與白屋¶
閲他千載幻和真¶
　　　右沈周新郭¶
<pb:KR4f0005_WYG_350-15b>¶
石室罪除勾踐纔西施猶自寵蘇臺那知暮樂朝歡裏¶
已自横塘有越來¶
　　　右唐寅越來溪¶
横亘溪湖夾鏡連兩頭桃桞鬭春烟十餘年别夫何異¶
只覺民情越懇前¶
　　　右唐寅行春橋¶
越來溪上跨長橋傳説當年建傅潮何必&KR0052;行始留句¶
愛他語叶稼之饒¶
<pb:KR4f0005_WYG_350-16a>¶
　　　右唐寅饒稼橋¶
横築塘㸔南北排分流東出望無涯臨風欲擬郊寒句¶
恐匪行春育物懐¶
　　　右文徵明横塘¶
水濶峯髙静絶塵題尋舊句景吟新范家参政雖留號¶
不啻江湖放浪人¶
　　　右文徴明石湖¶
春日桃花滿塢披六如圗尚有遺詩長歌擬仿樂天白¶
<pb:KR4f0005_WYG_350-16b>¶
白俗謂他俗過之(桃花塢為唐寅舊居寅自題桃花菴/長歌其意欲仿香山然香山詩昔人)¶
(即有白俗之譏若寅詩/則更俗而近於俚矣)¶
　　　右陳淳桃花塢¶
治平居北紫薇南接以長橋卧碧潭五歩行㸔風景異¶
山隂何異鏡中涵¶
　　　右陳淳紫薇村¶
　　以王紱溪山漁隠圗賜惠山寺弆珍以償竹罏四¶
　　　圗回祿之失詩以誌事¶
<pb:KR4f0005_WYG_350-17a>¶
四圗回祿雖分補(竹罏王紱等四圗既燬因為補寫首/卷而命皇六子及都統𢎞旿侍郎董)¶
(誥分寫二三四巻雖詩畫依前而氣韻非/昔乃復檢石渠所弆王紱畫巻郵寄賜之)氣韻終嫌似¶
舊難爰命石渠出真蹟俾蔵僧舍作竒觀幸兼跋語存¶
原博(惠山王紱竹罏巻有吳寛題跋今石渠寶笈所弆/王紱溪山漁隠圖亦有吳寛跋語稱其詩畫並臻)¶
(妙境與竹罏圗筆墨絶肖欵識依然賜/蔵山寺俾還舊觀庶為名藍復増韻事)一例長圗寫孟¶
端試問恵山白足者可猶飲恨有司官¶
　　漪瀾堂再疊前韻¶
玉局當年題此堂重來試閲鏡中光過眸嵗月真無住¶
<pb:KR4f0005_WYG_350-17b>¶
漪面波瀾亦有章繞砌不妨任清濁隨流那復計圎方¶
促成七字言旋蹕恐就瞻民候乆長¶
　　若氷洞¶
流出為池方與圎溯源氷洞得淙泉濯清因識具深義¶
六一成之含地天¶
　　賦得春日載陽(得風字八韻/㑹試題)¶
姑洗律方應大梁㑹並同陸東行麗日臺上報㴞風條¶
鬯陽初發暄和氣正融辭冬逺嚴栗迎夏近厖鴻勾出¶
<pb:KR4f0005_WYG_350-18a>¶
萌都逹桞昏斗曉中陌㸔柔葉柘庭有始華桐旋(去/聲)旋¶
花甎影遲遲蓮漏筩皆春欣與物益切執規衷¶
　　雨(三月二/十日)¶
旋蹕舟行正值閒吳雲宻羃逺峯鬟巧其晴寄江天外¶
沃朕心滋麥隴間䛕頌猒聞娱上下恵鮮益切憫惸鰥¶
溟濛中裏敲吟罷迴望九龍失却山¶
　　劍井¶
公子延陵冡暨陽訛因觧劍正何妨笑他輿地傳仙蹟¶
<pb:KR4f0005_WYG_350-18b>¶
拜相讕稱井吐光¶
　按劍井在武進縣東南二十里其初得名或因季子¶
　有為徐君觧劔繫冡樹事而延陵有季子冡在暨陽¶
　卿毗陵劔井即以此附㑹傳訛亦尚有說乃輿地紀¶
　勝則稱劔井為葛仙翁駐馬之地郡人有拜樞相擢¶
　大魁者皆先一嵗瑞氣氛氲升騰累日邑宰陸元光¶
　立石紀之云云其説益復支離去真彌逺凡紀載所¶
　傳事蹟失實難以盡信每有類是者因於此詩及之¶
<pb:KR4f0005_WYG_350-19a>¶
　　聞京師得雨詩以誌慰¶
翼旦西湖唘蹕旋(扵三月十三日自杭州唘/蹕迴鑾此謂十二日也)宻雲終日¶
閣霏烟那知移作京畿雨(在京王大臣奏報十二日寅/刻兩甚濛宻已刻後時落時)¶
(住至晚方止入土二寸有/餘於二麥大田實有禆益)繼被深滋江國田(十三日杭/州回蹕前)¶
(夕即兩自宵及旦至午方/止雨勢葢自北而南云)地隔三千郵報至澤霑二麥¶
隴苖芊既欣略惜欠優渥望蜀予心自昔然¶
　　舟過揚子至金山駐蹕作¶
廵鑾将次至金陵一宿程留浮玉仍(向幸江寧自丹陽/城霞閣舟行過揚)¶
<pb:KR4f0005_WYG_350-19b>¶
(子江駐金山一宿次日渡/江遵陸駐龍潭兹仍其例)風順而平送舟速江恬以¶
静不波興佈隂樹葉餞春張(去/聲)似繪山花望夏増拱讀¶
穹碑今溯¶
昔(金山寺恭□&KR0882;予皇祖御製奉/山碑記辛未    亦製有恭奉)　　(皇太后駕臨金/聖母駕臨金山)¶
(之記今風景如舊而觸/目縈懐祗增感愴耳)無心問景慽難勝¶
　　山東廵撫國㤗河南廵撫榮柱各報得雨詩以誌¶
　　　慰用三月十三日雨韻¶
駐鑾晴及節(駐杭州晴/将及旬)迴蹕雨霑春先後連四省(浙江/於迴)¶
<pb:KR4f0005_WYG_350-20a>¶
(蹕前夕及次日得兩在京王大臣奏報扵三月十二日/京師得雨二寸餘兹國㤗奏報山東於十一十二兩日)¶
(濟南等八府濟寧等二州普被春膏自三四寸至五六/寸不等榮柱奏報河南於十一日自晝及夜甘&KR0584;優渥)¶
(四野深透十二日兩勢/未止雲氣甚廣云云)渥優總上旬麥麰資粒實禾黍¶
起耕耘所幸殷勤望(十三日杭州迴蹕兩詩云更因望/齊冀渥澤可叨均今果據山東河)¶
(南同日奏至惟直𨽻尚未報到/想近在鄰疆自可均叨渥澤)誠叨被澤均¶
　　讀杜詩口占得句¶
昨日之昨去難追今日之今無駐時百年之來迅若斯¶
由今視昔何須悲杜老豈重讀杜詩然而杜老原在兹¶
<pb:KR4f0005_WYG_350-20b>¶
顧兹弗捨眷戀迷不值一噱誠堪嗤¶
　　題漢玉赤刀¶
赤刀有赤仍餘白式仿姬家製實劉作佩何殊戒急緩¶
取裁兼用濟剛柔緬思大訓還堪厠隠懼太阿莫倒投¶
設使羊脂割以正笑他蒿目可分不¶
　　句容道中作¶
遵陸大江邊衢平直似弦所欣宜北馬乃覺勝南舡麥¶
穂秀將實菜花開以全三茅曽不問我意匪求仙¶
<pb:KR4f0005_WYG_350-21a>¶
　　雨(三月二/十四日)¶
駐鑾見雨落作觧聽雷鳴真是如人意自然宜物情飛¶
簷垂瀑響虚砌受盆傾仍有非常願願兹逹帝京(三月/十二)¶
(日京師得雨二寸/餘未似此優渥也)¶
　　晴用前詩韻¶
渥雨入宵止庭柯乾鵲鳴利秧浸稻種飽穂喜麰情塵¶
静沿峯轉谿喧赴澗傾棲霞喜停蹕指日到南京(於棲/霞信)¶
(宿駐蹕擬廿/六日至江寧)¶
<pb:KR4f0005_WYG_350-21b>¶
　　慧居寺疊乙酉韻¶
精藍據向陽熟路到曽常風静乃旛動禪圎而戒方寺¶
原超下界僧自富齋糧試問出塵地可真選佛塲愛他¶
别室迥却盡納山光¶
賜額慧居改(寺本名隆昌在寶華山梁僧寶誌駐錫於/此    聖祖南巡    勅改慧居寺)¶
(賜御/書額)千秋名永揚¶
　　駐棲霞行宫即事有詠¶
於斯有宿因心鏡兩無塵樹色自太古山花又好春壼¶
<pb:KR4f0005_WYG_350-22a>¶
中仰天鏡座底俯泉紳一瞬十六載今來忽七旬¶
　　題棲霞十景¶
長江為帶白山襟攝養寧因藥草尋㓜挈老扶鋪蹕路¶
惬予一十六年心¶
　　　右棲霞山¶
行宫之内最髙䖏高處得泉他鮮同滙作清池鑑毛髮¶
諸峯圍印影玲瓏¶
　　　右玲峯池¶
<pb:KR4f0005_WYG_350-22b>¶
竪峯萬古矗嶔嵜髙閣仍兹偶對之太白香罏詠瀑布¶
一時日照想然疑¶
　　　右紫峯閣¶
過眼浮光迅若馳重兹書舍萬松披山房設果刮目待¶
猶昔人哉慙自知¶
　　　右萬松山房¶
入自蒙茸得以深豁然開處見天心天心原在人心裏¶
應向聖經章句尋¶
<pb:KR4f0005_WYG_350-23a>¶
　　　右天開岩¶
尋幽最喜得居宜逺郤俗塵引静思雅合付之僧紹軰¶
千乗萬騎此何為¶
　　　右幽居菴¶
詭峯摇刖復㟏岈鋪谷傾崖蹙浪花是水胡然今不濕¶
山靈直欲傲江巴¶
　　　右疊浪崖¶
一泓無滓印空澄山脚泉歕珠顆砯憑攬不殊昔年况¶
<pb:KR4f0005_WYG_350-23b>¶
剔疏猶憶尹家曽(江總攝山棲霞寺碑稱尹先生記曰/山多草藥可以攝養故以攝為名云)¶
(云此泉復經前督臣尹繼善/疏剔亦今古因綠適相同耳)¶
　　　右珍珠泉¶
橋以虹稱溪以鏡藉來幻喻却成真因思世上號真者¶
何一而非幻所因¶
　　　右彩虹明鏡¶
闍黎公案底須刪又見巖雲佈徳山空也色乎難著語¶
彼英英者袛閒閒¶
<pb:KR4f0005_WYG_350-24a>¶
　　　右徳雲庵¶
　　登最髙峯作歌¶
總斯一攝山巒壑派分夥而皆朝宗頂如佛螺髻妥凌¶
晨肩輿陟紫峯(閣/)萬松(山/房)幽居(菴/)循徑從竒松詭石太¶
古踪槎枒詰曲披䝉茸豁然開朗神心㤗是乃造極髙¶
之最落星以為襟長江以為帶攝兮無所不包含小㦲¶
採藥養生談是時天風拂嶃嵒峭寒切體旃衣添牛頭¶
一帶俯視南此為足底彼峯尖孰能乗天風駕鸞驂消¶
<pb:KR4f0005_WYG_350-24b>¶
萬慮於華巖六朝徃蹟誠其纎¶
　　白乳泉試茶亭用皇甫曽送陸鴻漸棲霞寺採茶¶
　　　詩韻¶
石壁𨽻書六嵗乆莓苔生(見明盛時㤗攝山志即/白乳泉試茶亭六字)適自¶
髙峯降遂緣曲棧行小憩笠亭幽慢試雲竇清曽羽茗¶
蹟邈兹復傳其聲¶
　　題太古堂¶
就山以搆堂堂豈如山乆斯堂固今為山實太古有居¶
<pb:KR4f0005_WYG_350-25a>¶
然堂占之寧渠非享帚名山意若云復乆待可否¶
　　武夷一曲精廬¶
言勝彼以山是獨勝以水水亦非浩瀚一曲斯足矣渒¶
&KR0008;挂崖口澴瀯圍砌齒武夷我豈見想或有同此因思¶
世間物何莫非名擬¶
　　春雨山房對雨¶
山房號春雨昨至乃晴明適自山逰回山雲四面迎徐¶
霏乍急陣簷泉遂霔聲峯姿及樹態隠現萬變生珠簾¶
<pb:KR4f0005_WYG_350-25b>¶
垂八忩鳳笙奏六霙把筆坐山房佳哉善循名既云踐¶
其實便可以時晴¶
　　晴¶
快雨復時晴潤暄欣適平行宫背北麓曉駕指南京廵¶
狩巡所守觀民觀我生幸逢諸事吉惟益凛持盈¶
　按觀九五之象朱子注之曰人君觀已所行不但一¶
　身之得失又當觀民之善否以自省察如是則君與¶
　民為二非一體而自省察之語亦屬引而不發以余¶
<pb:KR4f0005_WYG_350-26a>¶
　論之君與民本一體民心之向背宜觀也民風之善¶
　惡宜觀也民生之治亂宜觀也是此三者皆觀民之¶
　要而其餘宜觀者不可屈指數然此三觀皆應觀已¶
　之所行有以致之若曰觀已之得失又觀民之善否¶
　是朱子所謂話成兩橛而非一體矣因用象語故闡¶
　其義如此¶
　　燕子磯即景¶
巖徑度輿輕塵消泥不生暢觀縁造極快意是新晴栁¶
<pb:KR4f0005_WYG_350-26b>¶
絮殷勤舞山禽自在鳴長江静風浪來徃任舟行¶
　　逰觀音山永濟寺¶
一帶山崖依大江棲崖蕭寺若吳艭下臨無地意無住¶
上睇得空心得降何必孤舟錬鐵鎖(俗稱鍼鎖/鍊孤舟)恰如破¶
浪挂筠䉶普門明示法惟識(三界惟心萬法惟識又惟/識故聲色摐擬出指月錄)¶
即境何妨聲色摐¶
　¶
御製詩四集巻七十二¶
