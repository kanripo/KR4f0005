# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:17.708862
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷七十一
<pb:KR4f0005_WYG_350-1a>¶
欽定四庫全書¶
御製詩四集巻七十一¶
　古今體八十三首(庚子七/)¶
　　閲武¶
祖制真垂逺杭州駐八旗¶
鴻猷惟慎矣武備可踈之既練仍應閲雖安不忘(去/聲)危¶
未曽御弧矢(弓矢為我朝勞凡家法即位以來每率侍/衛等較射習    閲武必親御弧矢示衆)¶
(自壬午年臂痛雖馬射如故而罷歩射/者十餘年矣每追憶前事不覺悵然)臂病乆慙斯¶
<pb:KR4f0005_WYG_350-1b>¶
　　昭慶寺¶
欲駐西湖蹕先從北岸游過堤門便入憶昔水同流如¶
是金仙禮無須貝帙搜閒忩五字詠靜室一茶留春到¶
松恒古風來竹亦秋前題石碑泐不忍更凝眸(壬午詩/有)¶
(慈慶喜恒/昭之句)¶
　　大佛寺題句¶
黄龍洞及此皆鐫石佛像彼乃慧開修(南宋/僧)此實思淨¶
剏(叶僧北/宋)言蹟固已古靣相直逾丈在此不在彼大佛¶
<pb:KR4f0005_WYG_350-2a>¶
斯非爽雖然經有云色見聲求枉則我兹所詠去道逺¶
霄壤¶
　　葛嶺¶
葛嶺向曽逺望之兹來親陟笑何為梯山架壑羅樓閣¶
傍竹依松奏管絲遺跡空傳蘇守詠仙踪那辨葛翁祠¶
殊吾觀海省方意弗為(去/聲)嘉斯實慚(去/聲)斯¶
　　初陽臺¶
初陽臺據葛嶺巔海日升時可憑眺雲棧峻挺費攀登¶
<pb:KR4f0005_WYG_350-2b>¶
四度來巡初未到(臺據髙峻前四次南巡俱未躋陟兹/大吏以便途為修治其事已成蹔登)¶
(攬勝然實慙/愧不當矣)即今斫莽窮丹梯肩輿曽不勞陟躋吸華¶
原鄙求仙術摛藻猶深責已思¶
　　參寥泉用宋韓淲韻¶
髯翁所名泉坐聽泉韻清爾時緬談禪有情還無情仍¶
此澄澄色不斷泠泠聲色聲胥幻縁名何足重輕不必¶
更言汲聊賞水木明即此寥天一吾更懐莊生¶
　　夀星院四景用蘇東坡韻¶
<pb:KR4f0005_WYG_350-3a>¶
寒是竹聲籟拂扉碧是竹色粗輪圍髯翁曽此一憇息¶
綸巾還著鶴氅衣(此句&KR1357;括/東坡語)色空與翁本無體爾時逸¶
興應遄飛而何有識前生事(西湖遊覽志載東坡守杭/日入門即悟前身曽到歴)¶
(言院後殿閣及山石之名無一遺謬云/云蓋偶然遊戯妄語非實有其事也)是謂刻帖徒増¶
肥¶
　　　右寒碧軒¶
試問靈山泉有無一杯宛爾覩兹夫由來度在汝邊耳¶
笑晉髙僧尚見盂¶
<pb:KR4f0005_WYG_350-3b>¶
　　　右杯泉¶
止捨樂斯定觀離苦自寧語雖傳白業理亦契黄庭二¶
水(江湖逺近之景/登覽皆在目前)常分碧雙峯(南/北)不斷青弗同蘇所悟¶
却似列之冷¶
　　　右觀臺¶
玉局真稱箇裏人興酣吟筆掃千軍偶然賡韻促歸轡¶
佳處留連戒在君¶
　　　右此君軒¶
<pb:KR4f0005_WYG_350-4a>¶
　　瑪瑙寺有詠¶
葛嶺之麓下寺稱瑪瑙云増華為結構飾美太殷勤商¶
力彼民力(寺在葛嶺下増飾頗華美詢之大吏云浙商/捐修然商力亦民力以此誇靡求勝轉不惬)¶
(余懐/耳)求欣吾不欣率多弗顧去方寸愧思紛¶
　　題放鶴亭¶
山隂為訪隠君墳放鶴亭存舊所聞宇宙一籠何有去¶
和(去/聲)鳴萬古亦堪欣鄙他明逺曽為賦祗此先生可作¶
羣笑我山莊偶曽倣(避暑山莊有亭亦以/放鶴名之向曽題詠)不同道也愧¶
<pb:KR4f0005_WYG_350-4b>¶
云云¶
　　吟香别業¶
本是勾留處(是處本故督臣范承謨别業/名勾留處自修葺後改今名)後易吟香所¶
吟香豈其時田田未鋪渚白句邈以清范業頽已乆(叶/)¶
葺修因大吏向亦詠之屢循名欲責實不免意為憮¶
　　詣聖因寺瞻禮¶
皇祖神御殿¶
南巡昔嵗駐西湖¶
<pb:KR4f0005_WYG_350-5a>¶
神御爰留敬謁趨詎是¶
聖情在遊攬都縁民莫切¶
訏謨閲年十五兹重仰歴世百千頼¶
永圖䝉業而安勵無忝持盈䖍鞏益䕫吾¶
　　四題西湖行宫八景¶
　　　四照亭¶
孤山勝處舊行宫髙下亭臺致不同獨喜¶
奎章留額梠萬方民物¶
<pb:KR4f0005_WYG_350-5b>¶
照臨中¶
　　　竹凉處¶
猗猗夾徑矗叢篁容裔烟光接水光我是萬㡬無暇者¶
那能九夏此乗凉¶
　　　緑雲逕¶
孤山山脊自成蹊夾逕深林望若迷怪底行來衣履潤¶
披雲尋緑藹凄凄¶
　　　瞰碧樓¶
<pb:KR4f0005_WYG_350-6a>¶
何必起樓嗤背山明湖當靣挹披間靜中忙笑搜吟者¶
豈若水天上下閒¶
　　　貯月泉¶
一泓玉乳貯山根印就銀蟾若可捫佈景問誰得竒想¶
依稀猶道是江村(聖因寺行宫後園相傳為/康熙年間髙士竒所建)¶
　　　鷲香庭¶
春來新發葉飄蕭縱未花時花意標移得考功竺菴句¶
天香鷲嶺豈其遥¶
<pb:KR4f0005_WYG_350-6b>¶
　　　領要閣¶
山環湖靣鏡光開應接真教無暇哉設使弗能領要者¶
隨他物轉豈如來¶
　　　玉蘭堂¶
玉蘭仍自峙堂邊香色無雙總淨娟十五年前侍¶
賞處不堪迴首意悽然¶
　　題西湖十景四疊舊作韻¶
　　　蘇堤春曉¶
<pb:KR4f0005_WYG_350-7a>¶
千古長堤祗姓蘇牧民絜矩意殷吾春風十五重經靣¶
摘句能無愧此湖¶
　　　桞浪聞鶯¶
聲中(去/聲)絲而復中金聞聲難覔見於深聖湖浪接柔條¶
浪暖勝北方早鎖林(北方此時桞方佈/葉林陰未鎖也)¶
　　　花港觀魚¶
惠莊空論知與否魚樂由來在港花大輅椎輪原即此¶
玉泉踵事笑増華(西湖新増之十八/景中有玉泉觀魚)¶
<pb:KR4f0005_WYG_350-7b>¶
　　　曲院風荷¶
風荷新牓易荷風曲院嫌他醉頰紅(地本南宋之麴院/而多荷故有麴院)¶
(荷風之名康熙己夘荷風皇祖御/題額易麴院為曲院    為風荷)言景文山趣真好(李/羣)¶
(玉詩風荷/珠露傾)論名夏帝惡還同¶
　　　雙峰插雲¶
倒影雙峯儼若垂浮雲一片兩頭披武夷縮地為明聖¶
不異虹橋讌客時¶
　　　雷峯夕照¶
<pb:KR4f0005_WYG_350-8a>¶
半存窣堵浄慈北乆矣羶薌夕照名影入玲瓏光上下¶
當年想像八忩横¶
　　　三潭印月¶
圍印千秋滿半輪前三三即後三身我來不見潭中影¶
省辯非因與是因¶
　　　平湖秋月¶
平湖新水碧于油蘸入堤楊縷縷柔底更春秋較其月¶
㡬曽宵景一憑流¶
<pb:KR4f0005_WYG_350-8b>¶
　　　南屏晩鐘¶
㡬暇搜㝠對硯屏霜鐘送響一聲聲鬢霜已改十年貎¶
醒耳清音卒未更¶
　　　斷橋殘雪¶
十景吟成興有餘斷橋無雪雪原如即看四字題名處¶
三白何殊罨翠輿¶
　　再題林逋詩帖巻四疊前韻¶
不到西湖十五載物景民情在心曲重來情景未殊前¶
<pb:KR4f0005_WYG_350-9a>¶
祗覺鬢霜異前緑乘閒試歩孤山隂一泓碧水浸羣玉¶
其間知有處士墳無神道碑已絶俗依然梅樹䕶墓門¶
千秋地下安漆燭樂飢樂道趣有餘廿年城市不及足¶
向題三詩和蘇韻真蹟不厭韓畫肉繼得二札仍疊吟¶
更識沈作先我録(向曽三用蘇軾韻題林逋詩帖巻繼/得和靖二札冊有沈周用蘇韻題其)¶
(後余亦仍疊韻題之兹南巡至浙江卷冊/並擕行篋展對印證因四疊韻題識嵗月)攜來巻冊相¶
印證朗誦那藉招隠曲徘徊半晌命歸輿掃塵跡動清¶
風竹竹風拂徑菜花黄雖弗柴桑亦疑菊¶
<pb:KR4f0005_WYG_350-9b>¶
　　詠和闐玉妻梅子鶴圖小屏¶
孤山處士勝蜀客不上君王封禪書試向白駒章句覔¶
其人非玉更誰如¶
　　孤山後寫望用林逋韻¶
烟波疑是又疑非縱目春山立夕暉隂嶺候寒披料峭¶
墓門樹古辨依微梅如致恨開而落鶴未忘情駐不飛¶
偶爾閒吟懐逸士憂勞人也促輿歸¶
　　杭州孤山寺再用張祜詩韻¶
<pb:KR4f0005_WYG_350-10a>¶
雙峯連逺岑一島入湖心不見當年寺徒吟今寸陰葺¶
修較已富俯仰恧滋深吾意詎斯在在乎彼總林¶
　　題陸宣公祠¶
最勝宋家地獨祠唐代臣千秋具公論五字表時巡急¶
用緩斯舍親虚疎是真始終信盧杞徳廟果癡人¶
　　六一泉用韓淲韻¶
偶閲韓淲集其名曰澗泉中有詠六一邈然懐昔賢將¶
謂崖石際或有緑字鐫尋之乃乆無徒以鈔本傳我適¶
<pb:KR4f0005_WYG_350-10b>¶
憑清冷思賡韓韻連及考其跡冺把筆増茫然陵谷雖¶
屢變六一名不遷佛宫與禁苑(見韓/詩)何異觀雲烟笑而¶
弗廻顧佳境且問前¶
　　題述古堂¶
畺吏無端述古為柏堂竹閣重(去/聲)成之柏難更見撑雙¶
榦竹易移栽近萬枝㸃綴却嫌非樸素徘徊祗覺惹嗟¶
咨宋蘇唐白溯而上未必二人首肯斯¶
　　柏堂三疊蘇東坡韻¶
<pb:KR4f0005_WYG_350-11a>¶
以柏名堂事緬前于斯誰見柏喬然因知成有那無壊¶
何必居今論昔年太乙宫寜非假相西湖志亦半真傳¶
閒來三疊東坡韻不異三幡略説禪¶
　　竹閣三疊蘇東坡韻¶
竹閣即兹然否然香山玉局意猶軒翠筠萬古真朋友¶
緑字兩言永子孫過客漫尋崖上句行人還指岸傍村¶
春秋十六閲如水孰謂今重續韻言¶
　　九里松¶
<pb:KR4f0005_WYG_350-11b>¶
蹟創自李唐千載以上亘靈竺所自入詎曰行由徑舊¶
新各㕘半忘年友實稱翠葢影張宻雲門音奏競偶憩¶
一字亭怡人古色映欲問十八公誰識袁仁敬¶
　　上天竺法喜寺¶
巒谷溯懐抱行行越入深因之上天竺一禮古觀音大¶
士無著相衆生有感心訛辭訂敏政疑案務求諶¶
　附録程敏政重修觀音寺記訂訛¶
　朱彛尊著日下舊聞載玉河鄉之觀音寺所供奉觀¶
<pb:KR4f0005_WYG_350-12a>¶
　音大士像謂自杭州天竺寺移來而引程敏政記以¶
　實之(程敏政記稱近得石刻于土中謂金天㑹七年/梁王統軍至杭謁上天竺禮觀音大士像及大)¶
　(藏經異之因徙而北有比丘智院率其徒以從斯寺/之所由始也考梁王即烏珠石刻于大定十七年)¶
　然咸淳臨安志又謂僧道元逢金難時秘大士于井¶
　兵退知井所在得像歸之(咸淳臨安志載靖康初屬/有金難僧道元秘大士像)¶
　(于井兵退瓦礫中忽鏗然有/聲始知井所在得像歸之院)是疑案也不可以不辨¶
　夫大士為佛妙觀察智豎三際横十方無時無處不¶
　在不係乎像也故佛云以色見聲求皆屬邪道法身¶
<pb:KR4f0005_WYG_350-12b>¶
　化身不可見報身則可見像者報身之偶託者耳既¶
　云偶託則假中之真亦不可不求其非中之是既求¶
　其非中之是則吾以為仍在天竺者是而玉河鄉者¶
　非也何也天竺嘗四至矣大士相好宛存于心且命¶
　工肖斯像二而供奉之于御園之法慧寺及玉泉山¶
　之清涼禪窟兹觀程敏政之記乃若實有其事亦不¶
　無生疑遂命奉宸詣玉河鄉舁大士像至觀之則長¶
　短豐瘠迥然不同天竺者且五色裝嚴非所謂古木¶
<pb:KR4f0005_WYG_350-13a>¶
　本色者也于是憬然悟程敏政之傳訛並翻然悟道¶
　元之傳㑹而天竺之大士本不即不離無來無去謂¶
　燕京之大士與天竺之大士是一不可何况云二是¶
　則兩處之記本出于僧人執像炫俗之見而不明理¶
　好竒之文人遂亦信耳食而恣影談即以彼時事蹟¶
　論之烏珠南下欲得宋之土地耳其次欲得其貨財¶
　耳且金與元不同元固䝉古信佛金則不然何必遷¶
　大士至北京乎葢兵燹之餘寺或因亂致燬僧或隨¶
<pb:KR4f0005_WYG_350-13b>¶
　而至北在北者欲神其説而剏寺在南者欲復其跡¶
　而耀人以致兩地各有一大士而豈知大士無來無¶
　去是一不可何况云二哉雖然余兹筆之篇而訂其¶
　訛者得毋仍執一二是非彼此之見而違大士如如¶
　無我之本願乎哉¶
　　疊李紳杭州天竺靈隠二寺詩韻¶
聖湖西畔多佛宇靈隠原來天竺連兩北南峯竿峙刹¶
八功徳水鏡呈泉筠篁萬个仍䕶徑香火諸方不斷烟¶
<pb:KR4f0005_WYG_350-14a>¶
僧海于斯信然矣就中誰透上乘禪¶
一富一貧分兩寺李紳尚未悉之深(李紳天竺靈隠二/寺詩云魚扄畫鎖)¶
(龍宫寳雁塔髙摩欲界金注云二寺殷富葢知之未深/今之靈隠緇旅衆多而常住田少不足供寺僧齋飯天)¶
(竺則每年香市所入頗有餘貲因而兩寺貧富判然藩/司徐恕曽經奏及傳諭撫臣王亶望為之調劑令天竺)¶
(寺住持僧嵗給靈隠住持五百金/以資日用亦由平等法而推者也)因教僧籙周急體不¶
異法王平等心自昔已稱雕與飾(見李/紳詩)即今仍燦碧還¶
金促成七字歸鞍控静聽鐘聲送出林¶
　　題法鏡寺¶
<pb:KR4f0005_WYG_350-14b>¶
三天竺以斯稱古塔矗神尼峯䕶蓮(神尼塔蓮花峯/皆寺後佳景)成¶
佛夢誰靈運後翻經詠憶樂天前(夢謝亭翻經臺/皆寺中古蹟)尋竒¶
恰值暮春節題額猶思壬午年(寺舊名下天竺壬午南/巡寺僧請賜額因易今)¶
(名/)㸃綴微嫌増昔麗(地方大吏以其地為至上天竺所/必經畧加修葺因成事不説亦姑)¶
(聽/之)莊嚴本意豈其然¶
　　法鏡寺口占¶
佛云法本法無法(首句用七佛偈中/釋迦牟尼佛偈語)如是何當有鏡圓¶
置却有無及法鏡三千大小照都全¶
<pb:KR4f0005_WYG_350-15a>¶
　　詠三生石¶
靈鷲山尋下天竺三生石宛後門通却傳昔友彼僧侣¶
即是後逄此牧童莫訝改頭還換靣何須賞月與吟風¶
(此語即牧/童所歌云)信然仍㺯精魂漢(見指/月録)未識内空内外空¶
　　用白居易天竺寺七葉堂避暑詩韻¶
峭蒨復葱鬱陵谷不易畢禪堂略坐憩歩勞忘若失庭¶
松張翠葢澗泉弄清瑟韻和(去/聲)香山詩千年隔非疾¶
　　七葉堂口號¶
<pb:KR4f0005_WYG_350-15b>¶
初袓明留五葉詞(一花開五葉初祖達/摩付法時偈語也)忽増其二是誰¶
為香山畧曉枯禪者何亦隨聲附和之¶
　　再題錢選三蔬圖疊甲戌舊作韻¶
西湖本有讀書堂行篋擕來翰墨香原係舊臣家弆物¶
豈真操履守毋忘(此幀為髙士竒所藏題詩其上有多/年却飽官厨味操履平生守未忘之)¶
(句昔士竒在朝攬結納賄非/能守操履者因反其意譏之)¶
𤓰菜紫茄各具根了當淡味勝雞豚竹忩重舉王孫句¶
(士竒又録趙孟頫題錢選茄菜二圖作並䟦其後云與/其意有合按孟頫詩云歸老林泉無外慕盤中野菜飯)¶
<pb:KR4f0005_WYG_350-16a>¶
(黄糧其素風本亦如此若士竒歸田後/厚殖自利又豈能如松雪之無外慕乎)為利頗知令智¶
昬¶
勝處旬朝駐蹕居霅溪即景玩三蔬可知學圃佐農務¶
得句還教幀裏書¶
　　西湖詠南宋事¶
内湖外湖活畫披南山北山明鏡裏開封失守遷以居¶
棄置中原如弗視長江為塹姑恃防處堂燕雀聊堪比¶
偏安民物值富饒君臣胥忘卧薪矣朝歌夜絃詡昇平¶
<pb:KR4f0005_WYG_350-16b>¶
春遊秋賞窮奢靡即令峯凹水之裔徃徃行宫見遺址¶
名園弗可屈指數而胡秦賈亦效此湖山一時之幸耳¶
然其不幸應在是孝宗可謂盡奉養何乃身逄不孝子¶
秀王本生太漠然矯枉濮王過正爾沈氏日旦有佳評¶
寜獨責賢實至理¶
　按沈長卿著沈氏日旦云宋孝宗之事髙宗也嵗朝¶
　太上皇于徳夀宫時節從幸聚景園七十八十逓加¶
　尊號服三年䘮不變此特問視之常禮哀戚之恒情¶
<pb:KR4f0005_WYG_350-17a>¶
　耳胡遂以孝謚耶至秀王為孝宗本生父在御二十¶
　七年不一加尊號張夫人為本生母薨僅成服後苑¶
　何其薄也光宗之事孝宗併常禮恒情不存矣自紹¶
　熙三年間六朝重華宫而後夀皇疾不問大漸不赴¶
　成服不哭羅㸃引𥚑諫而留正肩輿遁去豈孝宗粉¶
　飾彌文之真誠以動厥子耶所論得情理之平非獨¶
　責備賢者苛求于孝宗也因感西湖南宋時事并及¶
　之¶
<pb:KR4f0005_WYG_350-17b>¶
　　湖心亭¶
誰云無地起樓臺無地樓臺鏡靣開到必以舟限塵逺¶
坐當忘物是雲來兩峯西峙惟天近三塔南浮倩月陪¶
白髪較添鬚尚黒撚吟今昔底殊㦲¶
　　漪園¶
西湖何處不清漪圍作池園因額之(乙酉南廵始見此/園葢倚山占湖而)¶
(為之因賦詩云一園倚南/嶺十畆占西湖亦紀實也)一棹不妨重濟勝七言耐可¶
乍宜詩鳥銜䔩䔩紅花片魚避垂垂緑桞絲早慮侵尋¶
<pb:KR4f0005_WYG_350-18a>¶
占湖靣有闗水利戒頻為(西湖十里漣漪魚蝦菱芡之/利取攜城所不禁而民間侵)¶
(占湖靣或作水籪或為葑田或圍為池園設遇行潦必/致無所容而反虞泛溢則水利所闗不可不防其漸曺)¶
(于乙酉南巡時諭/令禁民侵占云)¶
　　浄慈寺瞻禮有感疊乙酉詩韻¶
依然古寺枕湖涯為憶前巡此祝¶
釐顒願¶
九旬延聖算豈期一旦别¶
仁慈亦知是處應忘念難對斯時弗溯思鼉鼓鯨鐘喧¶
<pb:KR4f0005_WYG_350-18b>¶
梵貝聽之總覺不相宜¶
　　浄慈方丈詠古¶
靈隠羶乎北浄慈薌于南對峙輝佛日歴刼宣華嚴永¶
明及夀寜名已屢改瞻録鏡緬延夀(永明延夀禪室/于此著宗鏡録)鑄¶
金傳道潜虚稱貞明鍋幻求濕毘籖後菴亟清幽松竹¶
籠花龕浄憩一屏營笑我言仍詹¶
　　詠雷峯塔¶
中峯迴暎浄慈峥僧院顯嚴舊有名白業廢頹非昔觀¶
<pb:KR4f0005_WYG_350-19a>¶
(去/聲)黄皮突兀至今撑詩詞誰繼林和靖圖畫猶存莫景¶
行窣堵漫嫌留半截應知全體箇間呈¶
　　小有天園¶
小有天園吾所名既窈而深復明浄别後忽忽十五年¶
倘此重臨宛熟徑為堂為閣為林木一一含暉碧波暎¶
入幽得迥復開豁眼底西湖呈逺鏡循名那復無清㑹¶
而實非因暢吟興譬之人心袛方寸中有天焉呼吸應¶
操之則存舍則亡吉凶所闗在敬勝園較方寸斯大矣¶
<pb:KR4f0005_WYG_350-19b>¶
游衍敢忘曰旦詠¶
　　虎跑泉再疊蘇東坡韻¶
石罅噴花雪飛上跑傳有虎威靈仰性空大徳既居之¶
何愁無水煩神掌古藤喬木蓊蔚間重來試一聽清響¶
玉局險韻一再賡亦曰非想非非想¶
　　開化寺¶
月輪山頂開化寺建置傳因南果園(開化寺本吴越錢/氏南果園宋開寳)¶
(三年僧延壽開山建六和塔以/鎮江潮紹興間僧智曇重修)㡬度廢興法如是一時¶
<pb:KR4f0005_WYG_350-20a>¶
瞻禮佛無言浙江永鎮潮和汐南海同㕘風與旛(廣州/南海)¶
(光孝寺初名訶林梁天監元年智藥三藏自西竺國移/植菩提一樹于壇前唐儀鳯元年六祖慧能祝髪樹下)¶
(因風颺幡一僧云旛動一云風動六祖曰風旛非動/動自心耳後人于此建風旛堂至南宋改為光孝寺)少¶
坐便因移蹕去欲勤實政異空門¶
　　瞻禮六和塔作¶
六和四度臨兩登(辛未/乙丑)罷其兩(壬午/乙酉)况閲十五嵗七旬¶
年已長何必學少者言登斯技癢然吾别有㑹登取一¶
時賞弗登意無盡江天原豁朗豈係百丈髙試以昔題¶
<pb:KR4f0005_WYG_350-20b>¶
想初地此堅固二諦俱融象三明通浄域四諦羅寳網¶
五雲扶葢聳六鼇負戴奘七寳莊嚴畢(以上七層匾額/皆辛未初登所)¶
(題/)共演舌長廣登乎弗登乎且詠詩瞻仰¶
　　遊雲棲四絶句¶
循塘减從路由西花拂垂鞭香馬蹏已是不凡仙境界¶
雲標遥認寺雲棲¶
前疑無路路原通宻䕶干天緑竹叢笑指洗心亭下水¶
碧雲寺裏偶相同(香山碧雲寺洗心亭即倣此以名之/去嵗臨憩曽有佳名津逮自雲棲之)¶
<pb:KR4f0005_WYG_350-21a>¶
(句/)¶
低簷矮屋不華寺淡食粗衣本分僧朝暮但勤持六字¶
可知六字括三乗¶
廊轉東廂曲徑連别開軒閣小留延得無塗汗浄修處¶
試問蓮公應不然¶
　　雲棲寺三疊舊韻一律¶
一徑入深萬竹青洗心奚藉有溪亭已知古佛坐而待¶
寜在梵經誦以聽本分僧規喜淳樸不塵山色鎮凝停¶
<pb:KR4f0005_WYG_350-21b>¶
董家真蹟欣重展(寺藏董其昌書金剛經真/蹟每臨展閲于今五度云)怕撫知他¶
筆擅靈¶
　　理安寺¶
溪澗迴環徑不寛到來精舍暫盤桓泉臨法雨毛髪鑑¶
閣坐松巔衣袂寒(法雨泉松巔閣/寺中二景也)唐宋遺踪頗可考人¶
天顯應漫從看理安傳自理宗定其代偏安理豈安¶
　　賦得春風扇微和(得巡字八韻/浙省試題)¶
淑景方迴律東風正扇春沖融微送暖澹蕩恰依旬雖¶
<pb:KR4f0005_WYG_350-22a>¶
具吹嘘午全殊栗烈晨天心昭愛育物意畼和誾悠颺¶
含生卉動摇觧凍淪能言繞樹匝自舞歩檐巡催放非¶
催謝冶新亦冶陳常懐管仲語欲擬被諸人¶
　　山東巡撫國㤗奏報得雨詩以誌慰¶
京北畿南皆報雨山東未報屢詢之(前此袁守侗奏二/月初三初五等日)¶
(順天保定河間天津宣化遵化易州等府州所属均得/雨雪二三寸不等麥苖滋長等語因念直𨽻山東接壤)¶
(雨澤自應廣被而國㤗未見奏到現届東作方/興之際地方晴雨深所繋念因屢次傳諭詢之)兹稱通¶
省被斯遍(初八日國泰奏濟南㤗安武定兖州沂州曺/州束昌青州濟寜臨清十府州所属于二月)¶
<pb:KR4f0005_WYG_350-22b>¶
(初五初十十一十三十七等日得雨二三四五寸不等/其登萊二府所属亦于十八日得雨三寸現在通省雨)¶
(水霑渥麥苗暢茂等語覽奏欣慰惟/奏報已遲殊属不當乆勤盻望耳)乃飭謄郵到已遲¶
茂長麥苖堪待秀遍耕榖種更欣滋迴舟此况應全攬¶
仍祝雨晹幸以時¶
　　丁家山口號¶
尋勝宛來勝處停依然石白與蕉青底須賔主較形似¶
假相(去/聲)何妨寄所丁¶
　　遊龍井作¶
<pb:KR4f0005_WYG_350-23a>¶
溪橋三笑復經過天朗氣清景物和山水浄明詎有比¶
春秋十五閲無何詩題在壁如昨耳畫幀當忩異昔麽¶
静賞怡神忽不懌聒人墻外奏笙歌¶
　　龍井八詠¶
　　　過溪亭¶
不過原來有溪在過而弗覺並溪無前三三後三三者¶
應笑今朝又過吾¶
　　　滌心&KR0008;¶
<pb:KR4f0005_WYG_350-23b>¶
泉能為滌心為所心所泉能兩孰真欲起辯才作轉語¶
滌之一字屬何因¶
　　　一片雲¶
雲依石則石為主石似雲斯雲作賔箇裏由來無定法¶
打成一片是何人¶
　　　風篁嶺¶
横嶺中分南北雲篔簹夾路翠氤氲經過不覺衣裳濕¶
清籟猶從天半聞¶
<pb:KR4f0005_WYG_350-24a>¶
　　　方圓菴¶
述古何須稱辯才笠菴聊爾與徘徊天圓為覆地方載¶
試問誰能出此㦲¶
　　　龍泓澗¶
乳竇淙淙出石罅石欄圍處作天池適來谷口看飛瀑¶
誰識瀉從脚底斯¶
　　　神運石¶
傑立昻然似偉人運來聞説力由神東坡被服夫子者¶
<pb:KR4f0005_WYG_350-24b>¶
不語可曽此辨真¶
　　　翠峯閣¶
層甍迥據最高峯十五年重此蹟蹤依舊青山緑水裏¶
去來今者覓何從¶
　　展龍井所弆臨蘇東坡書和過溪橋詩巻仍疊舊¶
　　　韻¶
學蘇書不成秃筆徒如邱慙愧裝長巻寄來癸未秋(癸/未)¶
(秋曽臨東坡此詩裝/成長巻付龍井弆藏)乙酉春之臨展閲句曽留(乙酉春/南巡臨)¶
<pb:KR4f0005_WYG_350-25a>¶
(此展閲是巻曽/和韻書巻中)兹復重把吟一泓俯龍湫怪石稱神運¶
峻挺眄舉頭下還飛瀑飛上仍浮雲浮幽香蘭際遞清¶
籟竹邊優勝趣弗殊前忽忘嵗月流溪不妨我過境訝¶
同彼遊陡懐掖¶
輦處慽慽饒清憂¶
　　留餘山居¶
山居南山陰松竹何森森熟處自難忘乘閒聊一尋植¶
物既瀟灑峙物仍林岑時有激湍鳴葢縁静不禁曲中¶
<pb:KR4f0005_WYG_350-25b>¶
宛得路塵外足暢襟繹兹兩字題悠然獲我心應為窮¶
理思詎祗攬景吟¶
　¶
　¶
　¶
　¶
　¶
御製詩四集巻七十一¶
