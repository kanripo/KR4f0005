# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:15.775619
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷十六
<pb:KR4f0005_WYG_295-1a>¶
欽定四庫全書¶
御製詩四集巻十六¶
　古今體九十一首(癸巳八/)¶
　　立秋(六月/九日)¶
何處而無秋信迎山荘秋信最分明西南風至農經騐¶
(月令占候圖云立秋晡時申西南凉風至宜粟/榖今日□申特立秋而風自西南至適叶農占)東北雲¶
歸塞宇晴戲蝶花間還戀影初蛩草際已聞聲惟餘度¶
䘦時晹若庻得岡田萬寶成¶
<pb:KR4f0005_WYG_295-1b>¶
　　對瀑二首¶
偏幡練影随風颺上下鑑光與日明却是依然落崖水¶
今朝忽爾作秋聲¶
飛峽龍拏雪浪皚等閒應訝九天來瀑源適甫縁谷降¶
因識原淙脚底纔¶
　　千尺雪二首¶
擘峽飛流赴野塘寒山縮地置山莊坐來底識千尺雪披¶
處偏欣六月凉¶
<pb:KR4f0005_WYG_295-2a>¶
颯颯為聲朗朗色噴花六出更何疑乘閒四曡長歌韻¶
心慕東坡偶效之¶
　　玉琴軒¶
樂山既彼數(入/聲)樂水合斯兼近物取堪喻小絃亮且亷¶
暗音繞階砌明影漾楣檐正是薫風候重華企仰瞻¶
　　千尺雪歌四曡舊韻¶
千尺雪歌四章有辛未剏前辛巳後其間已厯整十年¶
各寫銀牋黏壁牖流陰瞥眼迅空花逮今又復一紀加¶
<pb:KR4f0005_WYG_295-2b>¶
長篇畏難弗再和豈不貽笑眉山蘓氏家言志永言喜¶
所素寧論下里及大頀臨流坐石試摛毫冷色寒聲皆¶
可悟迸珠落澗瀉湲湲觸磯倒峽漩澓還誰知入畫江南¶
境都作宜詩塞上灣大如席六月灑豈徒言看上下却¶
嗤太白詠燕山虛擬何若實吟把即景遣暇非憶呉蒼¶
巖應付趙凡夫趙凡夫與李太白㡬曽至此真仙區錘¶
峯萬古鼔洪鑪那復數彼山稱吾(吾家山在鄧尉西北/距寒山不逺今塞苑)¶
(山川自成真境/何必更數吳中)赴川溶溶為塞湖四曡興殊韻不殊¶
<pb:KR4f0005_WYG_295-3a>¶
　　題緑雲樓¶
層甍據崇嶺乘暇試登樓始訝俯雲表旋思出樹頭界¶
來白㣲逺望去緑還稠底事頓生戀西風已報秋¶
　　水月精舍¶
精舍臨石壁塞湖渟壁根名之日水月崇情寓文言偶¶
來每即去夜景非所論付與玻瓈忩虛明恒此存别有¶
㑹心者輪匡未留痕¶
　　笠雲亭¶
<pb:KR4f0005_WYG_295-3b>¶
虛亭因㢠略夷㚇千里塞山望不窮一片閒雲飄若笠¶
副名端自勝呉中(寒山千尺雪之傍有笠亭儼然草笠/結緌太嫌著相兹則虛亭冠扵山椒)¶
(循其名而不襲其貎/差覺勝扵吳下耳)¶
　　閲隄¶
武列石城東其流本無定所喜來源㣲遇霖方漲盛漲¶
時勢頗浩過雨亦旋罄山莊聚閭閻數已十萬賸築隄¶
為保障期以安兆姓隄根或致囓修整隨時應不過此¶
補苴計欲求永亘相(去/聲)勢剷沙嘴導流俾弗競庻免激¶
<pb:KR4f0005_WYG_295-4a>¶
石怒用順赴壑性然斯實小試事半功倍剩畿南(謂永/定河)¶
及淮北(謂黄/河)慙乏善治(平/聲)政¶
　　雨(六月二/十二日)¶
昨近秋炎又異常明知蒸溽有霖償中宵忽報油雲䨴¶
破曉已看陣雨霶或止或零達日晩時踈時宻掩山光¶
逮旬快霽雖無礙䆒欲晴佳念不邊¶
　　復雨(六月二/十四夜)¶
復雨輙復愁我愁紛有故間(去/聲)作非膩霖大田未潦洳¶
<pb:KR4f0005_WYG_295-4b>¶
所慮漲水發怒波衝驛路軍書盻孔亟遲或誤裁務困¶
獸竟反噬猖獗&KR0829;隙遽初為逋逃藪繼乃狼狽助縱回¶
騷糧䑓遮郗更險據(小金川逆酋僧格桑與金川逆酋/索諾木狼狽為奸侵吞鄰境抗拒)¶
(王師不得已命將申討去年冬攻克小金川僧格桑窘/迫喙走由美卧溝竄入金川大軍進𠞰期扵掃蕩賊巢)¶
(併摛逆豎惟時命董天弼駐守底木達等寨以扼美卧/溝要隘孰意僧格桑復萌逆惡扵六月初一日竞從去)¶
(路潜來冀佔舊巢並擾軍管後路乃董天弼庸懦無能/先既退居美諾及温福嚴飭始回底木達仍另立一小)¶
(營不在官寨防守致為賊酋窺伺乘間攻破即佔據底/木達布朗郭宗兩寨並煽惑降畨復叛搶奪八卦碉科)¶
(多一路糧䑓擾截木果木後路逆酋罪大惡極實為覆/載所不容而董天弼之玩懦貽悞亦死有餘辜矣思之)¶
<pb:KR4f0005_WYG_295-5a>¶
(深切/憤懣)還軍有差跌懦卒㪚羣鶩致失我賢臣痛惜言難¶
諭(先是温福接劉秉恬札知賊畨侵擾糧䑓之信即派/叅贊海蘭察綩兵馳赴劉秉恬處援勦藉以無虞不)¶
(期初十日早賊竟侵至木果木山後而防駐之徳爾森/保毫無措置以致失守賊遂竄入温福軍營緑營兵衆)¶
(見賊先驚倉黄潰㪚僅存滿洲兵百餘温福率以擊賊/竟致受創捐軀聞信深為震悼雖加恩贈襲伯爵祠祀)¶
(昭忠並賚貲助䘮實不/足以喻我痛惜之懐耳)旗兵之未遣緑營之徒付圖省¶
從公議可恃㤀深慮(去年春已簡派八旗兵三千備赴/軍營因温福阿桂俱奏滿洲兵一)¶
(人費至綠營三倍欲多用緑營旗兵可不發京兵遂為/其言所惑不復深計因而中止設使温福軍營賊至時)¶
(有滿洲兵千餘在彼則綠營得所依恃亦不致潰竄失/事是仍由温福自誤予之輕信亦悞今悔已無及矣所)¶
<pb:KR4f0005_WYG_295-5b>¶
(幸阿桂一路調度得宜収戮叛畨斷其内應復分路掩/擊殺賊四五百衆並安章谷後路䑓站軍心鎮定糧儲)¶
(軍火充餘足資倚任因即命為定邊將軍並派健鋭火/噐營兵二千吉林黒龍江兵二千伊犁厄魯特兵一千)¶
(迅赴軍營重籌進勦/以申&KR0038;威而張撻伐)追悔何嗟及聚銅大錯鑄賊計誠¶
益詭賊罪越難恕禁旅發精勇雪仇無返顧¶
天自鑒曲直我豈為窮黷(叶加兩金川之役初意並不/欲  兵而逆酋等敢扵黨惡)¶
(逆命遂不得不加申討乃竟抗我顔行勢難中輟曲直/所在    上蒼自能昭鑒並非予之有意窮兵黷武吾)¶
(誰欺欺罪惡天乎今逆酋詭變若/此實為    貫盈自速滅亡耳)勤勞遑敢辭國威要¶
掦布¶
<pb:KR4f0005_WYG_295-6a>¶
　喜晴(六月二/十五日)¶
厯辰猶細霏傍午遂大霽農功幸益佳軍營亦信逓(自/聞)¶
(温福軍營失事之信阿桂軍報數日不至其後路科多/新橋一帯亦有賊梗阻深為懸注今早始得其十三日)¶
(所奏軍營寧貼情形乃另從章/谷一路馳逓者覽之始得慰懐)未然防已周先覺誅奸¶
細從逆盡𠞰滅可疑亦别置以此當噶拉安然若無事¶
總俟重進師應迥美諾至(阿桂一聞賊匪侵擾底木逹/布朗郭宗之事料其必有小)¶
(金川畨人内應預為防範復偵知降畨被煽從逆者多/即遣兵分路𠞰洗其有自金川潛至畨寺者即并喇嘛)¶
(誅之並將近寨丁男移置他處収其兵噐而頭人之可/疑者則羈之營中不令回寨是以當噶拉全營軍心)¶
<pb:KR4f0005_WYG_295-6b>¶
(鎮定因諭阿桂即撤兵回至美諾殱除羣賊収復底木/達等寨並擒逆豎僧格桑將小金川全境廓清駐軍以)¶
(待京兵至日另籌進勦是阿桂一軍之安所繫甚/重固由其調度有方亦實賴    上天嘉祐耳)未逮¶
難収拾¶
嘉䕶感¶
天賜¶
　　含粹齋¶
緑水青山動靜詮乾坤易簡總包全深扵易者不言易¶
題額從窺¶
<pb:KR4f0005_WYG_295-7a>¶
聖學淵¶
　　敞晴齋即景¶
逾月方言至敞晴却欣齋閣善循名風來林下惟披爽¶
日上忩前特耀晶促織當秋欲吟凛野花帶露尚含滎¶
雖然悶與閒雲㪚仍繾軍書煩緒縈¶
　　清綺書屋¶
棧道尋幽境高齋倚碧峯入門欣白屋當户峙青松圖¶
畫張神趣詩書伴靜供今朝有餘暇稽古畧從容¶
<pb:KR4f0005_WYG_295-7b>¶
　　繪韻樓¶
㬢照階前花有態籟翻林表樹無閒設云繪事貴氣韻¶
生動應難及此間¶
　　翠雲巖二首¶
滿壁緑&KR0806;鋪斐萋祗能騁望不能躋邇來率嬾吟雲字¶
今日聊因一翠題¶
蒼巖日照閃光晶颯颯泠泠忽有聲拈筆不須著文賦¶
歐陽先我盡其情¶
<pb:KR4f0005_WYG_295-8a>¶
　　題鄒一桂秋花九種¶
　　　栀子¶
休言西域赭如金見說漢園玉作林識得本來薝蔔靣¶
不闗形色不闗心¶
　　　秋葵¶
砌角庭心簇簇柯漫言衛足智如何率因心赤向陽切¶
便合花黄承露多¶
　　　秋海棠¶
<pb:KR4f0005_WYG_295-8b>¶
多向牆陰冷處生向隅獨不鬬芳榮即看含媚還含戚¶
尚似懐人一片情¶
　　　牽牛¶
何處青牛未服箱金風七月始含凉漫言引蔓能飛逺¶
一水盈盈不解航¶
　　　夾竹桃¶
桃作花頭竹作枝扶欄婀娜自離披問誰識得連昌色¶
祗有詩人元拾遺¶
<pb:KR4f0005_WYG_295-9a>¶
　　　玉簪¶
色非姚冶香非艷㔩葉天然稱鬢絲蓬島露華晞海旭¶
綵鸞待欲曉粧時¶
　　　萬夀菊¶
滿擎沆瀣曉曦鮮勝彼兕觥萬夀筵謾道姓名花譜漏¶
(羣芳譜中/無此種)増華不獨此為然¶
　　　藍菊¶
開秋獨不喜開春品格原應擬隠淪莫笑後來紛變色¶
<pb:KR4f0005_WYG_295-9b>¶
唐家已有靣藍人¶
　　　剪秋羅¶
花開四季足風流特剪秋羅殿九秋老去詩人留畫筆¶
(此一桂向年所畫/存山荘兹始題句)空閒搜索詠從頭¶
　　詠官窰盆¶
官窰原出宋猫食却稱唐(俗稱此噐為唐官猫食盆然/大内今已有三識為宋官窰)¶
(製/也)越噐雖傳詠晨星乆盡藏鐡釘猶見質火氣早濳光¶
淨水宜盆手飼猧真不當¶
<pb:KR4f0005_WYG_295-10a>¶
　　七夕陣雨¶
陣雨送斜陽旋晴露月光洗車還處(去/聲)暑(預日/處署)發軔利¶
行装(是日健鋭營兵啓程征𠞰金川逆/賊自朝至酉情和氣朗吉恊軍占)錦樹輕含籟氷¶
蟾濕不凉軍書勤夜問嬾泛塞湖航¶
　　自咎¶
自咎用人差用人真匪易昨嵗平趲拉(畨語為/小金川)頗屢建¶
勲幟(木果木軍營之潰實由温福之失䇿憤轅而誤任/温福予惟引咎自責然所以用温福者亦因其扵)¶
(軍務尚曽經練此外更無可任之人當阿爾㤗因循玩/誤時遂命其由滇入蜀代阿爾㤗統兵伊甫至軍營即)¶
<pb:KR4f0005_WYG_295-10b>¶
(攻克巴朗拉収復達圍等處軍聲大振因即授以將軍/尋與阿桂分路平定小金川屢著勲績初不料其昧扵)¶
(馭下踈扵自防敗績䘮師遽/至扵此用人之難不誠然乎)而何𠞰促浸(畨語謂/金川)持乆¶
遇險地遇險未能進我豈過責備倉卒賊遮郄周防合¶
深計乃竟閉營門不顧夫役輩(叶來温福自進攻金川/以  由攻噶爾拉移兵)¶
(昔嶺亦頗奮勉𠞰擊屢破賊碉而賊恃險抗拒不能即進/然並未加以責備乃温福既聞賊匪自美卧溝竄入小)¶
(金川佔據底木逹布朗郭宗且擾及劉秉恬所駐之簇/拉角克已令海蘭察苛率兵徃援即應自為嚴防勿使)¶
(賊衆侵軼後路方是顧以山後要隘僅委之徳爾森保/以致荒唐貽誤賊因得直至温福大營先刼礟局後斷)¶
(水道温福倉皇無措堅閉四面營門致客民夫役數千/無可依託紛紛㪚去使彼時収之營内為䕶持即備人)¶
<pb:KR4f0005_WYG_295-11a>¶
(數又以助軍威亦無不可乃竟拒而不納既/示賊人以弱且致摇惑衆心其失算實甚矣)若輩羣奔¶
㪚緑營遂逃棄因致賊大逞禍延多將吏(時温福營中/兵數㡬及二)¶
(萬不為不多乃以調度失宜致緑旗懦卒一聞賊至且/見人夫驚㪚遂皆䘮膽亡魂相率奔潰温福僅擕百餘)¶
(人衝出遇賊身殞初軍營報至方惜其為國捐軀予以/一等伯爵世襲罔㬱繼知其潰敗之由並據富勒渾等)¶
(查奏文武大小各員多至數十人而將弁兵丁之未出/者又三千餘人實皆温福一人所誤使其身尚存罪在)¶
(不赦豈可復膺五等之封因降㫖削除伯爵然猶念其/殁扵王事仍交部照例議䘏使旌罰各不相掩其陣亡)¶
(文武則特勅優䘏之褒忠之典雖施而其中若提督馬/全牛天畀副都統巴朗阿爾索納等並出力有用之材)¶
(為之嗟悼不置且同時陷/没如許之多尤為心惻耳)挫跌似此無憤赧刻難置(國/家)¶
<pb:KR4f0005_WYG_295-11b>¶
(百餘年用兵多矣從無似此失挫者總因營中無滿洲/兵以致債事若此亦由温福阿桂倡議不用旗兵所誤)¶
(予亦誤信其言今悔已無及惟有調&KR1000;八旗勁旅及各/省鋭兵數萬並簡曽經立功之大臣等帶徃與阿桂另)¶
(籌進𠞰以期所向克捷掃穴擒渠庻洩神人之憤且慰/死事者之心而予不得已而用兵之衷與今日難以中)¶
(止之勢則宣示/外俾衆共喻焉)　旗兵悔未用事後羞稱智¶
　　㪚悶¶
㪚悶秋山靄霽光嘉陰深處逐風凉澗泉隠現曾無定¶
塞苑寒暄自有常鹿漸増&KR0962;毛匕澤蛩將互鬬脅先揚¶
邇來把筆艱佳句捨此更奚解懣膓¶
<pb:KR4f0005_WYG_295-12a>¶
　　夜雨(七月十/四日)¶
収雲晴七夕來復雨中宵侵枕㣲凉送隔忩清響招被¶
畦滋葉菜潤畆荗花蕎既渥無須滯時暘盻詰朝¶
　　中元日放河燈¶
破曉猶㣲雨厯辰遂快晴秋巖歛氛翳露樹閃光晶依¶
例河燈放稱心塞景清所欣寧在此時若慶農耕¶
　　觀稼¶
夏秋暘雨幸調勻觀稼欣觀銍艾新憂切不孤勤一已¶
<pb:KR4f0005_WYG_295-12b>¶
稔連差足慰羣民(昨嵗各省秋収自八九分以至十分/可稱大有今嵗閩省已報早稻収八)¶
(分有餘山東亦報約計収成九分有餘滇省則早者収/足九分晚禾亦極豐蔚其北省之直𨽻豫晋陜甘南省)¶
(之江浙江西湖北及邊省之黔粤圴經各督撫奏報雨/水調勻禾榖暢荗豐稔可期兹閲山田秋稼亦全熟待)¶
(穫屢綏之象實可/為寰宇羣黎慶矣)¶
祈年益勵常年志經事多成畏事人䇿馬山田熟滿目¶
有収更喜報來頻¶
　　題清舒山館¶
山館四時清惟秋清且舒何以知其然山蒼林漸踈雨¶
<pb:KR4f0005_WYG_295-13a>¶
後凉必増風前暑早袪騁目望則逺披襟爽有餘惟是¶
㡬政繁未能靜讀書¶
　　學古堂口號¶
學古顔楣燦脚釵繹思别有㑹扵懐井田封建寧非古¶
師意弗師迹乃佳¶
　　瑩心堂¶
青山遥映户碧水近縈門花錦麗非艷松濤靜不喧江¶
淹袠開詠樂廣傳中論方寸常求瑩斯為出治源¶
<pb:KR4f0005_WYG_295-13b>¶
　　隨安室¶
寓名隨所遇而安此日隨安良獨難向祗談經資饜飫¶
兹惟籌治戒盤桓一民失所政應愧必世後仁語未觀¶
勝地雲山¶
昔逰豫瞠乎仰望意遑寛¶
　　西峪¶
數日未曽西峪來清秋山景又殊哉霽開曦御皜乎暴¶
雨過林蹊靜不埃汲古翻書白駒惜消閒橅帖墨蛾陪¶
<pb:KR4f0005_WYG_295-14a>¶
忩閒却見石城外銍艾黄雲遍隴堆¶
　　題有真意軒¶
乘閒跋馬欵巖扉真意都詮靜者機澗水滌塵一帶繞¶
雲峯展畫四鄰圍鹿知熟徑尋常到鳥惜芳陰不忍飛¶
笑我無能注周易扵斯息慮究精㣲¶
　　空翠書樓口號¶
開處竒觀一忩納落來生翠四山披恰如樓閣空中住¶
未可尋常物色之¶
<pb:KR4f0005_WYG_295-14b>¶
　　夜雨(七月二/十七日)¶
閒(去/聲)日不為滯霏宵真箇宜夢醒聽淅瀝夜景入希夷¶
林欲變黄葉蕎欣潤白㽔明晨定添冷打疊袷衣披¶
　　軍報¶
軍報七千里十餘日馳至雖悉心裁酌彼處形又異是¶
在領兵者相機為進退扵古有名言軍情弗遥制命¶
宜喜還師意因接阿桂(初木果木軍營失事海蘭察等/尚駐兵美諾與阿桂聲息可通)¶
(方翼開其後路㑹𠞰逆賊及聞美諾亦失阿桂以孤軍/留駐□噶賊益鴟張而外無䇿應深切憂懸雖屢勑大)¶
<pb:KR4f0005_WYG_295-15a>¶
(臣等使續調之兵到川携以徃接猶恐遠不及事計惟/宜喜軍營距當噶稍近因迅諭豐昇額筝速統兵擇路)¶
(赴/援)持重弗肯還詳陳彼地勢阿桂亦已出而無意外事¶
據險圖再進(先因収𠞰底木逹布朗郭宗之事命豐昇/額督兵赴大板昭㫁賊歸路既乃命其徃)¶
(援阿桂及豐昇額接奉赴𠞰大板昭之㫖已聞美諾失/守因計議謂去亦無益且恐倉猝移營軍儲不暇保䕶)¶
(並致綽斯甲布上司窺伺生心設有踈虞後圖難繼奏/請仍註宜喜以資控馭迨奉徃援當噶之㫖又以已得)¶
(阿桂信復申前説豐昇額後次奏摺未至而阿桂已奏/自當噶全師而出退摞翁古爾壟為再進計且扵卡埡)¶
(至阜谷嚴宻周防/余懷始得稍慰)兩路均吉利視若違吾㫖實乃合吾¶
意(當此軍書絡繹宵旰運籌每有所見輙為随宜指示/然郵函馳徃最速亦旬餘始達軍事移歩換形况料)¶
<pb:KR4f0005_WYG_295-15b>¶
(敵扵六七千里以外豈能必其始終不爽徃徃有傳諭/甫數日續接奏又復迥不相侔深慮其以拘泥貽誤故)¶
(有似遵㫖而不當事機似違㫖而深合吾意者惟在将/軍等之臨事斟酌不意豐昇額舒常初膺委任竟見及)¶
(此深為/嘉慰)有臣而若此實為國之瑞温福吾舊臣僨轅翻¶
禍致一慶一以慙憤懣刻弗置勁旅簡重征(温福之失/固因不得)¶
(人心而又漫無措置然實由時議不用滿洲兵致為緑/營懦卒所悞今簡派健鋭火噐兩營及吉林索倫勁旅)¶
(荆陜駐防精兵遄赴軍營/以期整旅復進迅㓕金川)𠞰逆洗深愧(阿桂奏現今馳/赴日隆一帶整)¶
(頓舊兵籌度収復小金川仍分西南兩路進𠞰之事並/酌定分𠞰金川進兵道路志在必掃賊巢務擒逆酋誅)¶
(磔以雪憤恨因舉軍營重務悉以委之並擇順治年間/愛星阿所佩征緬得勝之定西將軍印授之佇望早馳)¶
<pb:KR4f0005_WYG_295-16a>¶
(㨗/奏)衆正¶
天助順大舉期功遂¶
　　題馬麟溪山行旅圖¶
關山逮秋仲旅客問程時焦墨含蕭颯層峯益奥竒遵¶
途據蹇跛望瀑坐厜㕒世學無些欠豈誠逺所為(陳善/杭州)¶
(志稱馬麟逺子能世家學然不逮父逺多以已畫上題/作麟盡盖欲麟得譽此幀未稔真麟筆耶仰逺所為耶)¶
　　和闐玉鏤東坡前後赤壁賦圖¶
明月清風壬戌秋相携孜汲(二客姓任孜汲/其名見東坡集)泛輕舟玉¶
<pb:KR4f0005_WYG_295-16b>¶
經土浸成赤壁那計黄州與潤州¶
　向曽辨和闐玉有經土浸成黄赤色者非必盡如漢¶
　玉出佳城也此圖玉工就赤色處琢為壁形益見巧¶
　思又東坡逰赤璧實在黄州今潤州金山寺石刻大¶
　江東去詞葢屬附㑹云¶
　　　右前赤璧¶
攝衣千仭歩崚嶒風月驚殊昔日曽莫謂曲高和者寡¶
山鳴谷應豈非朋¶
<pb:KR4f0005_WYG_295-17a>¶
　　　右後赤璧¶
　　再題創得齋¶
松下山齋倚翠嶠弗頻至以棧蹊遥小逰適喜仲秋睱¶
厯數因過十九橋(自瀑源口至此溪谷/縈紆凡過十九橋)咫尺懸居開月¶
宇泬寥蕭景繪晴寮西成有望軍心定(今嵗各省奏報/約計秋収分數)¶
(均在八九分以上可慶屢豐而軍營自阿桂全師退駐/翁古爾壟豐昇額仍註宜喜軍心大定只俟新兵續到)¶
(為収復小金川及/進𠞰金川之舉)畧得閒情韻句調¶
　　過東嶺復至栴檀林¶
<pb:KR4f0005_WYG_295-17b>¶
自西而升嶺為東自東而登嶺為西乃知東西非定物¶
借問莊生何以齊山齋創得已嶺半再進殊不勞攀躋¶
遂由西升向東降栴檀林淨如我徯調御丈夫坐靜室¶
一切分别忘筌蹄斯而詹詹仍有詠其扵道也誠醯雞¶
　　天籟書屋¶
階前大壑深忩外萬峯森紫翠渾難定倪黄孰解臨秋¶
光真有脚天籟不凡音畫景収無盡奚稱項墨林¶
　　日影¶
<pb:KR4f0005_WYG_295-18a>¶
日影上忩䟽秋中景颯如即兹閲倐忽何以惜居諸緑¶
樹紅將染凉軒熱早祛消閒増别譔橅帖考遺書¶
　　露光¶
玉露契金秋日増日以稠為霜猶遲(去/聲)結見睍忽傾流¶
大小驪珠閃輝煌火齊浮銅仙隨處是漢武笑迂謀¶
　　詠白鷹(土爾扈特貝子/錫喇扣肯所進)¶
歸順重來入覲班(錫喇扣肯前嵗随渥巴錫等至山莊/朝謁今嵗復請偕年班台吉慱爾哈)¶
(什哈等/入覲)白鷹為獻擎(去/聲)縧環素翹圖瑞有禽表竦翮凌¶
<pb:KR4f0005_WYG_295-18b>¶
虛萬里間班史休誇一雉賦周王或異四狼還懐柔西北¶
猷粗具戢靖金川計正艱(西陲北庭拓地二萬餘里異/域歸誠耕屯相望為史冊所)¶
(罕觀而金川以蕞爾偏隅征討兩年未克兹復增兵/易將另籌攻勦務期掃穴擒渠然制勝之䇿誠非易)¶
(圗/耳)¶
　　題澄觀齋¶
心與物皆澄書堂觀恰應足令忘芥蒂那更較淄澠潦¶
盡潭呈底林稀峯露層三言¶
惠迪吉(堂顔惠迪吉三字/    皇祖御筆也)舉要示雲仍¶
<pb:KR4f0005_WYG_295-19a>¶
　　恭奉¶
皇太后遊獅子園¶
石棧雲逵不藉尋¶
邸居¶
安輦奉來臨¶
萬年恒侍¶
慈顔豫此地益增孺慕心曲澗清音繞砌下雄峯翠影¶
落庭隂御園疊石勞摹擬(昨嵗於長春園隙地仿倪瓚/獅子林之意疊石為假山構)¶
<pb:KR4f0005_WYG_295-19b>¶
(臺榭以肖之曾題詩以紀勝兹坐對獅/峯不啻米芾臨書所謂真者在前矣)那及天然獅子¶
林¶
　　登屬霄樓有作¶
宜照齋傍聳疊甍更欣攬勝俯巖城入門得路不勞問¶
據坐開忩大惬情棧道厯教還七萃(是日奉子園皇太/后遊獅    䇿馬)¶
(迥入巖城門扈從諸臣/皆由城外棧道歸寓所)平原遥見駐雙旌(二吉爾丹纛/於最後所以)¶
(止僕役濫行向/前立法盡善)馭輕居重¶
垂規制百世千秋慎奉行¶
<pb:KR4f0005_WYG_295-20a>¶
　　罨畫窓¶
山田千畝又逢豐¶
聖藻當年聨語同(千畝山田待嵗豐語也皇/祖山莊中所題聨)俯似石渠¶
畫展馬(馬和之詩經圗入石渠寳笈辨為真蹟/合弆學詩堂者凡十二巻豳風圗在焉)移來塞¶
外此豳風¶
　　題吳鎮漁艇霜楓¶
丹楓恍似洞庭秋蘆岸蕭蕭泊釣舟一有機心物皆避¶
圗魚耳却亦驚鷗¶
<pb:KR4f0005_WYG_295-20b>¶
　　女史陳書出海大士像用其子陳羣題句韻¶
厜㕒宴坐貝多平天水空㴠石竹清示現漫云出海像¶
如來如是本圓成¶
　　雨(八月十/四日)¶
通閏山田穫已均非資雨際望非頻自辰至未霑三寸¶
數往逮今過一旬(七月二十七雨至今剛旬餘/其間雖屢小雨不成分寸)玩景㝡¶
欣連嶺霧啓程應是灑途塵(以是月十六日/啓程幸木蘭)菘科&KR0034;葉¶
都増潤更覺歡深老圃人¶
<pb:KR4f0005_WYG_295-21a>¶
　　題呉鎮晴江列岫巻¶
得勝解非積學成蕭山(名魏/驥)跋語致精評長江欲共秋¶
空逺列岫如烘皜日晴鼎峙四家真不愧筌忘六法有¶
誰京溯源應近金川地邇日軍機正繾情¶
　　中秋即景¶
雨後中秋碧字晴同然萬里古曽評(蘓軾詩嘗聞此宵/月萬里同陰晴云)¶
(其說得自海賈驗/之亦徃徃相合也)今年又喜值今夕玉塞由來近玉京¶
市上人喧瓜餅㑹巖間鹿和管絃聲對時底事増歡慶¶
<pb:KR4f0005_WYG_295-21b>¶
綏屢欣逢萬寳成¶
　　中秋後一日啓蹕木蘭行圍之作¶
秋仲例蒐啓蹕應有行必¶
告候¶
居興撫遐習武斯攸繫罷彼留兹特未能溪溯石磯還¶
木彴農登西隴復東塍午前稅駕行宫近摹帖因之暇¶
几憑¶
　　山田¶
<pb:KR4f0005_WYG_295-22a>¶
山田収穫畢隴畆尚棲餘盡道去年勝誠觀遍野如婦¶
男温飽樂氣象里鄰舒綏屢逢望外慰哉更凛予¶
　　入栁條邊¶
盛京栁條邊延袤數百里木蘭栁條邊長無半里耳彼¶
施平地此依山毎因谷口為植援事半功倍聊示禁遮¶
羅崇嶺原周千里如雄關(木蘭周千餘里本喀爾沁敖/漢翁牛特諸部地康熈年間)¶
(其王公等以地進獻遂為圍場並非奪民之産而近省/流民至者不可不防其墾佔每於邉界依谷口植栁為)¶
(援以示限制初非申以厲禁人自/不最潛越耕牧立法誠盡善也)朝家習武有常例非¶
<pb:KR4f0005_WYG_295-22b>¶
牟民産奪耕地流來鴈户反侵占不可無斯為限制春¶
栁青青秋栁黄入邊咫尺即圍場平原策馬小試獵非¶
關心喜應自强¶
　　停蹕¶
停蹕齊爾伯庫嶺野甸霜華如玉艷須臾東壁吐陽烏¶
滄滄凉凉寒始瞰待圍武帳憩僕從聚衆晨餐觀健啗¶
椎牛大享固無藉厨人齊和聊親勘鹽梅指示頗得宜¶
舊藩新部胥教饜(自行營度嶺甫七里即停蹕傳饍因/賜扈從近臣及随圍䝉古王公并入)¶
<pb:KR4f0005_WYG_295-23a>¶
(覲之土爾扈特等朝餐以羮膾雜烹作/飯饔人調味親為指授劑和俾皆饜飫)射生炙肥成徃¶
事(向每於圍中射得肥鹿即燃松技炙食並親割以賜扈/行近御諸臣及扎薩克王公等今不行此者四  五年)¶
(矣/)爾年弗為斯補欠聨情示恵有權宜欲普霑無向隅憾¶
饑寒戚而飽暖怡因之率可人情驗然兹小試實則易¶
艱哉安得寰宇萬民同此被優贍¶
　　悔過¶
屢宜軍中人並觀更兼聴(軍營大臣侍衛等如巴雅爾/富興齊里克齊福康安前後)¶
(至行在詢以軍中之事所言雖不盡相同而/温福之庸妄僨事則衆口如一似属公論)口碑出輿¶
<pb:KR4f0005_WYG_295-23b>¶
論益悉庸臣行剛愎惟自是曽不集思定築碉將及千工¶
作勞衆病(温福口吃而性急每當前席奏事徃徃因言/末能逹辭氣俱悖者其於朕前尚然何况臨)¶
(下意其失不過如此今詢之知温福剛愎躁妄自以為/是叅贊以下並不虛衷集議即言亦不見聼動輙盛氣)¶
(凌人以致衆皆解體即如温福扵營中築碉卡令軍/士搬運木石工作無時人多疲乏亦取怨之一端也)兵¶
多分乃少攻勤翻鮮勝(温福軍營兵衆㡬二萬乃以萬/餘兵散列及十卡兵本多而分)¶
(之使少遂致勢涣力單盡歸無用實為失算又每隔數/日即派兵撲碉不計地勢險易攻𠞰之能制勝與否驅)¶
(令輕冐鎗石惟藉以為奏事塞責之具毎次士卒傷亡/數十而所殺賊不及其半以此兵心愈失然事前實不)¶
(能知其乖/張若此也)毎晩虛施礟不惜火藥罄是皆軍所忌温福¶
<pb:KR4f0005_WYG_295-24a>¶
蹈之併以致賊邀隙情渙羣逃迸然此将半載不知實¶
我懜自古信将帥謗篋有弗證既已付之權豈宜設伺¶
偵孰謂致僨事悔過徒慙怲觀過或知仁解嘲聊有詠¶
　　行圍偶詠¶
飛騎藍旗谷響宣(撇圍時兩翼俁以藍旗為首每翼數/騎擁纛飛馳謂之跑鳥圖哩將至看)¶
(城喧呼瑪喇/哈則圍合矣)彌縫兩翼拱中權待睻以出笑兹日視地¶
而馳慙昔年時亦擇肥能命中無非示衆弗忘前細思¶
頗合為君道不息自强曰體乾¶
<pb:KR4f0005_WYG_295-24b>¶
　　寳吉騮¶
　　土爾扈特親王䇿伯克多爾濟所進色爾克斯¶
　　處馬也色爾克斯為洪豁爾所屬界隣俄羅斯¶
　　土爾扈特歸順時攜以來者貢至天閑調習經¶
　　歳兹御以行圍性果馴良因錫之名并成是什¶
歸順新藩貢異驄逺於哈薩路難通(向稱哈薩克産良/馬難得今其部長)¶
(貢獻及以帛市易善者充牣天閑不為希覯若色爾克/斯之地更在哈薩克西北從未通中國兹名馬逺徠尤)¶
(為難/得云)本殊漢帝貳師取寧數周王八駿同教育天閑觀¶
<pb:KR4f0005_WYG_295-25a>¶
驥徳竟如土産備車攻題詞自是表誠恪曰示懐柔祗¶
愧衷¶
　左傳韓之戰謂晉乘鄭小駟慶鄭曰古者大事必乘¶
　其産生其水土而知其人心安其教誨而服習其道¶
　惟所納之無不如志今乘異産以從戎事將必悔之¶
　弗聼晉戎馬還濘而止其言既不衷道且不知馬無¶
　足取也夫晉秦戰於韓原其曲在晉取敗固宜豈由¶
　鄭駟之僨事况良馬毎産於西北冀北多馬至今尚¶
<pb:KR4f0005_WYG_295-25b>¶
　然他省不能不取給於此而天馬之徠西極更以逺¶
　道為佳不聞見疑於異産至於調良馴習惟視乎馭¶
　馬之人而不繫乎産馬之地故周官教駣攻駒亦止¶
　言其齒力性習而不言物土之冝也若必乘其所産¶
　非持東南無馬不足以供驅策即齊豫諸境偶得一¶
　二土馬亦豈及䝉古馬大宛馬之適用乎左氏止圖¶
　暢厥辭而不揆其當於理此浮夸之所以見譏也因¶
　用其語輙為訂正之¶
<pb:KR4f0005_WYG_295-26a>¶
　　過卜克達坂再叠前韻¶
己夘庚辰均嶺度(達坂漢語/謂嶺也)入圍出哨必途尋(已夘由/此出哨)¶
(庚辰則/入圍)向欣吉恊三軍戢兹盻貞符二豎擒(己夘過此/有貞符如)¶
(卜克願即遞佳音之句迴鑾未逾月㨗報即至西師之/功遂蕆兹進勦兩金川惟冀擒索諾木僧格桑二逆豎)¶
(亦如前此之/速符吉語耳)欲苟容翻致偝徳不能已那惜勞心(兩逆/酋均)¶
(以内地土司敢扵負恩反噬且扵木果木軍營戕害将/軍将領實堪㘦齒除聲罪致討之外更無可言而賊畨)¶
(等恃險抗拒攻之亦殊不易然又不/能畏難中止雖籌畫煩勞所不惜也)減圍冀早山荘到¶
驛騎封函預遞音(本擬於重九日迴蹕山莊兹減省一圍/即可早到一日問    聖母安並以此)¶
<pb:KR4f0005_WYG_295-26b>¶
(情令御前侍/衛馳驛先奏)¶
　　濟爾哈朗圖行宫作¶
巖館枕烟郊獵還駐翠旓詎寜容膝愜那免暢懐嘲白¶
髪存公道蒼山是故交巒楓盡紅葉庭栁尚青梢歐氏¶
書畫舫邵家安樂巢(䝉古語濟爾哈朗圖/即漢語安樂所也)芸編如有語¶
慙愧四年抛(禾由此處行/者盖四年矣)¶
　　木蘭迴蹕至避暑山莊恭問¶
皇太后安喜而成什¶
<pb:KR4f0005_WYG_295-27a>¶
向北圍程又一周歸來¶
安適敬咨諏日増¶
食履天同健景獻園林¶
時豫逰六十慕希五十慕八千秋祝萬千秋年年如是¶
申忱忭不覺其間隙影流¶
　　河南廵撫何煟奏報正陽等四縣被灾降㫖加意¶
　　　撫䘏並誌以詩¶
秋成早報十分論風水為灾再乞恩(先是何煟奏報約/計豫省秋成分數)¶
<pb:KR4f0005_WYG_295-27b>¶
(均在九分以上且有至十分者兹據奏正陽確山二縣/七月下旬猝被大風稲田傷損而淅川内鄉二縣亦於)¶
(七月間山水陡發瀕河村庄田廬被淹計各成灾地畆/雖不過一隅中之一隅而閭閻䆒未免拮据不敢因已)¶
(報豐収将實在情形壅於上聞謹就被水被風之輕重/請分别蠲賑緩征以副徳意云云何煟此奏可謂能體)¶
(朕心深知政體照所請降/㫖加恩期不致一夫失所)體我愛民有如是嘉伊知政¶
更何言畧輕稍重各籌酌優賑緩徴均撫存申命有司¶
勤審察索教惠澤遍窮村¶
　　熱河迴蹕至喀喇河屯行宫即事¶
麗正門前送¶
<pb:KR4f0005_WYG_295-28a>¶
鳯輿候程饒此數朝居(行宫皇太后安輿緩行並駐小/    於二十一日至石槽行宫)¶
(朕於十六日啓程亦於二十一日至石槽行宫問駐宿/安於二十二日同至御圉以小行宫不能容多人)¶
(依去年/例也)今晨適返六飛矣四月恰消一瞬如背指雲莊¶
虚擬外前覘秋野飽収餘黒城(喀喇河屯即/漢語黒城也)計里由旬¶
近暖日欣明㸃筆䟽¶
　　入古北口¶
秋暖竟殊常(今嵗閏月後節氣率早/而秋暖較徃嵗尤長)入關更向陽連看¶
樹増緑(關外樹尚緑而/關内則緑更濃)無礙草㣲黄官吏紛迎接村荘¶
<pb:KR4f0005_WYG_295-28b>¶
富盖蔵翻犁種秋麥一嵗總農忙¶
　　雨(九月二/十日)¶
晚雲同色暗亭皋謂雪因暄却雨遭夜靜行宫聴浙瀝¶
䁱征驛路冐蕭騷霜菘秋麥都増潤漸石渉波誰歎勞¶
(暮秋之兩不至如六七月行潦况又值回程/盻家心切並且忘其勞苦此乃人情之常)午霽憑輿¶
直北望㡬稜玉積逺峯高¶
　　恭奉¶
皇太后廻蹕至御園作¶
<pb:KR4f0005_WYG_295-29a>¶
去當夏仲返深秋¶
八袠慈顔奉豫逰扵古稀聞今幸遇養¶
親惟敬我何求籌農厯覽因稍慰𠞰逆全機正在謀無¶
處不廑勑㡬政鮮曽後樂祗先憂¶
　　孟冬時饗¶
太廟禮成有述¶
齋宿舉¶
冬禋躬承追慕申瓣香均致炷(去歳袷祭例自/位上香畢迭至)　　(中/列)¶
<pb:KR4f0005_WYG_295-29b>¶
(租因更列宗前上香徃返八度慮渉瀆䙝且歩履亦太/多    定儀注親詣    中位餘命誠親王率皇子等)¶
(各分上香兹孟冬時饗祗因起且五位同堂仍依舊/例均親詣上香所謂禮以義    均致思慕之忱)清¶
酒惜三陳宗室濟蹌助明庭禮樂彬告成更頒朔律協¶
海西濱(今歳頒朔窻書中增歸順土爾扈特和碩特汗/王等所居之地及烏里雅蘓台附近諸部凡二)¶
(十五/處)¶
　　題李嵩貨郎圖¶
肩挑重擔那辭疲奪攘児童勞䕶持莫笑貨郎癡已甚¶
世人誰不似其癡¶
<pb:KR4f0005_WYG_295-30a>¶
　　微雪(十月二/十九日)¶
四更醒問夜報説雪霏霏宵衣(以太公夜衣而行/例之作去聲亦可)破明¶
視層樓積素微剛欣被冬澤旋見露朝晞以慰還以惜¶
繼霑心益希¶
　　雪(冬至月/初二日)¶
入晩復飄雪達晨宻間(去/聲)踈看将盈二寸未足樂三餘¶
澤也目因潤惜哉心那舒不知足為過觀過或知予¶
　　長至前一日謁¶
<pb:KR4f0005_WYG_295-30b>¶
壇禮畢宿齋宫即事成什¶
乾宇敬升香齋宫右路傍肅䖍承¶
大祀安靜養微陽¶
神縡欽元化淵衷對¶
昊蒼明窻烘旭暖晷短影方長¶
　　冬至日¶
南郊大祀禮成述事¶
躬承大禮陟¶
<pb:KR4f0005_WYG_295-31a>¶
壇圓拾級攝齊丗八年䖍¶
祀一陽迴黍谷顒祈三㨗定金川險夷徒彼地利恃曲¶
直端兹¶
天鑒懸奠獻趨蹌幸蕆事益惟惕若更欣然¶
　　將軍阿桂副將軍明亮奏報攻獲賊碉戰勝各情¶
　　　形詩以誌事¶
討罪復仇重整師羽林黒水簡熊羆到齊甫報發征纛¶
自蜀欣看至㨗旗(征𠞰兩金川以來僅調派各省綠營/兵而滿洲勁旅扵選定之後因温福)¶
<pb:KR4f0005_WYG_295-31b>¶
(阿柱奏止遂未發性以致事不足恃兹整兵再進宜籌/萬全因簡健鋭火噐兩營兵二千並吉林黒龍江兵各)¶
(二千按隊遄進於十月中俱已入川昨阿桂奏派兵分/路並進於十月二十七日啟程並與明亮相訂均於二)¶
(十九日同時進兵収復小金川而兩將也/軍随馳報函報捷皆十一月朔日所奏)西路兩朝據鄂¶
什(阿桂在西路統兵又派海蘭察富興成徳積福成果/等同侍衛章京共為五路領兵進𠞰今奏二十九日)¶
(子時諸軍迅發阿桂色布騰巴爾珠爾福康安福珠里/分路策應是日即攻克資哩木拉斯抵普爾瑪阿喀木)¶
(雅東溝及斯達拉阿喀爾布里碩蔵噶山梁色布色克/美美卡東瑪色渠十一處碉卡三十日攻克阿喀木雅)¶
(山上大碉直取木蘭壩乘勢攻得鄂克什官寨賊人遁/入路頂宗兵乘鋭進攻以期即克攻碉時賊衆並悉力)¶
(拒守見官軍勇猛難禦所至奔竄我/兵追擊殱賊甚多并俘獲生口二人)南軍連日克丹思¶
<pb:KR4f0005_WYG_295-32a>¶
(南路官兵以明亮統之亦為兩路以富徳奎林分領明/亮&KR0450;兵䇿應仍分三枝為前後聲援又令三保帶兵設)¶
(伏牽掣賊勢今奏於廿九日夜半進兵明亮即攻克得/里富徳攻克河北喇嘛寺日寨繞出得里之前㑹兵奮)¶
(勇直取赤爾丹思奎林亦攻克河南之得布甲所/至賊皆始拒終潰𠞰戮二百餘獲鎗仗火藥無算)那忘¶
昨嵗艱如彼孰謂今畨迅若兹(西路之阿喀木雅美美/卡木蘭壩皆地險碉堅)¶
(昨嵗攻至半年之乆始得南路之得里等/寨亦然今乃於兩日間攻克之實為迅速)趲拉易為原¶
逆料促浸如故尚遲疑(小金川畨語稱趲拉而促浸則/金川畨名也予向以趲拉降畨)¶
(雖為僧格桑脅誘復叛今見逆酋為索諾木携去乆且/為促漫所併其衆必懷怨望而促浸羣賊代趲拉守拒)¶
(主客之勢不同斷難持乆収復小金川之尚易為力早/籌度及之曾屢諭將軍等今果如所料至金川則險隘)¶
<pb:KR4f0005_WYG_295-32b>¶
(如前於制勝之道尚無把握聞其賊酋色逹爾賊目丹/巴沃雜爾在美諾聚賊佔據二賊皆索諾木所恃為主)¶
(謀助&KR0086;若能将二人設法擒獲則賊黨剪除𠞰平金川/之幾可得十之六七果爾予心方為稍慰惟仰頼)¶
(上蒼嘉佑並在將/軍等之用力耳)衆兵鼓勇斯宜耳諸将戒盈仍訓之¶
(此次得勝之&KR0297;甪由&KR0264;派八旗精鋭勇往直前緑營兵/有所倚仗亦皆效法知勉是以所向克捷但究覺得之)¶
(太易恐賊人狡計讓我深入賊㦯在後抄截不可不防/官兵方乘勝罙入自不宜使知此意惟當鼓其鋭氣奮)¶
(勇成功若鎮兵之將軍叅贊等則不可罔連勝稍存矜/滿必深體滿招損謙受益之訓慎之又慎方能有濟隨)¶
(傳諭切戒之並命兩路將軍叅贊并查在事出力之將/領弁兵交部議叙其攻戰時傷亡兵卒雖屬無多亦令)¶
(查明咨/部議䘏)賜䘏奨功施次苐莫遺無濫慎叅差佇當二豎¶
<pb:KR4f0005_WYG_295-33a>¶
成擒日始得吾心畧慰怡¶
　　將軍阿桂奏報克復美諾詩以誌事¶
収復小金原意料似兹迅速不期中(収復小金川之易/予早逆料及之兹)¶
(據阿桂奏官軍於十一月初一二等日連克路頂宗明/郭宗諸險隘並攻得别思滿兠鳥八卦碉現已克復美)¶
(諾駐守其地計自二十九日進兵以來不/過五晝夜即已集事實不意其如此之速)詎因事順或¶
滿志尚以賊逃未愜衷(官軍攻𠞰碉卡時有躍入碉牆/斬殪賊衆者有賊正奔潰追擊)¶
(殱斃者其墜仆厓塹之賊更無算並収獲礟位十餘米/百餘石噐仗乾糧亦多惟小金川賊目七圖妄都爾聞)¶
(官兵已上山梁即棄美諾而去自必仍竄入金川渠魁/未及就擒實為可惜是以雖聞捷音不以為喜並諭将)¶
<pb:KR4f0005_WYG_295-33b>¶
(軍等勿以事順自滿即宜乘勝速行分路進𠞰/促浸以期制勝此次岀力將士仍飭部議叙)奨績並¶
教予優叙乘機還勵奏膚功先聲討逆軍威振諒彼逰¶
魂計亦窮¶
　　將軍阿桂奏報収復小金川全境詩以誌事¶
事之將難上峻山事之將易下順水旬日全定小金川¶
幅員五百有餘里(自十一月十四日接阿桂美諾㨗報/後十九日復據奏海蘭察由別思滿)¶
(一路於初三日直壓帛噶爾角克取岱都喇嘛寺随攻/克布朗郭宗底木達獲糧約四千餘斛其明亮寺所𠞰)¶
(之河北河南各寨落以次攻獲二十三日又據奏小金/川授三等侍衛銜木塔爾報稱大板昭馬爾當曽頭溝)¶
<pb:KR4f0005_WYG_295-34a>¶
(各寨畨人俱懇請投降其汗牛各寨畨民亦各投順並/聲叙從前不敢附賊之語自初一二等日攻取明郭宗)¶
(各寨至此収復小金川全境僅及旬日寶為迅速其自美/諾經底木達至大板昭計程二百四五十里而自美諾)¶
(由南路至汗牛一帶/程□亦約畧相同)迴思六月僨事時猖獗賊亦迅若¶
此一朝失亦一朝得¶
天道好還原定理整兵直進討促浸雪嶺險滑仍如彼¶
擬欲持以乆困之復慮師老致委靡賈勇及鋒而用壯¶
(収復趲拉之易朕乆意料及之至進勦促浸恐未能迅/速集事因諭阿桂等訪覔妥捷之徑分兵夾攻或可易)¶
(於得手其攻噶拉當噶拉兩路只可用為牽掣賊勢若仍作/為正路恐賊人抵禦如故即待以月日或持乆困守又恐師)¶
<pb:KR4f0005_WYG_295-34b>¶
(老志懈自當乗此新勝鋭氣令其賈/勇直前及鋒而用自為事半功倍)一月三㨗心焉企¶
我非黷武願佳兵撻伐由來不得已¶
　　甲午春帖子¶
廿四氣之首九旬春以初元辰先七日消息復陽如¶
乘震執規候慎㣲敬始朝皇都寧媚祭風馬上丹霄(京/都)¶
(以廿三日祭&KR0883;/正值其辰云)¶
春盤春帖昌昌始¶
慈福¶
<pb:KR4f0005_WYG_295-35a>¶
慈齡曼曼増撫此人和復嵗美益勤㡬勅與氷兢¶
　　除夕¶
數(上/聲)日原成嵗今年剩此宵星辰餞故節烏兔㑹元枵¶
栢子焚金鼎椒花鋪綺寮吟詩殿舊帙勤政始眀朝¶
　¶
　¶
　¶
　¶
<pb:KR4f0005_WYG_295-35b>¶
　¶
　¶
　¶
　¶
　¶
　¶
　¶
御製詩四集巻十六¶
