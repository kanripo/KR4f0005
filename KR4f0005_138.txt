# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:10.861143
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷八十
<pb:KR4f0005_WYG_138-1a>¶
欽定四庫全書¶
御製詩二集巻八十¶
　古今體六十二首(戊寅六/)¶
　　七月朔日作¶
協律惟夷則載時届素商歩晨覺露重度水喜風凉樹¶
影増長䕃蟬聲紛夕陽情知秋信到婪熱審無妨(是日/午後)¶
(劇/熱)¶
　　早桂¶
<pb:KR4f0005_WYG_138-1b>¶
臯塗送到一枝芳(臯塗精舍香/山藏桂處也)滿目新秋滿意香繞樹¶
尋花花下詠孤他數載好風光(向毎以新秋駐蹕香山/輙至臯塗精舍覔早桂)¶
(亦頗留詠近年來以籌邊無暇而塞外/賜宴逺夷率過花期而歸故戯及之)¶
　　托和鼐行¶
我師攻圍賊庫車臨衝茀茀四面羅舊降伯克(回部中/宰桑謂)¶
(之伯/克)為我用其名鄂對顯秩加(授職散/秩大臣)備知彼中之形¶
勢悉告將臣防周遮托和鼐(地/名)通塞里木(地/名)賊來援者¶
所必過爰遣逹克他那(藍翎侍/衛名)瞭遂見踪跡詳寡多以¶
<pb:KR4f0005_WYG_138-2a>¶
計誘賊賊遂至(逹克他那緩行誘賊賊住亦住/賊進則退遂引至近軍營處)請為前¶
導勦賊窠發師順德訥(副都統領/隊大臣)率往堂堂之陣誰逆¶
睋賊不自量犯兩翼兩翼飛馳張鸛鵝長箭大礟如雨¶
下狂&KR0624;奔亂氣消磨填溝受殺敢迴顧血流漂杵時無¶
何勦賊二千四百餘傷我十數忠堪嘉是為狂&KR0624;第一¶
戰遂叨¶
天佑威荒遐軍書曰馳六百里奏函夜至披衣視賜官¶
錫祿酬庸勲克城更待頒恩㫖討逆伐罪非得已鯨鯢¶
<pb:KR4f0005_WYG_138-2b>¶
京觀豈所喜¶
　　董其昌江山秋霽巻¶
惨淡秋光濯眼新大癡昨夜入精神思翁亦豈自譽軰¶
呌絶奚妨憶古人(見其昌/自䟦語)¶
日晶雲歛曉秋新江若有聲山有神一例鏡箋愛㸃筆¶
同然先得是伊人¶
　　雨(七月初/三日)¶
德雨符秋月時晴未一旬潤暄皆適可禾黍倍精神敢¶
<pb:KR4f0005_WYG_138-3a>¶
懈祈豐志益憐食貴民青黄猶未接出粟事平均(新糓/未登)¶
(塲市值稍涌命出官倉米/分五城十厰减價平糶)¶
　　和落霍澌行¶
今春我師勦逆夷首戰實和落霍澌斬将搴旗早報㨗¶
酬勞頒賚已有差即今生觧俘囚至曰渥赭特宰桑伊¶
散秩大臣曾授職乃敢倡亂如鴞鴟面詢彼所致敗故¶
咋舌惟歎天奪其彼衆猶有千餘騎覘知我寡設計竒¶
輜重逺行誘我逐層層伏賊㨿險𡾟官軍四百始馳至¶
<pb:KR4f0005_WYG_138-3b>¶
少騎示弱山之陲我進彼乃蠭涌集銃礟如雨循環施¶
我軍曾無一傷者百靈擁䕶信有之衝鋒突入矢齊發¶
賊乃䘮膽紛離披鹿埵隴種各逃命大鞣大膊張軍威¶
殱彼屍僵近四百負傷遁者數無訾是誠¶
天助額手慶奮勇要亦資人為問率軍者其人誰超勇¶
親王家聲貽(将軍䇿布登扎布為超勇親王額駙䇿楞/之子其兄成兖扎布襲封親王䇿布登扎)¶
(布以奮勇著績爵封/郡王亦賜號超勇)¶
　　西直門外觀稼¶
<pb:KR4f0005_WYG_138-4a>¶
逾月郊衢又不同隰禾原黍欝芃芃可知待實期豐者¶
總在宵憂曉祝中¶
銅雀將鳴望好秋憑觀信可畧消愁問余愁果全消未¶
只待篝車報備收¶
　　新秋恱心殿¶
視朝有事法宫臨路便先兹憩恱心太液波瀾待風細¶
瓊華峰嶺入雲深荷香過雨常來座松籟生凉正滿襟¶
四壁詩題消嵗月祗贏㡬㸃髩霜侵¶
<pb:KR4f0005_WYG_138-4b>¶
　　畫峯室¶
紫邏青縈户外山畫情憑足恱幾閒若於藝苑尋名氏¶
只在倪黄伯仲間¶
　　㸔畫廊¶
綠樹紅荷又一時爽風不斷鏡中吹恰如春夏秋冬畫¶
幅幅臨窓對景披¶
　　題抱素書屋¶
書齋顔抱素瀟灑得天然窓畫森踈竹階琴滴暗泉每¶
<pb:KR4f0005_WYG_138-5a>¶
因悟禮後還與慎幾先略識葆光義南華齊物篇¶
　　韻琴齋¶
調軫拭徽都謝春温㢘折自呈惟是角徵闗意未須雲¶
海移情¶
　　罨畫軒題句¶
適歩讀畫廊髙軒見罨畫來憑罨畫窓讀畫隔岸對彼¶
此誰主賔一例供清㑹景納春秋佳格突倪黄𣲖想像¶
軒有言却不勞行邁¶
<pb:KR4f0005_WYG_138-5b>¶
　　泛舟過御河橋至春耦齋¶
盪槳輕舟漾鏡空石橋新葺飲長虹芟除蘆葦滋荷芰¶
去惡興賢意寓中¶
豐澤園西池上屋新名春耦每臨之習耕罷固無多子¶
較雨量晴到此時¶
　　虚白室¶
石縫夤緣峭蒨烟虚堂小座宛壺天参差縱目琳瑯宇¶
瀟灑怡情翰墨筵北户真宜夏六月南華恰是第三篇¶
<pb:KR4f0005_WYG_138-6a>¶
個中應處(上/聲)忘懐者我却光憂每惄然¶
　　結秀亭¶
亭臨七月騐豳風鋤雨犁雲凭覽中環秀當年定逺近¶
(金史章宗紀承安元年六月幸環秀亭/觀稼日下舊聞採入當在今西苑地)劭農今古意還¶
同¶
　　王䝉秋山讀書圖¶
林静山深結茅宇雅是幽人讀書所疑因風度聞誦聲¶
却不識為何代語¶
<pb:KR4f0005_WYG_138-6b>¶
　　初月¶
碧宇秋雲散新蟾見兊方一彎懸玉玦片刻度宫牆眼¶
界思全體心期喜嫩凉西傾葱嶺外引我繫懐長¶
　　立秋(七月初/五日)¶
七月金行入今年秋信遲流隂那肯駐素節又如斯德¶
雨飄還霽(是日微兩即霽/為立秋佳占)緒風爽乍吹對時謹平秩恭¶
已奉無私¶
　　朱叔重秋山疊翠¶
<pb:KR4f0005_WYG_138-7a>¶
雲白林青鎖疊巒景寥趣永耐尋㸔大家李杜斯郊島¶
少見欣他瘦且寒¶
　　泛舟長河至樂善園二首¶
輕舟溯碧川秋曉氣澄鮮遇勝何妨止言尋屬偶然林¶
泉既幽静座席得周旋却顧曾題句流隂隔兩年¶
來稀似初到去矣且教遲清閟孰過此雅宜亦在兹秋¶
蟬無俗韻喬木有踈枝應借髙人隠吾安用爾為¶
　　秋來八首(有序/)¶
<pb:KR4f0005_WYG_138-7b>¶
　　皥令協時兊行成物喜南訛之已秩嘉西爽之初¶
　　延聲在樹間肯襲摛詞於宋製凉生殿裏詎誇聨¶
　　韻於唐賢若乃撫序闗心適㑹㣲雲纎月宣毫即¶
　　事無遺時卉候蟲天上七㐮兹夕正當佳夕人間¶
　　一葉昨宵方度清宵而㨗書尚佇回中毎對闗山¶
　　望逺夙駕将臨塞下毋忘獮狩行邉問三秋何處¶
　　來乎題目匪沿昌谷知八詠適然就耳體裁聊凖¶
　　浣花¶
<pb:KR4f0005_WYG_138-8a>¶
　　　秋雲¶
紀瑞無煩太史書歐陽賦裏偶遺諸乍殊峯寫多竒狀¶
已讓河横清淺如障日幻為晴與晦随風閒任巻還舒¶
蕭蕭幾㸃飛凉雨應有人稱為(去/聲)洗車¶
　　　秋月¶
晚來陣雨過河源光滿寥空清滿園石上藤蘿宛已映¶
琴中操弄略堪論魄依碧落寒非濕影入池塘浄絶㾗¶
春月烟花秋月水東坡未足號知言(後山詩話東坡春/夜對月王夫人曰)¶
<pb:KR4f0005_WYG_138-8b>¶
(春月可喜秋月令人愁耳公謂前未及也/遂作詞曰不似秋光只與離人照斷腸云)¶
　　　秋河¶
三時常晦此時眀耿耿依依空際横星斗每從天上浴¶
波瀾不受世間驚蕭晨乍欲數峯隔殘夜猶聞雙杵鳴¶
只有黄姑心獨苦過來過去總傷情¶
　　　秋風¶
一葉梧桐早識秋那堪水面復峯頭肩吾團扇懐長繫¶
叔夜横琴音若流幾處闗山猶逺戍誰家西北倚髙樓¶
<pb:KR4f0005_WYG_138-9a>¶
何人不有臨風句萬古惟傳杜甫愁¶
　　　秋野¶
疏蕪秀草露珠眀寥廓蕭晨景㝡清古寺僧閒安蝶夢¶
長途客起聽鷄鳴依依村圃纔除架厯厯亭臯澷計程¶
只有此時心畧慰黄雲近逺傍西成¶
　　　秋林¶
濃緑初踈繼染紅無邉秋意幾枝中蕭蕭不礙延來月¶
䇿䇿還随吹去風何必生悲惟宋玉已聞傳妙有闗穜¶
<pb:KR4f0005_WYG_138-9b>¶
木蘭大獮千峯上開錦廻㸔氣㝡雄¶
　　　秋花¶
夏秀宛㸔秋始華木英草卉総清嘉常饒白露繽紛滴¶
不藉東風次第加曉砌丁星香㝡細月池繛約影偏斜¶
春園李杜斯郊島寒瘦何妨自一家¶
　　　秋蟲¶
問爾不平平已不占他終古善鳴秋羈人旅館三更淚¶
弱婦深閨一縷愁老樹踈麻方寂寂庭隂砌角鎮啾啾¶
<pb:KR4f0005_WYG_138-10a>¶
恰如永叔纔停筆四壁騰聲卒未休¶
　　&KR0624;纛行¶
小和卓木(其/號)霍集占(其/名)領兵來援圍城嚴先是其兵來¶
赴救托和鼐(地/名)已二千殱逃生回者匍匐告昧死尚敢¶
潛窺覘城中知有賊接應借一出突施戈錟綠旗圍城¶
腹背敵屹立不動戰方酣是時實賴愛隆阿(副都統領/隊大臣)¶
率千騎至皆竒男(吉林滿兵/及索倫兵)横衝截入亂&KR0624;陣斬将獲¶
醜如囊探狂&KR0624;難當復大敗東籠案角相藉攙敺至鄂¶
<pb:KR4f0005_WYG_138-10b>¶
根河之側溺水斃者如眠蠶賊約五千三千死千餘戰¶
士威風添霍集占乃抱頭竄搴其大纛銅旗尖咳首五¶
色書旗幅不觧其義言詀詀驛致既喜復致惜設執逆¶
首除凶憸徂惟求定靖遐壤止戈和衆吾方忺¶
　　西北風¶
夜雨綿達旦踊慮為秋霖午風轉西北其聲戞石金初¶
猶習習吹漸作蕭蕭臨萬竅各怒號同叶夷則音無物¶
可以當何有於宻隂瞥眼天宇晶宜暘惬予心雖然敢¶
<pb:KR4f0005_WYG_138-11a>¶
即逸捧盈惕彌欽¶
　　題馬琬秋山行旅圗¶
背負肩挑䇿蹇者紛紛名利各傳真徒觀贉首留名字¶
幸有當年說項人(巻中有其昌審定馬文/璧秋山行旅圗十二字)¶
　　布魯特稱臣内屬遣使詣闕詩以紀事(有序/)¶
　　布魯特為回部别族素與中土聲教不通比因逆¶
　　&KR0624;小和卓木背恩反覆戕我使臣既命將往征屢¶
　　戰大㨗而將軍兆恵亦以捜捕伊犁賊黨旋師㑹¶
<pb:KR4f0005_WYG_138-11b>¶
　　勦道經布魯特界其酋長圗魯起拜等遮道呼籲¶
　　自陳向為厄魯特所阻自外王化今西域蕩平所¶
　　部人衆皆願輸誠内屬並各遣其大首領馳驛赴¶
　　闕納欵念此遐荒殊域固未脅以兵威亦非馭以¶
　　智術望風歸附情詞諄懇已允将軍等所請許其¶
　　携從入覲而並識其緣起如此¶
撻伐原因討逆&KR0624;仰流詎意逺人徕舊傳勃律兩王㨿¶
(唐書西域傳有大小勃律王其地直吐蕃西去/長安八千里以方域考之即今布魯特部落)即見堅¶
<pb:KR4f0005_WYG_138-12a>¶
昆一面摧(囬部葉爾竒木哈什哈爾之地西即與布魯/特連界今布魯特内附則已斷其一臂矣)¶
厚往薄來風早樹東鶼西鰈道方開不招不拒敷吾恵¶
王㑹何妨逹九垓¶
　　幻花八詠用張鵬翀韻(有序/)¶
　　空寧有色誰教佛座拈來幻豈非真漫倩封旛護¶
　　取頋造物元從無物而寓言肯滯名言是以白藏¶
　　霜鋪層層碧纈薌林雨灑剪剪紅酣以至風漪浪¶
　　縠之騰文燈暈酒潮之散綺筆曽入夢丹黄匪色¶
<pb:KR4f0005_WYG_138-12b>¶
　　相所呈心㝡通神杼軸自襟懐而出凡此清機並¶
　　引何闗結習難忘縱煉火成芽已埽殷仙頑艷矧¶
　　沾泥比絮尤懲謝客浮華維侍臣舊様曽描八篇¶
　　無妨製錦即藝苑新裁可就一疊聊藉書屏¶
　　　霜花¶
灼灼裳裳玉有光盤鴉難上内人妝已㸔傍曉花如幻¶
欲笑廻空蜂枉忙青女女夷俱耐冷釋迦迦舍不闗香¶
色空一合歸無迹底似凡英落自傷¶
<pb:KR4f0005_WYG_138-13a>¶
　　　雨花¶
烟片紛敷珠㸃微真香無嗅有芬菲㝡宜潤景當簾織¶
却異殘春作陣飛何必指揮觀色相漫縁開謝悟因依¶
道塲恰是維摩室不著文殊自在歸¶
　　　風花¶
宋玉蘭臺品藻臺䧺雌辨後探花囬迷漫觧使千峯暗¶
荏苒何曽鎮日開五里張公稱意作旬餘列子滿身來¶
陸㳺詩本不經讀欲笑南華未是才(按陸㳺詩注風欲/作則大霧充塞謂)¶
<pb:KR4f0005_WYG_138-13b>¶
(之風花是風花本有其物鵬翀詩但謂流風/落花合而為一與餘幻花不倫矣故戯及之)¶
　　　浪花¶
轉蕙光風曲岸濵文章水靣散紛緼詎闗春信畨畨報¶
奚事羣芳色色分戢藻逰魚如隐葉掠波輕燕訝蒸雲¶
浄真不染嫏嬛氣漫擬宜圗六幅裠¶
　　　燈花¶
速勝韓湘頃刻誇竒㸔火裏自開花欲嗤陳氏裁文綺¶
似擬王公籠碧紗莖吐玉蟲蠕綴細蛾疑粉蝶僕飛斜¶
<pb:KR4f0005_WYG_138-14a>¶
設云報喜事誠有便盼紅旗一片霞¶
　　　酒花¶
金樽蕩漾坐花時(見李羣/玉詩)㶑灧中含淳淑姿紅綠都教¶
香是國東西揔以玉為肌春非他也芳常住時復中之¶
趣自知何必生平不言酒魯共公論早曽披(余詩中不/喜言酒兹)¶
(以用鵬翀/韻及之)¶
　　　筆花¶
垂露非秋自蔚霞管城無處不生花寜闗木本寧草本¶
<pb:KR4f0005_WYG_138-14b>¶
抑是江家抑馬家意蘂心苖常䕶飬雲勾月抺任横斜¶
雕章五色誰應伴紫殿還聞設九華¶
　　　心花¶
四句金剛稱六如是花非宻亦非踈有如時雨沃之後¶
更在三春開以初潤玉輝珠寧貴艷課無責有不隣虚¶
夢華朅和詞臣韻憶舊翻因偶不舒¶
　　馬逺溪山秋爽圗¶
渾厚尚傳北宋法蕭踈已唘四家宗愛㸔插㙷蟠青者¶
<pb:KR4f0005_WYG_138-15a>¶
猶是萬松嶺上松¶
　　題藏紙扇¶
底藉裁紈可謝筠取材於古製從新綸巾諸葛殊先進¶
金粟如來是後身(用李/白句)凉詎秋風将落莫團惟望月共¶
渾淪動摇不為資清供欲扇淳風萬國均¶
　　泛月¶
襄雲向晚間婪暑依秋退望前傍下舂昂首月已在三¶
時豈無月秋輪實可愛入波瀲灧光盈手清凉界木蘭¶
<pb:KR4f0005_WYG_138-15b>¶
著緩盪俯仰欣澄對岸蛩有颯音汀蓼多蕭態惬賞則¶
不無長夜夙所戒眼瞥隐西山心共馳回塞¶
　　題竹繪屏¶
　　　檜¶
貼箬裁筠作檜松天然益友欠梅逢介侯似向蒼官道¶
善寫丰姿却讓儂¶
　　　竹¶
翦竹圗成幾枝竹龍文鳳影戞依依&KR2911;猭窓外初過雨¶
<pb:KR4f0005_WYG_138-16a>¶
一即三身是也非¶
　　恭奉¶
皇太后口外行圍起程日書事¶
氣&KR1065;時當大獮候世平塞是外虞陲國朝武備千秋獨¶
仁祖勤勞萬禩貽¶
迤邐楊村復栁莊停鞭問瘼不妨詳老安赤保厪宵旰¶
萬嵗千齡奉¶
夀康¶
<pb:KR4f0005_WYG_138-16b>¶
黍隴禾塍近熟秋實堅實好蔚如油可知夏五憂偏劇¶
纔博今來少釋愁¶
　　石槽行宫即事¶
庭樹綠籠檐砌花芳撲簾常時饒寂寞一晌候吟拈座¶
席惟秋展壁題逐嵗添晚來殘暑劇思得雨驅炎¶
　　秋雲¶
秋雲含雨渾不定數里之間霑否殊昨晚婪熱思湔灑¶
飛㸃未潤膚寸乎宻隂東望濃霮䨴了知行潦當前塗¶
<pb:KR4f0005_WYG_138-17a>¶
朝來䇿馬不十里即遇泥濘艱行車僕御䟦渉多苦狀¶
晚稼益沃歡農夫石槽田者不無向隅歎昨晚喜行路¶
者來試諸乃知人情萬態寧可一例俱博施濟衆堯舜¶
猶病矧吾焉有兩全圖¶
　　宻雲行宫對月¶
過望小虧圎(時七月/十七日)徘徊銀漢邉㝡欣寒不濕可以暑¶
全蠲踈樹迎光漏閒花入影妍玉輪猶早上應惜孟秋¶
天¶
<pb:KR4f0005_WYG_138-17b>¶
　　䇿馬¶
䇿馬䟦蘭坂郵程率素知兒孫示勤勩(毎嵗秋蒐率命/皇子皇孫等随)¶
(圍示家/法也)老幼切詢諮民隐呈豳野官方戒繭絲沿途㸔¶
好稼所喜畧於斯¶
　　南天門攬勝軒作¶
盤紆石路陟嶙峋攬勝還欣迴出塵何必森嚴衛虎豹¶
居然尺五俯星辰雲軒峯嶺延遥近梵宇香花恱静真¶
大士如如無色相却看厯厯往來人¶
<pb:KR4f0005_WYG_138-18a>¶
　　出古北口¶
莫問臨洮及滄海愛㸔雲白與山青出闗爽氣迎人面¶
入畫秋光惬性靈何代隄防此乗障常時來往似行庭¶
可知守徳勝守險益凛氷淵祝太寧¶
　　常山峪行宫叠舊作韻¶
好山如活畫靣靣向人前拱北近仙境(去避暑山莊/九十餘里)維¶
南帶古邉(古北口一帶/古邉界地)堂皇開太室俎豆展賔筵風自¶
無塵地雲猶歌旦年騁懐真致静得句欲捐妍最喜翠¶
<pb:KR4f0005_WYG_138-18b>¶
㣲表洪崖可拍肩¶
　　軍書¶
軍書羽速至謂喜頋生恨言志兼紀事顛末必傳信先¶
是搴&KR0624;纛将謂賊渠遁茲因沙雅降(雅爾哈善等先以/迎勦霍集占殱衆)¶
(搴旗&KR0624;酋兎脱奏報至是沙雅爾城回長阿三和卓木/乞降錄其供詞始将霍集占敗入庫車潰圍不得出後)¶
(乗夤夜遁去諸将並未/追擒情節厯厯叙明)伯克親詳訊始知霍集占來救¶
庫車困為我兵所截入城欲伺釁合力旋突出被遮復¶
挫韌乃率四百騎夜出身免慭咄哉堪扼腕選将吾未¶
<pb:KR4f0005_WYG_138-19a>¶
慎失機有如此是豈踈防僅譬鶚自投羅解放翻成吝¶
夷考自軍興誤事率臣藎徒憐諸士卒奮勇冒白刃賴¶
天雖有成决䇿屢多悶自責不知人遑敢弛國憲¶
　　灤陽别墅¶
叢樾中間得路便虚窓四唘眄青蓮可知秋景㑹今日¶
未到巖齋又二年(去嵗經此/未駐蹕)天淡雲閒常不改蝶黄花¶
紫自相憐何妨傍午還餘熱松下風來便颯然¶
　　題小金山¶
<pb:KR4f0005_WYG_138-19b>¶
蓊然嘉䕃入林閭一朶芙蓉頂結廬既豁而寥宜眺聽¶
匪今伊昔閲居諸來原朅爾去無約下是滄江上碧虚¶
浮玉昨年同異處澄觀了不可分疏¶
　¶
　¶
　¶
　¶
御製詩二集巻八十¶
