# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:21.573793
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷六十
<pb:KR4f0005_WYG_451-1a>¶
欽定四庫全書¶
御製詩五集巻六十¶
　古今體六十首(庚戌十/)¶
　　中秋日¶
　夕月禮成述事¶
仲秋節恰秋分值平秩西成典憶頻¶
中祀幸能行以遍(自去年春以近八旬敬願於是中祀/皆親祭一週以盡為君之職  以於)¶
(祀帝王廟夕先農壇能朝日壇成文廟皆已親/  兹並    月壇亦  躬祭禮  實深欽幸)一心寜¶
<pb:KR4f0005_WYG_451-1b>¶
敢懈扵寅徒因戎詰疎親詣(按㑹典凡行中祀扵即位/後皆親詣  禮一次嗣後)¶
(俱遣官恭代此定例也四夕月壇之祭予自踐阼過廿/七月即吉後扵乾隆三  兩年皆躬親行禮六年以後)¶
(毎嵗秋獮木蘭遂依例遣官至十三年又親祭一次及/今嵗禮成凡四次既以正夀俯順衆情還宫行慶恰值)¶
(秋分之西壇蕆禮得遂予為中祀/一週  願感荷  神佑當  何如)兹用八旬蕆六禋樂¶
奏保光成禮退(送光神樂歌/保  之章)迴瞻不盡意猶諄¶
　　御園即事¶
慶典¶
祭儀行並竣御園居合仲秋晨風清日朗¶
<pb:KR4f0005_WYG_451-2a>¶
天垂貺夕惕朝乾意倍寅(自十二日進宫十三日御殿/受賀十五日躬祭  夕月壇)¶
(及今早旋蹕御園數日間天氣晴朗中外臣工及耆老/士庶等臚歡祝嘏各遂慶忭之忱實賴    昊蒼鴻佑)¶
(百事順成感荷之/餘不覺倍加乾惕)豈不百王¶
眷承命何當一已¶
佑䝉頻自强益勵心無息五載希為歸政人¶
　　福崧韓鑅蘭第錫同日奏到毛城舖滚壩減水情¶
　　　形及籌辦靈璧宿州一帶疏消撫卹各事宜詩¶
　　　以誌事¶
<pb:KR4f0005_WYG_451-2b>¶
減壩南河一帶綿(據福崧奏靈璧縣地勢低窪毎年毛/城舖滚壩及天然峯山等閘減洩之)¶
(水由睢河滙注該縣之孟山楊疃陵子土山崔家等五/湖入洪澤湖出清口歸海本年七月内雨水既多兼之)¶
(上㳺民堰漫缺下注睢河夾扵五湖之中不能容納以/致週圍民田及宿州西北各鄉低田俱被淹浸現在深)¶
(處尚有六七尺淺處亦有二三尺不等已即飛咨韓鑅/蘭苐錫等督飭工員速将漫缺民堰趕𦂳補築並天然)¶
(峯山等閘相/機酌辦等語)既經減必漫低田肯因行慶忘民務祗有¶
急賙謝已愆(前據韓鑅蘭第錫等奏宿州靈璧碭蕭等/處被水各村荘民田廬舍間有淹浸節經)¶
(降㫖令該督撫等親往查勘賞給口糧並扵孫士毅未/經奏請之先早撥兩淮淮闗等處鹽税課銀一百萬兩)¶
(觧交孫士毅督飭所属實力賑恤倘有不敷不妨/再為奏請續撥予扵灾黎從不稍存惜費之見也)曰堵¶
<pb:KR4f0005_WYG_451-3a>¶
曰疏籌次第(福崧又奏睢河民堰漫缺分溜下注地方/官未能及早堵築斷流現在勒限玩悮之)¶
(知州賠修用示懲儆又韓鑅蘭第錫奏王平荘臨黄民/堰漫缺之䖏雖係民修之工但現在被灾民力不繼自)¶
(應暫動官帑先為補築事竣或分年帶徴或加恩寛免/臨時再為酌量降㫖至所稱髙堰誌樁連舊存長水已)¶
(至一文三尺束清禦黄兩壩早經拆除到底而洪湖水/勢未消不得不将五壩内智字一壩開放以資減洩所)¶
(辦甚是惟是髙郵寳應等湖是否足資容納揚州以北/鳳凰壁虎等橋湖水歸江之路是否通暢南闗車邏等)¶
(壩防䕶稍疏闗係下河民田匪輕是否不致/妨碍仍令迅即查明詳細覆奏以慰繾注)惟昏惟墊¶
念顛連自慚致宴無佳術敢復施恩靳久延¶
　　陜甘總督勒保奏甘省夏禾收成八分有餘詩以¶
<pb:KR4f0005_WYG_451-3b>¶
　　　誌慰¶
蠧吏昔曽公作弊稱灾甘省例年年(甘省固素稱地瘠/民貧然自王亶望)¶
(等侵蝕監糧毎嵗揑災冐賑/幾如成例可謂肆無所忌)察知懲戒除奸詭頗見收¶
成入疏箋(嗣經察出大加懲創以後厯任督臣屢報稔/收乃知災固由扵虚報而剔除奸詭即以感)¶
(召自不天和理/亦    爽也)今嵗雨時利禾隴八分秋穫報農田(前/據)¶
(勒保奏本年春夏暘雨應時夏禾可卜稔收兹據奏稱/該省河東等䖏二麥早已登場惟河西節候較遲毎嵗)¶
(夏禾均扵七月始行收穫所有約收分數寜夏西寜二/府暨秦州階州二直𨽻州所属各收成九分有餘甘州)¶
(一府所属收成九分鞏昌平涼慶陽三府暨涇州肅州/安西三直𨽻州所属各收成八分有餘涼州一府所属)¶
<pb:KR4f0005_WYG_451-4a>¶
(收成八分蘭州一府所属收成七分有餘通/省牽算夏禾約收八分有餘覽奏實為欣慰)究為地瘠¶
人貧處幸慰中仍民計懸¶
　　賜宴内外藩王文武諸臣即席成什六韻¶
祝釐雖是衆誠申弗以為當為愧頻幸沐¶
天恩諸事蕆(予仰沐中旬天恩夀登八袠固深感幸而/自七月    扵山荘即舉行慶典錫宴外)¶
(藩及旋京後由御園往還宫禁中間御殿受賀宴賚駢/蕃並中外臣民夾道臚歡舞綵屆時俱值風日晴和衆)¶
(情欣洽尤徵益感上蒼篤愛錫貺彰明凝/承之下能不    益畏常勵惕乾之意耶)益因時叙一¶
心寅各巡撫命還省畢(巡撫中来京祝釐者屢經召見/賜宴因念地方𦂳要扵十五日)¶
<pb:KR4f0005_WYG_451-4b>¶
(諭遣各/回本任)衆布按歸厯陛陳(其有巡撫未来而布按来京/者葢數十人亦即扵十六十)¶
(七兩日普行召見訓諭並/各提鎮皆面諭令其各歸)安惠萬民訓外吏晴和今日¶
宴朝臣承筐是用將百辟勞(去/聲)酒亦惟行一巡因便瀛¶
藩分散遣(今早錫宴禮成後念䝉古王公諸回部及朝/鮮安南緬甸南掌各陪臣並四川臺灣諸番)¶
(来此已經逾月即扵/宴次令其各回本處)所嘉戀闕意猶諄(諸番及各陪臣/畨衆人等月餘)¶
(以来扈隨瞻就恩誼交孚兹當環陛班辭依/依不舍之意發自中誠達扵顔面尤堪嘉悦)¶
　　金廷標仙館澄秋圖¶
爽氣澄仙館命為即景圖多年漫粘壁此日惜收㡡(命/&KR1019;)¶
<pb:KR4f0005_WYG_451-5a>¶
(掛幅續入/石渠寳笈)立玉石如筍飄金葉落梧忽前珍過後斯愧¶
毎廑吾¶
　　題哥窰盤子二首¶
宣(德/)成(化/)近代製猶精遥以宋窰薌二生(章生一所製/器紋百圾碎)¶
(謂之哥窰弟生二/所製為龍泉窰)笑把葵花百圾者恰如烈士善循名¶
(哥窑有/烈紋)¶
宋遥明近世間知輕近珍遥稀見奇試讀中庸章廿九¶
無常好惡亦如斯(以世法世則之聖人而同時則不/過有望不厭足見輕近珍逺矣)¶
<pb:KR4f0005_WYG_451-5b>¶
　　觀唐岳秋英圖髙士奇題句因而有詠¶
秋英圖閲動秋思(髙士奇題唐岳此畫跋語中有暑氣/甚熾揮汗未已觀是幀秋景殊動秋)¶
(思/語)妙畫通靈信有之笑憶江村題句際家居應是熱中¶
時¶
　　宴坐齋中偶爾成詠¶
忽度八旬本不期論成四得述衷思人之常也已偶遇¶
天獨厚哉衆所知自夏入秋恒栗栗毎隂而霽幸時時¶
(今嵗舉行慶典中外臣工誠悃固不可却然自山荘以/及旋京一切朝儀宴享典禮繁多又自御園往回宫禁)¶
<pb:KR4f0005_WYG_451-6a>¶
(沿途綴景臚歡未免過扵繁費雖早傳㫖減徹而勢難/概止中間設偶遇隂雨不特儀文難扵整肅物力亦覺)¶
(可惜故自入秋後即已時深惕慮乃月餘以来凡值行/慶之日先期或值濃隂屆時俱獲開霽至昨廿一日慶)¶
(典蕆事百凡可稱順遂今日宴坐回思倍覺何忍昊蒼/篤眷洵非易得扵此而不益勵寅恭予心其    乎)¶
諸凡順遂諸儀蕆宴坐閒吟心益夔¶
古稀六帝三登八所鄙宋梁所慕元(嘗攷三代下帝王/夀登古稀者六而)¶
(躋八十者惟梁武帝宋髙宗元世祖三帝梁宋二帝予/所素鄙惟元世祖可稱傑出而稽其世次至順帝不過)¶
(四傳亦未能如予之親見五代元孫是予八旬之夀諸/福備膺實為從古所未聞自惟藐躬受    天鴻貺思)¶
(有所以副之者又豈/言詞所能宣述耶)惟至元稱一代傑遜乾隆看五世¶
<pb:KR4f0005_WYG_451-6b>¶
孫自思¶
昊貺如何受益惕藐躬不盡言或可丙辰幸歸政希之¶
詎敢必心存¶
　　題貞觀陶器缾¶
秘色古稀有越窰中末唐(世言秘色窰器乃五代吳越/錢氏有國日越州製進臣庶)¶
(不得用故云秘色不知唐栁宗元集有代人進甆器状/又陸龜䝉有秘色越器詩是唐中末之際已有之此器)¶
(為貞觀時物乃/陶器非瓷器也)陶瓶出貞觀樸器稱(去/聲)文房罕見土終¶
脆久延銅擬剛(陶器合土而成質雖較銅為脆而比瓷/則為堅此器下刻貞觀元年知非中末)¶
<pb:KR4f0005_WYG_451-7a>¶
(時物想扵土中曽近/銅器故受青緑色)縹瓷潘岳賦此理究難詳(潘岳笙/賦云傾)¶
(縹瓷以酌酃按説文縹青白色字林甆白瓶長顙又鄒/陽酒賦云醪醴既成緑甆既啟形製似與越器相仿則)¶
(又疑不始/扵唐時矣)¶
　　徐賁林亭秋色用薛瑄題句韻¶
山之隂即水之陽不繫扁舟泛野塘何必蜀吳分境界¶
(徐賁以詩畫薌名吴中此幀署/名蜀郡徐賁葢不忘其先也)箇中一例姓名香¶
　　恭遇¶
皇考忌辰¶
<pb:KR4f0005_WYG_451-7b>¶
安佑宫行禮有作¶
　　厯年秋獮木蘭此日率扵行宫南望展拜今年園¶
　　居得扵¶
安佑宫行禮即境迴思益深悲愴¶
園居恰值忌辰日追憶呼天即地臨五十五畨¶
遺詔讀倐如一瞬迅光隂¶
　　山東巡撫長麟奏報通省收成七分有餘詩以誌¶
　　　慰¶
<pb:KR4f0005_WYG_451-8a>¶
春為望雨後霑澤滿擬大田歌屢綏(今年夏初東巡旋/蹕途中所見麥田)¶
(望雨頗殷嗣據長麟奏四月中旬全省連獲優霑意/謂二麥分數即有減少而大田可冀豐收尚堪慰幸)詎¶
謂夏霖間(去/聲)潢潦因之數郡受阽(音/閻)危(詎料該省六月/下旬霖雨連綿)¶
(馬頬等河盛漲漫溢以致濟南泰安東昌武定兖州曺/州青州各府属濟寜臨清二州暨所属内低窪田畆俱)¶
(被淹浸當即分別賞給口糧優加撫卹以後應行加賑/之處仍諭該撫次第照例籌辦務俾灾黎不致一夫失)¶
(所/)急賙例賑行次第補短截長報定規(兹據長麟奏到/該省秋成約收)¶
(分數所有未經被水之府一律豐收莱州府属約有九/分沂州登州二府属均約八分有餘其餘被水地方田)¶
(禾不無傷損而髙阜處所仍属豐稔就各府州属灾熟/合計内濟南府属約五分有餘泰安府属約有八分兖)¶
<pb:KR4f0005_WYG_451-8b>¶
(州府属並濟寜州暨所属俱約八分有餘曹州青州二/府属俱約七分有餘其俱經被水之各府州属内武定)¶
(府属約六分有餘東昌府属並臨清州暨所属俱約四/分有餘通省截長補短合計七分有餘尚稱下稔覽奏)¶
(雖覺稍慰然被灾之區小民生計/維艱深堪憫惜不能不為馳念也)通省猶能稱下稔慰¶
中兼惜為(去/聲)心馳¶
　　雨(八月廿/五日)¶
上澣之三雨逮今廿日餘節逢隂即霽心幸恐旋舒(正/夀)¶
(慶節前後往返京城及朝賀錫宴等日前一日多遇濃/隂屆期設或遇雨一切行慶禮儀諸多不便而蹕途雨)¶
(旁綴設燈彩物力尤為可惜毎為不寜幸皆次日晴霽/念慮旋舒即此益徴    天眷優渥兹慶節已蕆農田)¶
<pb:KR4f0005_WYG_451-9a>¶
(得雨遂稱/佳&KR0584;矣)兹以諸儀蕆却看佳&KR0584;徐悠揚潤二寸秋麥¶
喜興鋤(地本濕兹得二寸雨即/可種秋麥且利菜圃也)¶
　　䕶理山西巡撫鄭源璹報秋禾收成八分有餘詩¶
　　　以誌慰¶
邇年山陜率多收霖應(去/聲)夏時潦鮮秋斯固運行¶
天貺沐却虞盛滿我心籌幸而知儉民風樸(晉省民風/素稱儉樸)¶
(平時日用不致爭為奢靡更/得夏秋有收生計可以無慮)不致争奢物力偷餘以八¶
分實中稔(䕶撫鄭源璹奏晉省本年夏秋以来暘雨應/時所種秋禾俱已成熟所有九府十州属及)¶
<pb:KR4f0005_WYG_451-9b>¶
(口外五㕔約收分數内十分者太谷等七縣九分有餘/者鄉寜等九州縣九分者陽曲等十九州縣八分有餘)¶
(者㐮陵等六縣八分者臨汾等十二州縣七分有餘者/祁縣等十六州縣七分者嵐縣等二十二㕔州縣六分)¶
(有餘者岢嵐等六㕔州縣六分者臨縣等十三㕔州/縣合計通省八分有餘實属中稔覽奏深為欣慰)拈¶
毫西望慰心悠¶
　　御園閒詠¶
歸去来較早先將兩月期(往嵗木蘭行圍回京俱在秋/杪今嵗以舉行慶典扵七月)¶
(下旬回至御園/為期較早兩月)幸成慶典過雅覺靜居宜(七八月間内/外臣工及西)¶
(北諸藩東南各國自王公以及陪臣或先至山荘或環/集京師雖見愛戴悃忱而衣冠輻輳典禮繁縟頗深惕)¶
<pb:KR4f0005_WYG_451-10a>¶
(慮幸賴俱已上蒼佑助風日晴和一切順遂邇日凡来/祝嘏者    出京園居幾暇耳目前頓覺清靜形神亦)¶
(倍恬/適)秋色蕭森矣時光適遇之間(去/聲)飛雨踰寸(近隔兩/三日時)¶
(作㣲雨不過/一二寸而止)正助麥田滋¶
　　觀桂菊有省¶
　　冬花自梅之類皆可薫培令早開惟桂與菊花師¶
　　雖巧不能薫培令早開二種以禀金氣為發榮之¶
　　本是耐冷而不趨炎者也適然有㑹因以成什且¶
　　以戒世之趨炎者雖梅之髙不能免誚¶
<pb:KR4f0005_WYG_451-10b>¶
八月桂發枝九月菊綻梗晚桂及早菊頗㑹同時景是¶
均得金氣天然能耐冷却弗受人工所以稱清迥常謂¶
梅之品可與桂菊等如何受人工薫花十月頃是盖因¶
趨炎不安本氣禀愛梅君子流可以發深省¶
　　賦得思不出其位(得辭字五言八韻/考試選㧞貢生題)¶
心官子輿喻知止乃安之斯在不出位寜當任外馳羲¶
皇卦誠設公旦象呈辭雖異所處(上/聲)境莫逾各職思忪¶
憧夫豈可恭黙實相宜其居(音/據)風人謹逢源章句資動¶
<pb:KR4f0005_WYG_451-11a>¶
惟靜歸本睿作聖為基四得新著論五言更寫寅¶
　　九日香山即景¶
東巡還即避暑去早返蹕因慶典遭閙後靜宜(香山/園名)聊¶
問景恰臨佳節稱(去/聲)登髙田觀納稼心為慰宇迥深秋¶
興亦豪隔嵗林泉如有待對斯能不一揮毫¶
　　棲雲樓四疊丙午韻¶
數息無妨緩進輿山園復此問雲居由来秋景勝夏景¶
(向年多扵/夏初来此)欲不憶初可忘初氣爽天髙宜捲幔禾收麥¶
<pb:KR4f0005_WYG_451-11b>¶
種入憑畬漫嫌八十猶懃懇未致政歸敢懈予¶
　　天池¶
樓既已稱雲池亦得名天而況池與樓孰非天使然一¶
泓萬年清對宜諸慮捐咄哉此言失吾方未歇肩五載¶
歸政後或可斯流連¶
　　香巖室¶
巖室夙號香盖因稱物芳兹来值九秋衆卉凋經霜顧¶
額似孤名而室曰何妨不見盆中菊冷蕋方作黄雅稱¶
<pb:KR4f0005_WYG_451-12a>¶
(去/聲)彼東籬泉明正相羊¶
　　山行¶
將謂山莊秋景孤(往嵗木蘭圍後正值重九回至避暑/山荘登髙今嵗来此亦可以酬佳節)¶
(矣/)靜宜(香山/園名)今日正酬吾風輕不礙筍輿涉雲淨偏資¶
螺岫圖淡緑深紅迷目色松濤泉瀑雜人呼兹畨本欲¶
簡吟筆結習難忘自哂乎¶
　　静室得句¶
山深自致幽嶺髙合稱静是室所以名亦在意之省毎¶
<pb:KR4f0005_WYG_451-12b>¶
来必一登毎登坐必永一以憩衆役一以延佳景平野¶
暢俯臨皇都富萬井斯均得所乎敢怡心益耿¶
　　題養源書屋¶
陟降由来必就卑養源恰此俯清池標秋九節宜賞日¶
似水一心正澈時不是鄭卿為遁語却輸杜老詠雄詞¶
簡吟七首西㫪隱(今嵗黄綾詩本已㡬盈帙意欲簡咏/而今日至香山正逢重九吟與難孤)¶
(扵是登陟所經偶爾得句輙即成什白早至/宴息之時不覺已得七首誠為結習難忘耳)學古(寢室/堂名)¶
應教罷搆思¶
<pb:KR4f0005_WYG_451-13a>¶
　　香山曉景¶
老人自鮮寐匪曰勉夙興披衣引銀燭或書或梵經胥¶
足益心神須㬰亦質明問稱無邉報徜徉步閒庭曉氣¶
寒非冷騁目乃絶勝連林莽蒼含突峰昒昕騰形色未¶
全分理趣則已呈因憶子輿言是曰旦氣清有為萬㡬¶
理無私一已誠¶
　　致逺齋自箴¶
靜宜理政齋額取諸葛字寜静乃其本致逺則其施(寘/韻)¶
<pb:KR4f0005_WYG_451-13b>¶
迴思丗年来致逺匪一事西北闢新疆東南靖海澨兹¶
更不期中象藩親覲至(秋間西北各外藩及東南各國/無不環輳祝嘏而安南國王阮)¶
(光平且親詣闕廷慶/賀尤非意料所及)何莫非¶
天恩而我頻承¶
賜敢更有所圖保泰惟増惴¶
　　安徽巡撫朱珪奏報秋收八分有餘詩以誌慰¶
滯霖歙省報稱過意謂吾民沴洊羅賑卹頻教恩遍被¶
(安徽之宿州靈璧一帶地勢低窪本年七月内雨水過/多兼之毛城舖滚壩及天然峯山等閘減洩之水由睢)¶
<pb:KR4f0005_WYG_451-14a>¶
(河滙注以致低田俱被淹浸節經飭令該督撫等查勘/先行給予口糧又即撥銀一百萬兩交孫士毅飭属妥)¶
(為賑恤務俾灾/黎均霑實恵)堵疏兼勑力毋訛(前據福崧韓鑅蘭第/錫等奏已将漫缺民)¶
(堰赶𦂳堵築斷流並将束清禦黄兩壩及五壩内智字/一壩拆放以疏下㳺庶㡬淹浸民田可以及早涸出不)¶
(致有悮/春耕)秋收數郡真叨幸統計八分餘以多(兹據朱珪/奏安徽通)¶
(省秋收分數内稱九分有餘者三州縣九分者二十二/州縣八分有餘者三縣八分者十一縣七分有餘者三)¶
(州縣七分者二縣六分有餘者四縣六分者三州縣五/分有餘者三縣五分者三州縣四分有餘者二州縣通)¶
(省核計約收八分有餘等語該省本年旱禾雨澤調勻/均已全收惟遲晚二禾因宿靈等属間有被水豐歉不)¶
(齊而大局牽箕尚稱/中稔猶堪慰幸耳)誌慰之中還誌愧幕調無術奈如¶
<pb:KR4f0005_WYG_451-14b>¶
何¶
　　歡喜園得句¶
山風秋九自微涼寺側精廬恰向陽忩朗不嫌楓葉落¶
座香正傍菊花黄于焉憩息欣奴僕便以拈吟答景光¶
歡喜偶兹却馳慮宿靈災處可安康(今嵗江南宿州靈/璧一帯因七月内)¶
(雨水過多毛城舖減壩之水漫缺民堰下注以致各該/處低窪之田被水淹浸雖即降㫖令該督撫等飭属加)¶
(意實力賑恤而目下是否/均無失所不能不為繋念)¶
　　題張宗蒼畫¶
<pb:KR4f0005_WYG_451-15a>¶
碧雲寺側試泉房茗椀筠鑪雅相(入/聲)當本欲黙然置之¶
去未能神韻捨宗蒼¶
　　陜西巡撫秦承恩奏報秋收八分有餘詩以誌慰¶
麥收已報九分餘(今夏各省麥收多至八分有/餘惟陜西奏穫九分以上)兹穫秋¶
禾略遜初(兹又據奏該省秋禾約收十分者咸寜等十/㕔州縣九分有餘者五郎等七㕔州縣九分)¶
(者髙陵等十四州縣八分有餘者汧陽等十七㕔縣八/分者咸陽等十三州縣七分有餘者耀州等八州縣統)¶
(計六十九㕔州縣秋禾約收八分有餘其沿邉之延安/榆林綏德三府州属節候稍遲俟報齊後歸入實收分)¶
(數題報等語該省秋成雖較麥收稍/減而已在八分以上亦属中豐矣)亦自中豐民足食¶
<pb:KR4f0005_WYG_451-15b>¶
更無小歉俗安居屢綏西望誠欣彼(陕西連嵗夏秋收/成俱在八九分以)¶
(上洵堪/欣慰)滿損一心為(去/聲)惕予富教此時言豈易不忘栁¶
氏郭駝書¶
　　即事¶
閲武因行賞(自立健鋭營扵此毎年来香山親閲各兵/技藝分別賞賚既示奨勵亦資旗人生計)¶
(耳/)逰山偶答題(是日便中遂至寳諦寳相各/寺拈香並詣香林室小憩)逰非騁耳¶
目閲乃試髙低可忘(去/聲)百年備惟殷一敬躋黄綾本欲¶
滿簡用五言提(往年駐此所至率有留題兹因黄綾本/將滿所至處未題者多意在簡吟也)¶
<pb:KR4f0005_WYG_451-16a>¶
　　題𢎞旿香山九老圖仍用白居易詩韻¶
分班各具九之數兩次命逰白者鬚(辛巳辛夘兩年俱/以恭逢    聖母)¶
(七旬八旬大慶因命舉九老之㑹諸王與在朝文臣為/一班武臣為一班致仕者別為一班各得九人令逰香)¶
(山以副嘉名並冀嗣後/十年一舉永兹盛典)再已幸觀三絶望(辛丑年欲三/舉此㑹而已)¶
(不可得追維往/事曷禁悵懐)丑惟識悵戌寜娛(今嵗朝臣以予八旬/萬夀欲請仍舉此典)¶
(予以丑嵗既不獲遂願而今豈忍以自娱且/諸臣中亦罕有年長扵予者是以未允所謂)重儓弗忍¶
宴而樂置去又嫌疎且麤祗以鬧餘聊一至尚仍强在¶
未資扶欲因靜慮省諸詠却撫宗臣舊所圖(圖即貯此/香山靜宜)¶
<pb:KR4f0005_WYG_451-16b>¶
(園/)那更白家較伯仲大都佳話不如無¶
　　来青軒小憩¶
薄寒雖值九月半嫩暖猶餘千嶂青本擬罷吟既来矣¶
眀窓小憩寫心經(昔年通予皇祖毎逢朔望日必書心/經一    自四十年起敬依此例今)¶
(日值望明忩染/翰遂以成章)¶
　　香山迴蹕至靜眀園再疊戊申詩韻¶
去年過此夏之四今嵗臨斯秋以三厯厯景光一瞬瞥¶
忽怱来往七言諳將盈詩本吟宜簡已熟畫峰逰漫耽¶
<pb:KR4f0005_WYG_451-17a>¶
曰簡仍成章十六(往嵗至香山約得詩四五十首今年/以詩本将盈意在簡吟而駐蹕七日)¶
(尚成十六章結習/使然不能自喻也)未忘結習笑誠堪¶
　　貴州巡撫額勒春奏報通省秋收九分有餘詩以¶
　　　誌慰¶
山田易致雨亦復不愁霖(黔省在萬山中經年多雨而/山田易洩亦不畏霖故嵗多)¶
(報/稔)是以多逢稔因之毎慰心(兹據額勒春奏本年各属/早晚二稻次第登場所有)¶
(七十四㕔州縣内十分收成者三十四處九分收成者/四十處合計通省秋收實共九分有餘較之往嵗更覺)¶
(豐裕現在新糧入市米/價日見平減洵足慰懐)九餘則近十昨繼更綏今衣食¶
<pb:KR4f0005_WYG_451-17b>¶
民苗帖寜須稱武臨(貴州民苗雜處昔常不靖今久安/貼苗人且有讀書者且嵗𫉬屢豐)¶
(衣食既足奪攘不興亦/無事臨之以威武也)¶
　　賦得玉壺氷(得之字五言八韻/覆試選㧞貢生題)¶
河玉品稱美(和闐之玉以取之水者為最/貴以受水性其質温潤也)玉人壺琢之¶
(玉玉二字不同㸃在下者寳玉字也/㸃在上者玉工也讀為粟齅二音)水氷胥可貯動靜¶
却殊施水瀲動非寂氷瑩静合宜幽人恒喻德詩客毎¶
題詞眀逺剏吟際(鮑照白頭吟直如朱/絲繩清如玉壺氷)昌齡待送時(王/昌)¶
(齡詩洛陽親友如相/問一片氷心在玉壺)身雖吳㑹寄心乃洛陽馳箇裏原¶
<pb:KR4f0005_WYG_451-18a>¶
不離(去/聲)其他那繫思寒光貞質映一體兩無為¶
　　詠雙夔璧¶
蒲穀由来周製貽雕㡬應是後人為却看古質逾千載¶
畧異虞廷足一䕫¶
　　四川總督保寜奏報秋收九分有餘詩以誌慰¶
全蜀年来嵗號收山田易雨易為流(川省亦以多山故/雨易而洩亦易常)¶
(無旱澇/之虞)不愁旱亦無虞澇常穫夏還有稔秋九近十堪¶
上豐報(兹據保寜奏川省各属收成九分有餘者八府/五州一㕔九分者一府二州一㕔八分有餘者)¶
<pb:KR4f0005_WYG_451-18b>¶
(一府一㕔一州八分者一府一州七分有餘者/一㕔合計通省秋收共九分有餘洵稱上稔)民和畨¶
免一餐憂内安外靖衣食足西顧惟深保泰謀¶
　　孟冬時享¶
太廟禮成述事¶
孟冬朔值立冬辰(是日/立冬)時享欽承年八旬不與祭誠如¶
不祭能躬親籲更能親¶
祖功¶
宗徳仰太室日麗風和靄小春復此五週當致政卜符¶
<pb:KR4f0005_WYG_451-19a>¶
願否倍生寅¶
　　江蘇巡撫福崧奏報秋禾收成八分有餘詩以誌¶
　　　事¶
江省秋收報後時撫臣易待彚陳遲(前以江蘇省未奏/秋收分數馳㫖催)¶
(訊實因新易撫臣必待各属報/齊覆加確核是以不免稽遲耳)雖然合計中稔矣(兹據/福崧)¶
(奏江蘓收成十分者二十一㕔州縣九分以上暨九分/者二十九㕔州縣八分以上暨八分者二縣七分以上)¶
(暨七分者十二州縣六分有餘者三縣五分有餘者一/縣不及五分者二縣統計通省秋收尚属八分有餘可)¶
(稱中稔/等語)實以偏灾獨念之(該省今嵗秋雨稍多山陽等/十數州縣内低窪之田多被)¶
<pb:KR4f0005_WYG_451-19b>¶
(淹浸較之別属收成自減分數已屢飭地方大吏加意/賑卹以紓繾念盖雖属偏灾而貧乏堪憐實不能去諸)¶
(懐/也)隣郡有無縱相濟一區貧乏莫教遺因豐者慰因歉¶
慽方寸恒慚鮮定期¶
　　詠古玉雲龍榖璧¶
月圓古璧葆光明作此姬乎劉與嬴雖是施工祛見數¶
略嫌用意巧求生撫無留手之而現(謂雲/龍)餐祝充腸禾¶
黍盈(謂穀/紋)子爵欲詢執之者雲龍可果未孤名¶
　　陜甘總督勒保奏報秋禾收成八分有餘詩以誌¶
<pb:KR4f0005_WYG_451-20a>¶
　　　慰¶
秋收繼夏收胥報八分稠(勒保前奏甘省夏禾收成八/分有餘兹又據奏秋禾收成)¶
(分數寜夏甘州二府各九分有餘鞏昌平涼涼州西寜/四府暨秦州階州肅州安西四直𨽻州各八分有餘涇)¶
(州直𨽻州八分蘭州慶陽二府各七分有餘合計通省/秋收實在八分有餘甘省貧瘠之區夏秋疊獲中稔殊)¶
(深慶/慰)中稔既曡獲萬民庶解憂究為貧瘠處尚慎盖蔵謀¶
三縣逢霜早緩徵詔降優(又奏蘭州府属之皐蘭金縣/靖逺三縣秋禾間有被霜之)¶
(處雖尚不及一隅中之一隅然亦/即降㫖緩徵以示軫念邉氓至意)¶
　　劉度倣李成大寒林¶
<pb:KR4f0005_WYG_451-20b>¶
森矗喬枝意與寒千林緑盡祗餘丹引予詩興扵何所¶
駐馬秋風對木蘭¶
　　湖廣總督畢沅報中晚稻收成九分有餘詩以誌¶
　　　慰¶
早中晚稻幸三登耄念八徵慶叶徴(湖北今嵗早稻收/成已報九分有餘)¶
(兹中晚二稻復據畢沅奏稱收成十分者十州縣九分/有餘者十二州縣九分者三十五州縣八分有餘者七)¶
(州縣八分者四州縣合通省共六十八州縣統計亦九/分有餘等語予以夀躋八旬寳鐫八徴耄念覩兹一嵗)¶
(三登豐穰叶慶稽/之載籍實亦罕聞)前沴庶幾元氣復(荆州江陵等州縣/自前嵗灾沴之後)¶
<pb:KR4f0005_WYG_451-21a>¶
(去嵗雖已獲中豐而元氣尚未必全復/今幸得此上稔小民生計庶可漸充)冬麰又見衆農¶
興(畢沅幷奏近日膏雨頻霑節過秋社/正可及時趕種冬麥民情倍覺恬熈)盖蔵民固自為¶
計教化官當善示恒(楚民好訟/故及之)各省豐多報歉少(今嵗/各直)¶
(省奏報夏秋收成分數多在八九分以上幅員遼濶不/無偏隅偶歉要亦不及百分之一心殷保泰能不益切)¶
(凛/兢)撫兹泰運益兢兢¶
　　詠均窰雙耳瓶¶
耳雙穿組提㩦便(去/聲)脩内當時位置宜欲問宣和精物¶
理達聰虞訓可曽思¶
<pb:KR4f0005_WYG_451-21b>¶
　　江西署巡撫託倫湖南巡撫浦霖各報中晚稻收¶
　　　成九分以上詩以誌慰¶
江右湖南魚米鄉有收普足濟倉箱幸聞兩省遞佳信¶
各報三登均上穰(今嵗江西湖南早稻收成俱報九分/有餘兹當中晚二稻收穫之時據託)¶
(倫浦霖同時奏到仍各九分有餘兩/省疆域毗連均穫三登洵稱上瑞)擬致民安祈嵗稔¶
無煩吏治自時康豐多歉少頻閲奏慶慰益増惕不遑¶
　　永平天津各報得雪詩以誌事¶
昨近同雲佈瑞霙飛惜無永平章武幸二寸六花鋪(直/督)¶
<pb:KR4f0005_WYG_451-22a>¶
(梁肯堂前詣永平查辦賑務中途奏報朝陽縣扵十月/初九日盧龍豐潤等縣扵十月二十二三等日各得雪)¶
(二寸天津鹽政穆騰額奏報天津/縣亦扵二十二日得雪二寸等語)雖匪殷望候亦厪普¶
被濡披章慰兼盼祈嵗總懃吾¶
　　題廓爾喀貢刀六韻¶
蔵地西隣廓爾喀第巴骩法訴難通(前年廓爾喀侵擾/後蔵邉界予即意)¶
(駐蔵大臣慶林等必有經理不善之處随命巴忠馳往/確查實因噶布倫索諾木旺扎勒及第巴桑噶抑勒買)¶
(賣私加税額不勝苦累及彼欲納表進貢藉申屈抑而/慶林等又不為轉奏以致釀成事端果不出予所料)¶
因之侵擾冀呈信(其侵擾之意彼亦計及事不可已必/別命大臣興師問罪而彼即可以藉)¶
<pb:KR4f0005_WYG_451-22b>¶
(此申訴其罪固無可/逭其情亦殊可憫)遂與剖申即獻忠(予既㢘得其實/即將滋事之第)¶
(巴桑噶及噶布倫索諾木旺扎勒等均行革退治罪並/將慶林等分別降革彼即令大頭目十餘人来營悔罪)¶
(並乞歸順投誠昨嵗底遣使進貢扵西苑門外瞻覲倍/形恭謹葢屈抑既申而誠悃即獻則其始實非有心侵)¶
(犯可/知)不戰屈人賴¶
天佑眀刑弼教秉予公(初命鄂輝等帶兵追𠞰以次收/復宗喀濟嚨聶拉木等處彼已)¶
(望風逺遁可謂不戰而屈人之兵矣迨後願附編氓又/實出扵至誠以向不𨽻属之逺域偶爾蠢動轉獲歸心)¶
(非彼益上蒼黙佑何以得此然予將滋釁之人明正其/罪    畏懐兼至輸忱向化此亦公足服人之明效也)¶
軍營奉表將臣奏京國貢刀使者充(其刀二以番錦為/衭襓鐡錯龍頭一)¶
<pb:KR4f0005_WYG_451-23a>¶
(長四尺一長三尺銛鋒犀/利匣衍既成詩以識之)水斷蛟龍薄析兕光連星斗¶
氣如虹柔遐戢武吾本意保泰乾乾念不窮¶
　　冬至日¶
南郊大祀禮成述事¶
大祀欽承幸八旬三成拾級陟如循長(上/聲)年人感¶
昊恩篤仰事子䝉¶
俯育親昆上樵蒸一元燎和鳴薌呹九鈞申禮竣欲退¶
難為退五度其能籲¶
<pb:KR4f0005_WYG_451-23b>¶
貺頻¶
　　雪(十一月/廿一日)¶
入冬尚未雪逺處却頻聞(入冬後直𨽻山東山西江南/浙江陕西安徽等省俱報已)¶
(得雪澤然總/不過二三寸)雖識時堪待亦縈望頗殷問宵雲氣重拂¶
曙雪英紛飄灑氷花勢迷離玉樹紋三時落止矣(自夘/至已)¶
(止/)二寸積誠云初澤能無謝謝中惜意懃¶
　　笑題¶
墨辟由来列罰鍰素餐合罪厥官鰥(予扵臣工罪過從/不意為重輕即如)¶
<pb:KR4f0005_WYG_451-24a>¶
(督撫中有侵貪骩法者無不寘之重典以儆官邪若其/情罪尚輕又或因一時簡用乏人仍復棄瑕録用實為)¶
(愛惜人材起見彼向既曠職素餐不敢仍擁厚貲請罰/養㢘以充公用者聴之此亦古人疑赦罰鍰之意然非)¶
(著有定例也昨近覽尹壮圗奏請寛免/督撫罰項乃以藉正言市恩各督撫)疏宜大吏寛兹¶
議恐致属員助彼慳(尹壮圗奏稱督撫藉有罰項不免/派令属員佽助以致虧空倉庫且)¶
(請簡派大臣同彼往各省盤查因令慶成帶彼前往所/指書麟管轄之山西省詳細盤查虚實自當立見而彼)¶
(之肺肝早在予/之洞鑒中矣)借直市恩巧實拙濟私假正偽蔵奸(在/尹)¶
(壮圗之意妄冀允行所奏則免交罰項之督撫必將感/彼之恵是巧扵市恩也又或令彼盤查各省虧空督撫)¶
(等懼其勢燄竟可藉飽私槖亦不可知然尹壮圗假此/正直之名自利其私摺中有百姓蹙額興嘆之語是既)¶
<pb:KR4f0005_WYG_451-24b>¶
(誣地方官以貪汙並誣百姓以怨咨試思國朝百數十/年来蠲免賑貸無慮數千萬萬百姓身受實恵何至復)¶
(有怨咨偶思近因八旬大慶諸臣工扵進獻冊頁鋪張/實政方且厭其入耳而煩兹尹壮圗所為偏鋒此奏翻)¶
(可因之自省非一/部解嘲笑劇而何)八旬頌語近溢耳當有斯哉笑破顔¶
　　夜雪(臘月初二日/雪有四寸)¶
二更雲氣佈三鼓雪花飄疎宻時相繼悠揚勢正饒鴛¶
樓平積脊雞樹碎封腰未止興清曉不孤醒破宵¶
　　邇日¶
近畿邇日胥霑雪次第封章佳信聞齊左晉西寸四五¶
<pb:KR4f0005_WYG_451-25a>¶
(恵齡李奉翰先後奏山東濟南武定東昌青州莱州登/州沂州濟寜等府州属扵十月十九二十四五及十二)¶
(月初三等日各得雪二三四寸不等書麟奏山西太原/平陽澤州寜武大同朔平等府属扵十月初九及二十)¶
(二三四五等日各得/雪三四五寸不等)三江兩浙澤殷勤(孫士毅奏江蘓/省暨髙淳昭文)¶
(吴江寳山等州縣扵十二月初二三等日得雪二三寸/至五寸不等朱珪節次奏安徽省安慶寜國池州六安)¶
(等府州属扵十月初二及十一月初二三等日得雪二/三寸不等姚棻奏江西省南昌瑞州臨江撫州饒州南)¶
(康九江等府属扵十一月初三日得雪自二三寸至六/七寸不等歸景照奏浙江省亦扵是日得雪二三寸不)¶
(等/)楚南北既卜嵗屢(畢沅奏湖北武昌漢陽黄州等府/属扵十一月初二三等日得雪自)¶
(一二寸至三四寸不等浦霖奏湖南省永綏新寜桂陽/桂東寜鄉益陽湘隂湘潭等㕔縣扵十一月初三四及)¶
<pb:KR4f0005_WYG_451-25b>¶
(十五六等日各得/雪三四寸不等)秦府州稱培麥欣(秦承恩節次奏陕/西西安漢中鳳翔)¶
(同州興安各府属扵十一月初二三及十二/月初二三十一二等日各得雪三四寸不等)豫省近翻¶
未馳疏慰餘却為望之慇(惟豫省尚未報雪雖各省得/雪甚廣不能不為繾念因馳)¶
(問巡撫/穆和藺)¶
　　河南巡撫穆和藺署四川總督保寜同日奏報得¶
　　　雪詩以誌慰¶
昨纔馳訊驛今已到䮉(去/聲)章(今冬自京畿以及山東山/西陕西江南江西湖北湖)¶
(南各省俱已報得雪惟河南尚未奏至/昨方馳㫖詢問而今日該撫之奏即到)速報霑豫省(據/穆)¶
<pb:KR4f0005_WYG_451-26a>¶
(和藺奏河南省城扵臈月初三日得雪除融化外積厚/三寸並附近之開封衛輝等府属亦扵是日得雪三四)¶
(五寸/不等)兼欣渥蜀疆(同日又據保寜奏四川省城及川東/川西川南川北各㕔縣先後扵十月)¶
(廿一二及十一月初三四等日均得雪自三四寸至八/九寸不等川省地氣較暖向来雪澤稀少今因望豫省)¶
(之雪而並接川省均霑/之報洵徴    鴻貺)因王得羊幸慰近為(去/聲)遥慶頻¶
疊叨¶
天佑益増敬不遑¶
　　詠馬逵久安圖¶
花鳥能傳生動魂九鵪寓意寫奔奔久安自是吾深願¶
<pb:KR4f0005_WYG_451-26b>¶
豈繫題名祇半存(巻尾馬逵欵祇存其半或/屢經装潢致有縻缺耳)¶
　　題周玉穀璧¶
二千年已上五等執之任肉好胥如制穀夔兩弗侵(肉/倍)¶
(好璧之制也此璧好寛一寸肉寛二寸正合制度内肉/為穀紋外肉為䕫紋垠鄂分明特稱佳製土浸精刻更)¶
(不待/言)撫誠不留手對則足澄心懐古睪然處寜闗珍珙¶
琳¶
　　除夕¶
貞下元當起辛来庚不留數成天地合節㑹送迎酬燭¶
<pb:KR4f0005_WYG_451-27a>¶
影祥華燦爐烟瑞靄浮今宵八袠滿明日一從頭¶
　¶
　¶
　¶
　¶
　¶
　¶
　¶
<pb:KR4f0005_WYG_451-27b>¶
　¶
　¶
　¶
　¶
　¶
　¶
　¶
御製詩五集卷六十¶
