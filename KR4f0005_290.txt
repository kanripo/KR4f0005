# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:15.605574
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷十一
<pb:KR4f0005_WYG_290-1a>¶
欽定四庫全書¶
御製詩四集巻十一¶
　古今體一百四十一首(癸巳三/)¶
　　山東廵撫徐績奏報所屬得雨¶
新正廿二日兹雪齊在東南作雨濛(徐績奏所屬自冬/雪沾渥逮新正中)¶
(旬復有節次續得者至月之廿一廿二日各處得雨二/三寸不等憶京師廿二日正當得雪東省地居東南暖)¶
(候自早且以豫撫所報地方得雨亦/在廿一日足騐青陽協序為不爽也)地氣寒暄雖有異¶
春膏逺近幸皆同即看穀種(去/聲)欣資潤未至麥収戒道¶
<pb:KR4f0005_WYG_290-1b>¶
豐人事¶
天時胥覺順以斯慄慄益䖍躬¶
　　詠古陶缶¶
萬年閲古壽而貞陶出河濱卧繭呈夏鼎商彞稱後輩¶
官窰汝泑笑虗聲未經吳下詩人詠(陸龜䝉有/越器詩)得自秦¶
中農父耕(見周密癸/卒雜識)我獨韋編思玩象穆然相對有孚¶
盈¶
　　題吳鎮山水巻¶
<pb:KR4f0005_WYG_290-2a>¶
本述巨然法濟之氣韻臻何曾鄰率畧惟是足精神石¶
戸開巖下煙舟艤水濱望中多簡潔真覺似其人¶
　　春仲經筵¶
師古仍惟舊典式清書漢語各分曹(凡進講先書次經/書與經各先清次)¶
(漢每講官一巡畢即發御/論一通則以清漢語分講)龍香近䕶黄帷案鷺序雙排¶
彩䄂袍(是日講官及侍班官並補/服惟講官加服領䄂袍)好惡同民可不慎酢¶
酬慮善敢從慆(是日進講大學民之所好好之民之所/惡惡之説命慮善以動動惟厥時二章)¶
講筵謾擬頌崇學並進知行勉正勞¶
<pb:KR4f0005_WYG_290-2b>¶
　　詠和闐玉椀¶
和闐嵗嵗貢球琳相(去/聲)質施工在酌斟白似羊脂殊飯¶
佐圎如蟾魄受茶深荒唐那藉少君識俊逸真宜太白¶
吟宇拓疆開寧此為(去/聲)人歸天與倍予欽¶
　　題文徴明臨趙孟頫空巖琴思圖¶
空巖琴思彼何人古弁寛衣綽有神面峙髙山偏契趣¶
目澄流水自無塵得情詎止徒得貌孟頫傳来識孟仁¶
(幀端王孟仁題識云趙魏公舊本剥落商之衡山太史/許為臨摹信手揮灑較原本精彩有加云云内府蔵文)¶
<pb:KR4f0005_WYG_290-3a>¶
(畫極多此幅可以/信其必非偽託)假借衡翁畫多矣此圖特謂是其真¶
　　仲春祭¶
社稷壇禮成述事¶
春祈秋舉報秋毎事行蒐(毎届仲秋吉戊正當出口行/圍之時是以每嵗春祈率躬)¶
(親展/事)以此恒躬禱原非為(去/聲)已求佑民宜稼穡¶
福國遍寰陬佇俟¶
壝門外平畨俘獻囚(㑹典獻俘儀先期擇吉遣大臣告/祭    太廟    社稷壇押所觧)¶
(俘至扵午廟樓擔壇街門外跪獻畢/次日    門    楹正中行受俘禮)¶
<pb:KR4f0005_WYG_290-3b>¶
　　題㳤清院¶
右社近西苑乘輿取便臨更衣因小憩問政敢忘欽惟¶
是惕乾意而非山水心韶春未言鬯院額特知音¶
　　日知閣¶
日知仍貴月無忘子夏明垂勸學方設使貪多非實踐¶
五車窮亦面扵&KR0633;¶
　　韻古堂¶
鎛鐘因以獲西江易額溪堂貯六雙(向因江西臨江得/古鎛鐘嘗釐定宫)¶
<pb:KR4f0005_WYG_290-4a>¶
(懸聲振之節仿鑄入樂並製特磬用章條理其古/鐘闕一者兼為補完十二貯之堂内而額今名)居易¶
華原吟樂府匪今伊昔古聲厖¶
　　自北岸至豐澤園三首¶
太液氷融漾水清拖床輕舫兩艱行肩輿遵岸臨豐澤¶
南望瀛臺鏡裏呈¶
人栁依然石堰邉底須新舊較其年譬如張緒驀當面¶
祗似閒繙南史篇¶
菜畦如罫茁蔥菁冬有况當春令行地氣已酥兼雪化¶
<pb:KR4f0005_WYG_290-4b>¶
時哉農父逮興耕¶
　　題春耦齋¶
春耦鄰豐澤無非穡事従五牛貯圖寓(唐韓滉有五牛/圖巻明項聖謨)¶
(曾臨之故大學士蔣廷錫復臨項/本向俱入内府因合篋弆齋中)三白幸畦封綈几憩¶
言便蜃忩倚望重邇雖踈舉趾(向扵耕耤前期俱在豐澤/園演耕邇年以吉亥扶犂)¶
(之禮久習毋庸預演而/齋名則仍切劭農也)意實不忘農¶
　　虗白室¶
不嫌逕逼窄㝡愛室清幽簷礙竒峯削忩驚詭石投雅¶
<pb:KR4f0005_WYG_290-5a>¶
宜親翰墨何自覔欣憂略慚(去/聲)真佳䖏無能兹久留¶
　　植秀軒¶
髙下篔簹相(去/聲)地栽森森竿擢覆層臺速扵種樹十年¶
計吾却因之廑育材¶
　　聽鴻樓聞鴈作¶
崇構臨虚堪縱眺春祈蕆事此傳餐幾聲迴鴈入清聽¶
一晌書霄作實觀意與悠揚共寥廓神欣㝠合忘聆看¶
寧耽是復命輿去為(去/聲)返御園廑問¶
<pb:KR4f0005_WYG_290-5b>¶
安¶
　　御園泛舟之作¶
太液氷融微見流御園開鑿備行舟未曽預禁聊權聽¶
原是效勤漫刻捜究覺凘凌蘭棹礙寧無隄岸筍輿投¶
有言亦可推諸事遜志應扵非道求¶
　　詠和闐玉三耳圓孟¶
取材亦稱大論品不輸良(玉雖白質/而非羊脂)奚必連城藺居然¶
三耳臧規應月幾望貯宛水中央設切君為象寜須藉¶
<pb:KR4f0005_WYG_290-6a>¶
彼方¶
　　雪(二月初/十日)¶
邇日毎看隂間晴扵膏斯望亦心縈但非亟盼勞發瞪¶
(去聲瞪發勞/出楞嚴經)誰料濃霏大惬情漠漠瀌瀌正容裔踈踈¶
宻宻互縱横應縁春冷遲桃信借與枝頭萬朶榮¶
　　御園雪泛¶
正嫌鑿凍為(去/聲)行舟宻雪偏教助景逰乍似孤山旁放¶
棹打頭梅蕊自飛浮¶
<pb:KR4f0005_WYG_290-6b>¶
頓挫流離勢轉加因風無影亦横斜落来氷上仍存積¶
煙意寒光本一家¶
不礙衝寒泛𣺌迷乾非濕舫潤無泥銀山玉水中攬景¶
縮地御園為剡溪¶
　　題顔輝袁安卧雪圖¶
逺峯積玉皚野徑旅蹤埋獨樂蓬廬卧誰期駟馬来應¶
門無五尺一室自三才可望不可見别饒生面開¶
　　復雪(二月十/一日)¶
<pb:KR4f0005_WYG_290-7a>¶
京兆朝稱渥澤滋(順天府尹奏報初十日之雪隨落随/融積地尚二寸餘四野渥霑春畬兆)¶
(稔/)復隂瑞葉復紛披豎飛錯落凝銀竹斜掠宛延撒玉¶
㽔咫尺樓臺渾覺逺接連峯嶺若為移過多翻恐遲芽¶
紐既雪晴佳又切思¶
　　雪後御園即景雜詠¶
歴午雲輕宻勢停餘波時復兩三零重揩氷面幾分白¶
暗隠山頭一片青¶
輕寒拂水薄氷連教罷沖沖鑿放船耐可肩輿攬颯景¶
<pb:KR4f0005_WYG_290-7b>¶
效勤失望笑中㳙¶
幾曲煙隄取勢斜玉田半里歩成賖春林五色翻迷目¶
不辨梅花與李花¶
縱目林低逺見空西山積雪眄湖東重儓不復煩摛藻¶
早詠燕山八景中¶
前朝栁陌見微黄今日栁梢絮若揚付與當年謝道韞¶
分䟽對面轉教忙¶
大食玻瓈涵逺空重簾那許入微風遥睎别有相應䖏¶
<pb:KR4f0005_WYG_290-8a>¶
峯態林恣玉照中¶
新收雪水滿罍清妥置筠罏活火烹恰值萬幾餘暇際¶
三希即景撫時晴¶
雪珠著䖏宻猶乾積素凝華㝡好看銀色界天得殊趣¶
底須撐&KR1259;冒攢團¶
　　陕甘總𥆳勒爾謹請扵巴里坤設學額因命建置¶
　　　府州詩以誌事¶
寧邉迪化久開畇巴里坤增學額新(勒爾謹以巴里坤/生息增繁兵民子)¶
<pb:KR4f0005_WYG_290-8b>¶
(弟敦書講射漸已蔚然可觀請照烏魯木齊迪化寧邉/二㕔例専設學額事屬應行並念其地為邉陲一大都)¶
(㑹向僅駐一同知尚扵體制未合自應扵巴里坤設府/鳥魯木齊設州使邉郡規模閡逺命大學士九卿集議)¶
(以/聞)底藉關中移富户即看徼外得恒民因教建置二千¶
石永利讀耕萬億人無用都成有用地足知鹽鐡論非¶
臻¶
　　喜晴(二月十/三日)¶
昨夜雲濃雪復稠曉来積素滿林陬明知澤渥能無慰¶
恐致寒凝未免愁時報辰牌曦影晃暖融春氣露光浮¶
<pb:KR4f0005_WYG_290-9a>¶
喜晴仲月真希遇益勵敬勤治理求¶
　　詠官窰盤子¶
盤子徑五寸如規口面圎出陶無髺墾閲世獨完全氷¶
裂紋隠約鐡釘蹟屬連底心鐫甲字先得此同然(内府/古噐)¶
(列上等者匣/座皆刻甲字)¶
　　題錢維城山水花卉二十四種¶
　　　曲磵松寮¶
曲磵盤行過溪橋石坊(去/聲)幽松杉籠古寺鐘磬出髙樓¶
<pb:KR4f0005_WYG_290-9b>¶
泉是因跑虎海非可狎鷗大慈疑似裏禪室憶曽留¶
　　　竹泉精舍¶
緑竹髙低䖏青山煙雨籠石溪没橋接茅屋有蹊通淡¶
影全非俗清聲可悟空珊瑚鐡網法知是出王蒙¶
　　　晴溪香雪¶
野墅倚幽嵒梅花著樹咸居然成浄土藉可悟華嚴撲¶
鼻真無二唘心大不凡山臨鄧尉上三兩見江帆¶
　　　春湖霽泛¶
<pb:KR4f0005_WYG_290-10a>¶
春湖易為雨艱致是逢晴碧練含風細金蛇閃日明岸¶
迴見村近漲到覺舟輕明聖如不泛安知就裏情¶
　　　踈林晚鏡¶
素魄剛就滿團升踈樹尖幾枝仰作架一曲俯開奩何¶
䖏晩粧罷誰家夜炷添如將擬明鏡袛喜照無鹽¶
　　　荷檻招凉¶
溪閣喬林下面前渌水披對荷挹浄際倚檻納凉時㘴¶
久卻煩暑吹香来細颸無須重摘句杜老早成詩¶
<pb:KR4f0005_WYG_290-10b>¶
　　　緑天清閟¶
名同迂老閣境似醉僧居緑水隔塵逺清風度籟踈入¶
吟皆是畫摘葉便堪書插架芸編滿鄴侯那數渠¶
　　　雲岫飛流¶
飛瀑落青峡崇岡承白雲氣求如繾綣聲應互氤氲恰¶
似赴溟渤何湏疑布黂黄山相類否賡韻有前聞(沈徳/潛有)¶
(黄山雲海詩録以呈進嘗仿其/意為塞山雲海歌並命和韻)¶
　　　小山别墅¶
<pb:KR4f0005_WYG_290-11a>¶
桂樹叢生䖏何人結草庵澄觀真净色入嗅脫塵馣樂¶
志類奚慕徇名隠亦貪終焉累伍被安用説淮南¶
　　　幽巖聽瀑¶
厜㕒藉草坡箕踞復頭科迸水偏幡落幽巖岰㠡羅聽¶
全含角徴意那在笙歌更不關時務一籌師曠𬨨¶
　　　髙閣虗濤¶
寺閣萬松梢入風老榦敲聲如聼碧海幻可悟浮泡設¶
使同天禄何須作解嘲雲中来古鶴深䖏認曽巢¶
<pb:KR4f0005_WYG_290-11b>¶
　　　羣峯積玉¶
原是石藴玉翻為玉藴山方圓圭與璧追琢珮和環林¶
靄都添冷瀑流不礙潺僧&KR0814;正煨芋且著寺門關¶
　　右山水十二種¶
　　　百合¶
聚少能成夥舒陽更斂隂(又名/夜合)白英分作瓣紫粒簇為¶
心甓匣誰能發玉環何䖏尋無香澷須誚陸子乞曽吟¶
(陸游詩更乞/兩叢香百合)¶
<pb:KR4f0005_WYG_290-12a>¶
　　　石竹¶
匪石不可轉是筠偏有㽔亭亭剛半尺色色具千姿月¶
入丁星際風翻綽約時慿將誰寄語莫使渭川知¶
　　　石榴¶
安石遥移種每逢夏令開素如連寳璐赤若照玫瑰堪¶
引吟人立寧妨舞蝶来白華偏俛朶寓義倩誰猜¶
　　　金絲桃¶
一例西池種絲分金母前仙根等寒暖靈蕚總鮮妍既¶
<pb:KR4f0005_WYG_290-12b>¶
已南中夥還教塞外然如將贈王衍那肯便輕涓¶
　　　山丹¶
宜家亦宜野百合赭紅攅金蹙才人句硃相仙子冠影¶
含風態娜潤帯露光漙設擬山中相寸心猶自丹¶
　　　栀子¶
底事稱禪客分根薝蔔林已教瓣鏤玉無礙蕋攢金噴¶
出栴檀味悟来圓覺心摩登如幻化定插鬢為簪¶
　　　蜀葵¶
<pb:KR4f0005_WYG_290-13a>¶
杜老蜀中久曽無詠蜀葵為他名縦類較彼向誠虧浥¶
露原同衆傾陽何有其畫中詩設品曰諷試看斯¶
　　　萱花¶
花較山丹大葉如百合長宜男誰識吉妓女太鄰狂(羣/芳)¶
(譜一名/妓女)不妬凡卉艷獨標正色黄先憂繄我分樹背亦¶
艱忘¶
　　　茉莉¶
品登芳草八名著小南強簪柰由来久(見丹/鉛録)如梨饒更¶
<pb:KR4f0005_WYG_290-13b>¶
香風清偏愛度月朗共争光底是㝡宜䖏曉星水閣凉¶
　　　剪秋羅¶
借得天孫剪紅羅稱(去/聲)體裁金颸試凉颯玉魄暎光皚¶
不共春華老常同秋卉開漢宫多美色(一名漢/宫秋)團扇漫¶
誇材¶
　　　淡竹葉¶
雖倩竹為葉却贏竹有花翅飛分兩瓣角結挺雙丫作¶
伍青青草開齊蔌蔌葩如將擬栩蝶可以悟南華¶
<pb:KR4f0005_WYG_290-14a>¶
　　　金盞花¶
貯酒能醒酒非金却是金風前不礙側(羣芳譜又有/側金盞之名)露¶
下借為斟如舉誰為對弗傾亦稱(去/聲)吟石渠多舊蹟(維/城)¶
(以家事還南尋即物故然所畫/存大内者頗多随遇皆可題句)題句得披尋¶
　　右花卉十二種¶
　　膳春筍口號¶
春筍南來貢北京真成玉食簇盤清偶思山徑韜光訪¶
劚取便尋榾柮烹¶
<pb:KR4f0005_WYG_290-14b>¶
　　花朝作歌¶
昨嵗田盤度花朝正值雪飛山徑裏今朝御園度花朝¶
雪後林梢尚填委飛則山中覺迷離委乃林端看積纍¶
花朝在花合言花意謂斯殊勝乎彼北方春雪乃其常¶
過多實恐麥苖傷去年雪多麥大熟今更候遲審不妨¶
(去嵗花朝將届春分今嵗花朝甫/交驚蟄二日莭候較昨年遲半月)無時無䖏忘農務花¶
開花未夫何慮¶
　　仲春逰玉泉山静眀園作¶
<pb:KR4f0005_WYG_290-15a>¶
水藻梳山草未萌玉泉景果静而明前畨句作隔年詠¶
餘暇逰消一晌情隄畔金摇舒栁線盆中玉潤簇梅英¶
澷嫌春色遲園卉試看日中與月盈¶
　　題華滋館¶
是華皆始素論景莫如滋尚見庭隂雪恰来春仲時何¶
須問桃杏耐可閲書詩獨是鮮清暇無能深造資¶
　　竹罏山房¶
試品春泉倍覺清那宜姑舍是而行新收雪水亦携至¶
<pb:KR4f0005_WYG_290-15b>¶
銀斗無煩較重輕(嘗製銀斗較水輕重惟玉泉水㝡輕/斗重一兩伊遜水亦然其餘名泉比)¶
(之有加重二三釐至一分者獨雪水較玉泉斗輕三釐/雪水不恒得凡山下所出之泉誠無𬨨玉泉者詳見玉)¶
(泉山天下/第一泉記)¶
松籟落從簷際流聽来不異惠山逰弆成四巻多稱古¶
鼻祖翻忘皮日休(惠山聽松庵因有明僧性海竹罏王/紱為圖後之題詠者積為四巻竟若)¶
(菴因是僧而著不知唐皮日休即有惠山聽松菴詩是/菴之名在性海前五百餘年而數典者頋未之及何耶)¶
　　題清襟樓¶
層樓縱望水山俱綜繪聖因了不殊(是䖏樓臺位置肖/西湖聖因寺行宫)¶
<pb:KR4f0005_WYG_290-16a>¶
(為之總名曰/聖因綜繪)誰謂亭臺原北冀頓教境界縮東呉峯圍¶
背峙疑葛嶺波現前澄即聖湖清合襟懐忘萬慮民情¶
親切却牽吾¶
　　冩流軒¶
靈源恒不凍况是漲春泉因地成髙下導流入澗川形¶
為環與玦聲訝管和絃此趣軒常領来憑屬偶然¶
　　冠峯亭¶
翠亭峯頂插瑶簪虗納朝煙與暮嵐例擬更名玉而冠¶
<pb:KR4f0005_WYG_290-16b>¶
(攝山有紗帽峯嫌其近俚丁丑南/巡臨駐因易名玉冠而系以詩)一時飛興到江南¶
　　戱題雲鶴岑¶
玉山落脚走西南到斯一岑行且止岑頂精室樸而迥¶
延攬堪窮幾百里室中弗誇無長物鶴可為朋雲擁屣¶
今朝趂閒信歩登盖已數年濶躧履雲如有意鶴如言¶
未若空空自守此¶
　　棲霞室¶
巖邉棲樸舍名偶攝山同所喜室生白底須霞照紅嵐¶
<pb:KR4f0005_WYG_290-17a>¶
光常薈蔚春意漸怡融却聽江皋雁北来音落空¶
　　静縁書屋¶
竒峯戸外峙嵯峨石洞通幽曲折多容有未須經歩䖏¶
就中趣早意中羅¶
　　涵漪齋¶
陟降復登舟溪齋小泛逰岸低到旋艤座敞憩成留芳¶
漫思荷芰閒偏浴鷺鷗六如㑹當面風䖏起浮漚¶
　　練影堂戯題¶
<pb:KR4f0005_WYG_290-17b>¶
髙䖏引泉落層巖練影擘峡從空灑其為瀑也何不同¶
孰向根源辨真假知源乃覺弗驚人云自碧雲寺中㵼¶
(碧雲寺泉地勢本髙由石罅邐迤而来一路扵&KR0633;眷/甃渠曲折引注堂前飛流若練非真瀑布埀虹也)假¶
學充隠有若斯莫謂世間知者寡¶
　　倚晴樓¶
春雪既霑渥山樓欣倚晴曦光漾簾幕峰色罨簷楹村¶
舍畢于耜阪田將起耕楞伽塔影矗(北峯楞伽洞/是日未到)騁望¶
託遥情¶
<pb:KR4f0005_WYG_290-18a>¶
　　含峭居¶
巖居㩀層峭峭復屋中含空是亦色是前三與後三湖¶
光澄細籟春氣烘(去/聲)晴嵐自有菁葱意太沖句裏諳¶
　　岑華閣¶
一朶芙蓉上湧樓春風秋月任相投梵王經裏極樂界¶
試擬形容似此不¶
　　掛瀑簷¶
髙䖏引泉流随地可為瀑就卑作溪齋瀑益髙掛麓齋¶
<pb:KR4f0005_WYG_290-18b>¶
簷齊麓腰滿罩晶簾蔌静觀難為状塵心一以漉宜付¶
無事人恒此消清福¶
　　題樂景閣¶
山右山前一水通鳴榔鏡裏泛明空湖心恰見峙樓閣¶
海外絶勝説閬蓬已喜氣和復天朗底須栁緑與桃紅¶
景光堪愛隨時好後樂還殷方寸中¶
　　虗受堂¶
過水溪堂宛額顔虗受云有来斯不拒無執弗居勲便¶
<pb:KR4f0005_WYG_290-19a>¶
以三春景付之大塊文兩言都合念我更念當勤¶
　　翠雲堂¶
樹葉喻以雲雲色譬以翠幻中益增幻夫孰為實事然¶
而實自在弗出兹堂際千林葉未張雙柯翠恒翳四時¶
色無改萬籟聲猶備幻中實若斯是第一義諦¶
　　甄心齋¶
子輿氏有言心之官則思又曰物備我甄陶率莫遺如¶
何云甄心古頗有此辭(見雲笈七籖/及謝瞻詩)譬以水洗水知為¶
<pb:KR4f0005_WYG_290-19b>¶
浴者誰然亦得轉語本末無異施¶
　　湛華室口號¶
石際噴泉堂下鳴湛然之表㪚華綺湛而不華堕頑空¶
華如離湛斯曼靡吾固弗徒為佛言偶亦因兹悟文理¶
　　自玉河泛舟至昆明湖登石舫溪路沿攬襍詠得¶
　　　詩八首¶
山右山前率徧逰得詩廿首興堪酬山隂山左待他日¶
寓意由来貴不留¶
<pb:KR4f0005_WYG_290-20a>¶
沙棠六棹待牆邊遂放玉河下水船何必裁詩艱得句¶
傲他學士澀成篇¶
界湖樓過未移時岸岸春波漾碧漪髙水不教輕放下夏初春¶
杪或相資(是䖏髙水湖為昆明湖上源常時蓄瀦不輕下放/惟遇春夏之交雨水或少始逓洩以灌溉稻畦)¶
兩界鱗塍夹碧川尚餘雪色積溪田情知今嵗插秧好¶
却祗&KR0832;然戒滿然¶
盪槳徐過耕織圗程樓妙積石碑摹(程&KR1658;有臨樓璹耕/作蠶織二圗曾為)¶
(辨正並用璹韻題各幅合篋藏弆多/稼軒中復命工摹稿鐫石嵌齋壁)非關即景重(平/聲)儓¶
<pb:KR4f0005_WYG_290-20b>¶
事此事合應頻重(去/聲)吾¶
東來溪水漸流平層閣波心倒影明早識題楣曰治鏡¶
顧名思義一關情¶
玉帶崇橋横鎖湖過來千頃碧波鋪雖遲緑葦還白芷¶
已有翔鴻及浴鳧¶
畫舫行行石舫臨便將登岸步山隂迴看彼此原無二¶
一例憑横與俯深¶
　　題石舫¶
<pb:KR4f0005_WYG_290-21a>¶
昨來氷凍滯澄流歸棹今朝到暫留雖視沙棠輸轉動¶
却乗波縠宛&KR1934;浮西山入畫猶存雪北渚開奩已下鷗¶
石作牂牁牽鐡鎖載舟深意寓維舟¶
　　山隂四首¶
石舫原通水陸衢山隂取便一遵途或與或歩聊延賞¶
亦未曽稽四刻需¶
舊愛逰山馳驛云(每至園亭住䖏小憩即行未嘗多有/留戀即前此屢次南巡扵諸名勝亦)¶
(然故大學士尹繼善因比之馳驛/逰山余笑而應之曽有詩紀其事)至今猶以此為欣味¶
<pb:KR4f0005_WYG_290-21b>¶
閒齋對如相誚知是那更構築勤¶
山北猶存積雪多樹梢消盡樹根羅恰如身在瑶池上¶
倒影波中看玉柯¶
霽清軒近北東門例以因之返御園不識逓来軍報否¶
㨗音企望正心煩¶
　　命校永樂大典因成八韻示意(有序/)¶
　　翰林院署庋有永樂大典一書盖自皇史宬移貯¶
　　者初不知其名也比以搜訪遺籍安徽學政朱筠¶
<pb:KR4f0005_WYG_290-22a>¶
　　以校録是書為請廷議允行奏既上勑取首函以¶
　　進見其採掇蒐羅極為浩博且中多世不經見之¶
　　書雖原冊亡什之一固不足為全體累也苐彼别¶
　　部區函意在貪多務得細大不捐而編韻分字蹖¶
　　襍不倫則由當時領書局者惟一姚廣孝因而濫¶
　　引緇流逞其猥𤨏之識雅俗並陳舉釋典道經悉¶
　　為闌入其奚當扵古柱下史蔵書之義乎因命内¶
　　廷大學士等為總裁掄選翰林官三十人分司校¶
<pb:KR4f0005_WYG_290-22b>¶
　　勘先為發凡起例俾識所從事蕪者芟之龎者釐¶
　　之㪚者裒之完善者存之已流傳者弗再登言二¶
　　氏者在所擯取精擇醇依經史子集為部次俟其¶
　　成付之剞劂當以四庫全書名之夫四庫之目始¶
　　扵荀朂而盛扵唐時自来志藝文者大都以是為¶
　　準較原書斤斤扵韻字之末者純駮何啻霄壤扵¶
　　以廣金匱石室之儲用嘉惠来學詎非萬世書林¶
　　之津逮而表章闕佚之餘為之正其名而訂其失¶
<pb:KR4f0005_WYG_290-23a>¶
　　又詎非是編之大幸乎系以詩而序之識始事也¶
大典猶看永樂傳捜羅頗見費心堅兼收釋道欠精覈¶
久閲滄桑惜弗全未免取裁失蹖駮要資稽古得尋沿¶
貪多遂致六書混(每一字下泛及篆𨽻行草各體如同/一東字形而一指為米芾之束一指)¶
(為趙孟頫之東類此者/不可勝舉更無謂矣)割裂都縁正韻牽(其分字一依/洪武正韻次)¶
(序既多凌舛且昜先䝉卦詩先大東/周禮先冬官皆因韻㪚附尤乖經體)彼有别謀漫深論¶
(或云永樂以簒奪而得位恐世人譏議之因集海内能其/文者編輯是書故所用幾千餘人欲藉以疲其力而箝)¶
(口姚廣孝乃其佐命遂令専董其事亦由宋太宗身有/慙徳因集文人為太平御覽太平廣記文苑英華三大)¶
<pb:KR4f0005_WYG_290-23b>¶
(書以弭草野之私議然千秋公乎/論自在又豈智術之所能掩覆)我惟愛古命重編詞林¶
排次俾分任綸閣鉛黄更總研何不可徴惟杞宋寧容¶
少誤致天淵崇文藉以備四庫摛什因而示萬年¶
　　定窑瓷枕¶
冶成邵局幾百年火色盡冺秘色全是誰佳兒峥嵘然¶
曲肱跽肱伏卧便背披荷葉垂朶蓮枕之而樂曽孰焉¶
晝寢有戒宣尼言丙夜亦豈每晏眠扵余此在應棄捐¶
藉因望古置座邉武丁遥企能夢賢¶
<pb:KR4f0005_WYG_290-24a>¶
　　題董邦逹山水冊¶
文臣舊蹟貯西清随遇題詞神韻迎獨是松泉清爾許¶
却難洗繾昔今情¶
　　　右松壑流泉¶
陡磴深林音絶跫幾間茅屋俯澄江不教髙士閒憑几¶
恐致人猜薛(方/)與逢(萌/)¶
　　　右蒼崖石磴¶
緑栁青蒲新水柔輕鯈出浪跽罾求澷猜不放鹿頭舫¶
<pb:KR4f0005_WYG_290-24b>¶
波面漁菴也是舟¶
　　　右栁塘漁樂¶
家在疎林深䖏蔵板橋畔更有溪堂過橋閒坐溪堂者¶
意與水天共𣺌茫¶
　　　右踈林溪閣¶
㳫嶂連林迥莫羣流煙盪靄相(入/聲)氤氲遥睎試向蒨葱¶
望不辨青雲與白雲¶
　　　右雲屏煙樹¶
<pb:KR4f0005_WYG_290-25a>¶
嶺環溪抱絶塵紛種植聊當四體勤不遣蒲輪谷口入¶
北山那慮有移文¶
　　　右層巖深秀¶
欲墮危峯樹與扶雲開錦繡翠兼朱喬松落落森千尺¶
漸覺卑看衆木殊¶
　　　右翠巘高秋¶
雪景四家曾鮮為伊家宗伯乃為斯(董其昌嘗自䟦其/盡云元季四大家)¶
(不甚為雪圗今日/偶倣之亦不得工)而今喜有繼聲者(董邦逹子董誥亦/習為繪事嘗命其)¶
<pb:KR4f0005_WYG_290-25b>¶
(摹冩雪景/頗有父風)小李丹青欲過之¶
　　　右竹塢晴雪¶
　　和闐白玉雲龍甕¶
白玉故艱致鉅逾尺益稀積薪謾相誚(庚寅年大玉甕/成曽與内廷諸)¶
(臣聨句然彼實青玉剷諸山者兹甕雖較/小實白玉出和闐河中者尤足珎也)錯石俾臻微求¶
氣雲龍應效忱徵索非雖然頻有詠得莫旅獒違¶
　　山桃花開¶
閏逢暮之春春冷所必然邇日暖漸迴東風撲靣暄朝¶
<pb:KR4f0005_WYG_290-26a>¶
來桃始華篸缾呈玉泉(玉泉為靈泉發皇之地又以山/陽氣暖故花開常早扵他䖏兹)¶
(山桃始華園/監篸缾進呈)仍符仲月令含苞静以娟萬物自識時易¶
簡羲經詮惜隂亦在此漫嫌遲芳妍¶
　　詠漢玉蟠䕫方壺¶
西清貯古器銅笵有方壺切玉茲雖異蟠䕫却弗殊不¶
觚休致誚如琢信非誣方直羲經義寧惟用大夫¶
　　題黄増嬰兒鬬草圖¶
擷秀探芳各背携那憐生意正萋萋春園巧盡羣兒態¶
<pb:KR4f0005_WYG_290-26b>¶
休説鄜州有戯泥(鄜州泥孩兒獨/妙見陸㳺集中)¶
　　襍言¶
無形生有形無形更何生無聲聽有聲無聲更何聽晦¶
為明始亂實治基反觀其文危豈如之凶莫凶于中盈¶
吉莫吉于撝謙出言莫予違自審誠奚堪¶
　　重摹淳化閣帖成因並弆畢士安原本扵淳化軒¶
　　　詩以誌事¶
初搨曽經賜文簡流傳七百七旬年無雙善本教重泐¶
<pb:KR4f0005_WYG_290-27a>¶
有數(去/聲)吉光幸獨全並弆書軒茲數(上/聲)典非關治道彼¶
稱賢(閣帖摹刻既成列石扵軒之兩廊因郎以淳化名/軒盖惟識蔵古帖之由而非慕宋太宗之治詳見)¶
(所作/軒記)由今視昔徒佳話義具蘭亭序一篇¶
　　理心樓有㑹¶
嘗記子輿語心之官則思理非方寸外動即一身隨必¶
也無所欲斯能有可為如其尚空寂乃背聖經馳¶
　　題清暉閣¶
寝室相連近明忩向所依祈年斯惕息咨政毎宵衣難¶
<pb:KR4f0005_WYG_290-27b>¶
覺心神晏徒看圖史圍春光猶未冶真是對清暉¶
　　再題清暉閣四景¶
　　　松雲樓¶
舊松補闕種新松也自虬枝佳䕃封試向十年前較量¶
緑雲雖有却輸濃¶
　　　露香齋¶
花間葉際弄珠明霏細香因風送輕若論當春驀生感¶
撰辰將亦發行旌¶
<pb:KR4f0005_WYG_290-28a>¶
　　　涵徳書屋¶
下徳弗失上德不足識其間徳有無柱史斯言誰領要¶
當扵涵字覔津途¶
　　　茹古堂¶
茹柔豈是仲山甫汲古畧同韓退之設使不扵言行勉¶
虗車誚亦合深思¶
　　暮春唘蹕㳟謁¶
泰陵順途先閲永定河前嵗所築缺口仍以迴鑾之便¶
<pb:KR4f0005_WYG_290-28b>¶
　　　遂奉¶
皇太后安輿歷覽淀池運河諸工及永定河下口詩以¶
　　　誌事(有序/)¶
　　神皋連右塞¶
軒丘勤薦酳之思沃壤控東瀛禹甸課剔鬟之效維桑¶
　　落流經采衛詎辭税駕咨謀而析津景屬水鄉宜¶
　　奉¶
安艫清勝壃吏逹封章扵郵匭云畿民近日彌殷候人¶
<pb:KR4f0005_WYG_290-29a>¶
　　營&KR0592;置扵帷宫報蹕路觀河甚便爰自轉易西之¶
　　斾恰符三昔迎¶
鑾揚趙北之旍頻軫重隄攬轡覘淀滙白洋似鏡羣知¶
　　候鳥来同溯墟歸碧澥如門屡省沈牲告績欣曩¶
　　嵗徤茭並集雖看異漲旋消喜昨年襟帯胥恬實¶
　　獲康功大稔由節相暨司空逓遣惟期筞定一勞¶
　　令水衡偕工府兼籌肯靳輸逾五億迨蕆役而官¶
　　不煩乎鼛鼓洎巡行而户悉效夫香盆顧勤民者¶
<pb:KR4f0005_WYG_290-29b>¶
　　意豈憚扵再三而奉上者費虞糜其百一減畨休¶
　　之陪扈何須艦笮聯銜裁承應之綵燈勿侈館垣¶
　　特繕庶幾閠添鳯琯九十春百二増長抑且恩沛¶
　　雞竿¶
一萬夀十千永祝用臚吟扵發軔將紀帙乎行編¶
春露縈思合上¶
陵濶行况閲兩年曾(朕六旬以前率隔嵗一行/謁    陵禮兹隔二年矣)撰辰兹¶
發舊程熟便道先看築堰増黄染絲條籠栁陌緑抽針¶
<pb:KR4f0005_WYG_290-30a>¶
剡坦麰塍清明已近¶
拜瞻切上已寧關宴賞徴(是日/上已)¶
畢禮翕河仍劼毖别途唘¶
輦¶
豫居興觀民問俗無非事惜費禁繁有所應曡¶
幸舫輿¶
體益適間(去/聲)陳歌舞¶
樂逾勝(有旨禁地方官結綵張燈而總督周元理亟以/祝    釐奉    慈豫為請因祗令扵揚芬港)¶
<pb:KR4f0005_WYG_290-30b>¶
(一䖏畧陳㸃綴其天津亦但從鹽商/因舊備慶典者申其悃願餘槩弗准)惟希長奉¶
大安御¶
億萬斯年福履膺¶
　　閲永定河作¶
庚寅夏决口補築旋歸舊(乾隆三十五年閏五月北岸/二工漲决命侍郎徳成㑹同)¶
(督辦扵漫口䖏取直培/築大隄刻日奏報合龍)辛夘秋衝隄障波俾迴溜(三十/六年)¶
(七月盧溝橋上㳺發水南岸頭工䖏漫口甚廣/仍命徳成會辦取直築隄亦刻期奏報合龍)長此竟¶
安窮是必病久受南河莭相宣(髙/晉)中朝司空赴(叶修裘/曰)¶
<pb:KR4f0005_WYG_290-31a>¶
方伯共踏勘(周元/理)窮源委以究分流盛漲洩䟽淤中泓¶
走(河之受患端在淤髙隄薄應通行浚治以規永圖髙/晉素諳河務命同尚書裘曰修督臣周元理悉心相)¶
(度自中泓逢灣取直以及應疏應/堵應引應洩之䖏發帑大加營治)發帑五十萬次苐工¶
云就去嵗幸時若安瀾慶豐收(叶/)今來閲隄成仍擬下¶
口覯(去年春大工告竣值嵗幸報稔周覽/各工實為欣慰將以回程仍視下口)既已昧幾先¶
寧不籌善後萬民勿言謝追思心尚疚¶
　　瞻謁¶
　永定河神祠詩以誌事(即前此北岸/二工决口䖏)¶
<pb:KR4f0005_WYG_290-31b>¶
茭薪非不屬隄堰聿觀成終鮮一勞筞那辭五夜縈憑¶
看雖曰慰&KR0503;憶尚含驚舊壑原循軌新祠已麗牲連阡¶
麥苖嫩圍墅栁條輕慙乏安瀾術事神敢弗誠¶
　　題怵哉榭三首¶
　　就¶
　永定河神祠東廂地方官灑掃為憩息之所因反蘇¶
　　轍快哉亭之意名之曰怵哉而系以詩¶
瞻拜因祈恬佑来波流浸灌近隄隈江湖廊廟心誠異¶
<pb:KR4f0005_WYG_290-32a>¶
夢得快哉我怵哉¶
流細春波已激湍明知時莭近桑乾夏秋無定亟蘄定¶
蒿目一勞永逸難¶
渾水由來易澱淤中流因置浚船疏(裘曰修周元理扵/永定河大工告成)¶
(時籌辦善後事宜議設浚船一百二十隻分布各工即/令河兵以時淘濬中泓使無停淤阻溜之患今亦艤河)¶
(中備閲如果實力行之無稍作輟不致視為具文未必/無小補所謂有治人無治法惟在司事者之董察弗懈)¶
(耳/)無遑平日尚勤爾遮莫一時備覽予¶
　　金門閘¶
<pb:KR4f0005_WYG_290-32b>¶
渾河似黄河性直情乃曲順性防其情是宜機先燭而¶
此尤所難下流阻海屬殺(去/聲)盛蓄厥㣲在洩復在束金¶
門倣毛城減漲資渗漉然彼去路遙(謂毛/城舖)此則去路促¶
(閘下減河自黄家河分支由津水窪逹淀/僅一百四十餘里路近勢促故沙易停淤)遙者尚迴瀾¶
(毛城舖去路既逺且有倒勾引河使減下之水澄清緩/瀉故資宣洩之利而無他患非若此渾流直下一往莫)¶
(遏/也)促者横流速斯誠非善策驚見心粥粥急籌救急方¶
謂當挑壩築(水既直下勢難驟挽命扵閘上作挑水壩/逼其迴溜成倒勾之勢然後舒徐歸淀庻)¶
(幾補偏之/一筞耳)倒勾抵金門餘溜俾歸谷非不圖屢閲終弗¶
<pb:KR4f0005_WYG_290-33a>¶
如親目然予試絜矩九㝢廓員幅一人豈遍及滋用増¶
惕恧¶
　　隄栁¶
隄栁以䕶隄宜内不宜外内則根盤結禦浪隄弗敗外¶
惟徒餙觀水至隄仍壊此理本易曉倒置尚有在而况¶
其精微莫解亦奚怪經過命補植緩急或少頼治標兹¶
小助探源斯豈逮¶
　　良鄉行宫曡庚寅奉¶
<pb:KR4f0005_WYG_290-33b>¶
皇太后唘蹕之作韻¶
髙年悦目適逰行圖近當春¶
巡冀瀛五宿發先縁積¶
憶(以恭謁宿而泰陵先唘/行凡五    至新城)三朝¶
到近允祈誠(命皇子奉城朕安輿自圓明園由涿州三/日亦到新    扵是日至此問    安翼)¶
(日同至趙北口登舟先是/亦欲躬謁    陵寝以)　(髙皇太后/  年祈止)嵗深陌栁帯金¶
宻律暖原蕪毯緑萌税駕行宫聊静憩新題舊什閲關¶
情¶
<pb:KR4f0005_WYG_290-34a>¶
　　𬨨吉陽村成襍言一首¶
舊路新經宛如昨日十嵗百年盖此一律有秋之後衣¶
裳鮮老㓜男女多歡顔足慰者目睹之實事所憎者熟¶
聞之頌言虧盈益謙天道如是陽吉隂凶恒言至理¶
　　半壁店行宫作¶
環抱行宫溪水澄石橋𬨨䖏入門仍店稱半壁名真副¶
館憩數間景絶勝亦有圖書為暇伴底須桃李供(去/聲)春¶
憑大房山在直北望阿那雲標題句曽¶
<pb:KR4f0005_WYG_290-34b>¶
　　𬨨拒馬河¶
拒馬古桃水源出廣昌山捨源言其流失詳酈道元春¶
水未甚漲白石灘尚寛因思夏秋潦拍岸當漫漫然此¶
居上㳺䟽洩猶非難淀池乃歸壑受矣圖安瀾兹行實¶
為(去/聲)兹躊躇緩鳴鞭¶
　　秋瀾村¶
往嵗恒斯越宿郵(向每謁始来陵由半壁店逕至梁各/莊回程    駐此惟庚寅因奉)¶
(安輿扵此間增置宿頓今嵗以越宿太逺/且衆人䟦涉亦㣲勞即循上届例駐此)邇來行舘按¶
<pb:KR4f0005_WYG_290-35a>¶
程投已非𬨨勩衆還逸老固不言壮弗侔&KR0633;外栁條抽¶
嫩葉門前溪水放新流¶
鼎湖西望由旬近到此當春也似秋¶
　　麥色¶
色色形形物自知麥苖芃緑接平陂攬兹絶勝看花栁¶
歩輦從容命緩移¶
水郭山村動接連崇墉猶見積墻邉老農更説霑春雪¶
阿那岡頭嫩麥芊¶
<pb:KR4f0005_WYG_290-35b>¶
春麥纔青秋麥長(上/聲)苖根沃雨更當佳因思知足定誰¶
是然此無非保赤懐¶
　　永慕齋¶
向隔一年至今𬨨(平/聲)兩嵗来嗟哉日以逺迅矣刻難迴¶
此罷慕如舜兹慚舞效萊池泉依舊渫洗不盡心哀¶
　　恭謁¶
泰陵禮畢書懐¶
數問如何夜不眠質眀泥首¶
<pb:KR4f0005_WYG_290-36a>¶
闕樓邉¶
天沈恨憶理昔嵗日逺驚看隔兩年¶
聖徳已巍難繼後臣心不息願䋲¶
前言歸又復遵山路迴望松雲益黯然¶
　　𬨨安河三首¶
白楊(嶺名安河/源出此)引水久渠成宣蓄惟宜頗利耕往返停¶
輿兹小憩却嫌亭沼供(去/聲)怡情¶
濡水有三此其一(考直屬濡水凡三一涿郡一河間一/易州即三易上源而是河實上源之)¶
<pb:KR4f0005_WYG_290-36b>¶
(一也向允𥆳臣奏請濬導溉田/至乾隆辛巳渠成為賜是名)以資稼穡號安河為民¶
父母應知者撫字催科重在那¶
無多池館頗清便即此原資搆築焉暖席幾曽就途去¶
不為(平/聲)欣也為(去/聲)怩然¶
　　定興道中作¶
行臨平野廓漸背逺山青或馬或輿適亭長亭短經為¶
看雲宇佈因冀雨時零祗有勤民意恒扵方寸銘¶
　　界河¶
<pb:KR4f0005_WYG_290-37a>¶
此䖏界河劃宋遼謹防斥候有規條當年遺蹟猶堪按¶
也自依稀南北朝¶
　¶
　¶
　¶
　¶
　¶
　¶
<pb:KR4f0005_WYG_290-37b>¶
　¶
　¶
　¶
　¶
　¶
　¶
　¶
御製詩四集巻十一¶
