# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.591833
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷三十
<pb:KR4f0005_WYG_088-1a>¶
欽定四庫全書¶
御製詩二集巻三十¶
　古今體九十五首(辛未九/)¶
　　山荘起程之作¶
兩日山荘駐清蹕三秋塞獮發行旌灑塵細已霏凉雨¶
送爽輕剛值快晴背眄渝關千嶂叠徑穿澗水一橋横¶
詎惟習武勤邊計欲答賢王愛戴誠¶
　　䝉古王公例於波羅河屯晉接即事得句¶
<pb:KR4f0005_WYG_088-1b>¶
塞上秋蒐又隔年碧空爽氣正澄鮮仰流左谷右賢後¶
就日車塵馬足前望去圍塲欣咫尺携来獵卒例盈千¶
一家中外非容易馭逺鴻猷勉繼旃¶
　　野花¶
野花不入嵇含狀有艷無名人詎曉露霏或比素蘭馨¶
風娜還過寳相姣未逢説項空奇芳荒原蕪沒殊不少¶
爾雅方言逮㝢中寰海周禆誰則到(叶/)匪直人也幸生¶
文物邦幸生乃至凡花草¶
<pb:KR4f0005_WYG_088-2a>¶
　　凉¶
塞野度行旃新凉馬首前近山嵐氣峭拂草露華鮮催¶
榖登塲候報人宜獵天欲詢民疾苦村墅且停鞭¶
　　入崖口¶
朝家重習武靈囿成自¶
天匪今而斯今¶
祖制垂奕年巉巗圍叠嶂崖口為之關壁立衆山斷伊¶
遜奔赴川秋獮常經過每為遅吟韉雙峰開霽烟一水¶
<pb:KR4f0005_WYG_088-2b>¶
流潺湲翠葉復黄葩髙低入影妍去年廵洛伊伊亦有¶
崖口三塗及七谷較此夫何有一得考功詩羶薌傳至¶
兹我為是崖歎表章將待誰¶
　　詠畫筍¶
望星犀角形寓驚雷象齒文生莫訝嶷嶷寸許琅玕㧞¶
地雲横¶
驀憶韜光徑幽紺乳萬玉修修仿彿依根劚得猶㸔籜¶
嫩粉留¶
<pb:KR4f0005_WYG_088-3a>¶
　　山雨¶
一片秋雲吐萬絲山雨縈塞垣經已慣立馬待天晴¶
　　氊廬¶
張拂常稱便止遷随所如天臨萬象濶山入一牕虚罷¶
獵支牀憩成詩就燭書泉眀先得句吾亦愛吾廬¶
　　曉月¶
曉月清可憐塞天益寥朗上下泉箔眀隠映林扉敞遥¶
峰似玉臺古鏡大扵掌勒馬據崇椒聊結廣寒想¶
<pb:KR4f0005_WYG_088-3b>¶
　　讀書¶
張廬萬山裏展巻一牕下是中有深味玩輙不忍罷博¶
覽謝彼能體認肯自借匪誇乙夜勤值此清秋暇¶
　　繡壁¶
夏山薈蔚冬山槁惟有秋山稱恰好恰好秋山孰擅勝¶
塞上峰巒出類表案衍神局姑弗云壁立萬仭凌參昂¶
霜䧏不遅還不早茈虒枝葉渲葩&KR0872;紺黄纁綘間青翠¶
天工設色非人巧益之盤桓食苹鹿雜以絃管啅林鳥¶
<pb:KR4f0005_WYG_088-4a>¶
朝嵐夕靄呈變幻千態萬状難窮討觧衣磅礴恧闗生¶
過雲錦繡工杜老似是山靈有宿約每起予思於金顥¶
　　沈徳潛進南廵詩章並所和詩至再叠舊韻賜之¶
塞山七月似三春朅詠賡章意倍親恰好清秋此氊室¶
又逢南國彼詩人功稱徳頌曽何益吏習民艱要並陳¶
節相老来還喜事為卿特地答筒筠(徳潛居鄉每命督/撫代進奏摺詩章)¶
(是篇適髙斌代為奏/至木蘭行營故云)¶
忽憶勾吴清麗春底須南北較踈親重吟迎蹕篇中句¶
<pb:KR4f0005_WYG_088-4b>¶
似有捉刀牀畔人(南廵諸作原難為工徳潛老矣亦不/必以是為工所進三十章似出代作)¶
(因深知徳潛手/筆故戯及之)百二十章心窟藴(所和詩百二十六章/則皆徳潛所作非他)¶
(人所/能到)甲乙丙夜案頭陳靈巗阿那青楓坂問爾孤登可¶
藉筠¶
　　即事¶
積日以為月積月以為嵗積嵗以為紀積紀以為世来¶
者雖可期去者不可繫一日復一日嵗月如斯逝所以¶
古賢者不敢安玩愒為學戒一簣為政期兩濟而我竟¶
<pb:KR4f0005_WYG_088-5a>¶
何成思之每深媿¶
　　霜¶
白㸃霜華増曉寒翠峰幻出許多丹機緘妙趣當前悟¶
繪事原應素後㸔¶
　　山果¶
山果靺鞨紅經霜甘且脆設使結炎方離支譜應次¶
　　獵¶
豐草長林獸所都時平習武試三驅林霜始䧏鷹嫌葉¶
<pb:KR4f0005_WYG_088-5b>¶
野露猶霑馬惜蕪豈必虞人竭陂澤未能君子逺庖厨¶
日斜頒獲帷城外恵逮惟均洽衆娱¶
　　析字¶
魚魯以形訛亥豕以義舛夏五及郭公春秋猶不免尋¶
章摘句流硜硜期致辨聚訟笑徒然胡不奮實踐¶
　　北天竺¶
　　塞山竒種異植茂宻䝉茸神農岐伯有所未辨郭¶
　　璞陸佃夫豈能疏有倒生絶壁不與恒羣結子纍¶
<pb:KR4f0005_WYG_088-6a>¶
　　纍玫瑰靺鞨其色而扶綠葉者問之䝉古不能舉¶
　　其名與南天竺子相類因名之曰北天竺而繫以¶
　　詩¶
佛説西天竺視如乾闥城而誰於卉物南東强借稱四¶
維缺匪宜朱穂百八盈儼從兠羅手飛来證無生北亦¶
有天竺吾今正其名是地秋嘗雪渥丹積素擎樷益滋¶
其緐葉不改其青隠笑南方暄耐寒孰不能¶
　　宴䝉古諸部落即席得句¶
<pb:KR4f0005_WYG_088-6b>¶
四野天垂連大漠三秋日朗徹穹廬藉兹牲酒聊歡衆¶
詎是㤙膏漫頌予立馬㸔餘詐馬繼左賢賜已右賢如¶
不拘禮數敦誠意嘉爾風猶似古初¶
　　即事¶
即事摛詞亦可歡發清機不礙秋寒無塵雅似江南美¶
有地惟應塞北寛紅纈翠扶壁萬仞沙縈石絡澗千盤¶
儻教借得西湖水處處吴山足大觀¶
　　讀史偶成¶
<pb:KR4f0005_WYG_088-7a>¶
盡道吾君不敢欺不欺君者果伊誰禹臯稷契應無此¶
猶慮面從申戒之¶
　　於木蘭作¶
天文漏兮野地志闕開縣博覽山海經荒略一二見上¶
林牟内地木蘭闢塞甸中外久一家敬奉金甌奠¶
單于讓牧塲朝家置靈囿深戒武偹弛於焉習獮狩崇¶
岡既壇曼叢樾亦美茂以故百物滋取豐留尚富¶
霜華霏漠宇窪稜紺綘斑䝉茸紫獺裳八月披曉寒呦¶
<pb:KR4f0005_WYG_088-7b>¶
鹿随哨至樂此誠忘餐樂亦不可極於古戒逰盤¶
吴越近經廵山水信清美饒復藉人工未足云觀止隠¶
現固有時美善盡無比獨待表章人一為宣其理¶
宣理理乃昧紛然起毁譽不及無名稱故吾猶古初劉¶
嬴今何有守禦長城隅長城更以外時来習三驅¶
繡壁琳琅標樂洞笙簧幽眺聴欣不凡發思凌清秋青¶
山生白雲雲去山還留寄此片時興萬刼髙峰頭¶
觸緒偶即景得句恒因心申命鄒枚侣染翰賡予吟清¶
<pb:KR4f0005_WYG_088-8a>¶
詞出衆表妙理入細斟寧無不盡意秘藁貽知音¶
帳殿張雁塞毳服䝉龍光嘉賔式燕喜乳酒湘黄羊錫¶
爵洽衆歡湛露流霞觴戒㫖非所知古俗猶敦厖¶
楓葉繢叠崚楊絲鎖曲隩動静無窮觀智仁有餘樂佳¶
景四時宜㝡宜乃金昊曷其可久耽言旋勤政要¶
　　新月¶
魄彩吐寒空中秋月未中塞光偏覺異恒質迥難同結¶
念香聞桂逰睎影颺楓玉䑓髙倚鏡奩帕半猶䝉¶
<pb:KR4f0005_WYG_088-8b>¶
　　暖¶
出哨剛逢暖(木蘭哨鹿之區或/即謂之哨地云)皮衣易絮裳榖場歌嵗¶
稔菜圃慶秋長村景觀無盡予懐慰莫量浙東方告歉¶
南望為(去/聲)民傷¶
　　木蘭廻蹕駐避暑山荘即景成什¶
山荘秋半饒清致六轡言旋自木蘭祗以行時脩武偹¶
肯敎耽獵久逰盤雲如避去拖綃白楓似随来嵌壁丹¶
新月過弦澄碧落要留此對玉輪團(將於山荘度/中秋莭故云)¶
<pb:KR4f0005_WYG_088-9a>¶
　　千尺雪歌¶
　　吴中寒山千尺雪自趙宧光疏剔之後膾炙人口¶
　　乆矣然未免藉人工山荘之内有溪如建瓴置屋¶
　　其側泠然灑然噴薄之聲隠巖階泛瀲之光翻月¶
　　户盖塞地無畆平因其勢而𨗳之吸川濺沫之勢¶
　　有不必以千尺計者獨喜其名因以名軒非云慕¶
　　藺聊誌因王¶
問雪有聲聲亦有矮屋疎籬簁風後無過騷屑送寒音¶
<pb:KR4f0005_WYG_088-9b>¶
那似淋浪喧户牖何来晴晝飛玉花玉花中有聲交加¶
人間絲竹比不得似鼓雲和之瑟湘靈家雪落千尺亦¶
其素乃中(去/聲)宫商勝韶頀𨗳之則来詎巧營即之則虚¶
堪静悟跳波噴沫紛潺湲赴壑一㵼無復還借問盈科¶
放溟海奚如止坎淳蒼灣叠石開軒致瀟灑雪色簷端¶
雪聲下秋水之中有六鼇豈必學彼任公釣竿把陡憶¶
春月臨勾吴寒山疏剔傳凡夫(趙宧光/號凡夫)聽雪信美未可¶
云久駐今来不假人力而得突過之仙區於焉棄虎跑¶
<pb:KR4f0005_WYG_088-10a>¶
之石泉却恵山之竹罏謝南國之虚聲守北地之故吾¶
清風眀月蒼山碧湖雖曠古而無聞欣始遇之迥殊¶
　　瀑布¶
繡屏開紫翠珠箔滴琤琮不舎赴川勢難尋出竇蹤光¶
争晴雪落聲帯晚烟舂可飲(去/聲)書牌鹿每於松下逢¶
　　張宗蒼山水畫(避暑山/荘題句)¶
驛使傳来山水圖山荘著壁作清娱蒼蒼冩出逰神趣¶
徃徃逢於䟦馬途石罅泉聲動亦静雲涯峯色有還無¶
<pb:KR4f0005_WYG_088-10b>¶
不難結撰成溪壑誰觧如斯味道腴¶
　　叠中秋帖子詞韻命翰苑諸臣和之¶
　　秋中令節從来歌咏之塲塞外靈䑓自昔豫逰之¶
　　地此時此處寧可漠然載倡載酬堪云暢爾遂令¶
　　廣寒法曲音連三十年前肯敎翰苑鴻詞格遜四¶
　　朝詩後萬家烟火随民便而無改¶
堯模千畝山田報嵗豐而有愉¶
任顧雕瓜繪餅塞垣節物増佳抹月吟風山荘慶宵莫¶
<pb:KR4f0005_WYG_088-11a>¶
　　負底須五字輕嗤宋玉老兵仍叶七言可效韓偓¶
　　内翰莫嫌頻韻聊紀一時¶
風月湖山卅載間今朝歌舞不宜刪姮娥也似添豪興¶
早上璇霄映碧山¶
冣滿氷輪異様光巖楓皆作桂枝香髙低樓閣湖贏聖¶
上下淪漣瀑學匡¶
鄒枚扈從集師師便合賡吟帖子詩翰苑從来紀佳話¶
鳯毛還在鳯凰池¶
<pb:KR4f0005_WYG_088-11b>¶
依巘軒齋近水樓此間不易值中秋他年試覓新題句¶
應在千峰最上頭¶
　　中秋即事¶
慶月真宜避暑荘樓䑓髙下朗寒光一輪久照輝蓬閬¶
億載如恒祝¶
夀康不遣絮雲翳空宇早扶蟾魄上東岡野潭瀲灔金¶
波湧何必平湖更憶杭¶
　　灤陽别墅作¶
<pb:KR4f0005_WYG_088-12a>¶
校獵言旋駐葆旗蕭閒山館偶棲遅眀㸔綠葉添紅葉¶
黙識来時作徃時秋意已随月西轉溪聲那共水東馳¶
虚牕㸃筆消蘭篆不搆文瀾引静思¶
　　野店¶
野店居安忘寄寓(塞外居民多齊/晉各省流寓者)貧民生計自為謀漫¶
詢公賦如何納且喜山田薄有收虎落編柴防夜逕魚¶
梁叠石截寒流稔秋村景方生慰轉念南邦又益愁¶
　　長城¶
<pb:KR4f0005_WYG_088-12b>¶
埤堄棲巖障徒驚建築奇民膏真歎竭地險詎能持萬¶
里東西亘千秋鑒戒垂勝朝事修葺遐想動嗟咨可識¶
戒嚴日已成失守時金湯豈云是在徳有前規¶
　　湯泉行宫即事¶
返蹕駐巖阿黄花砌齒羅秋寒波自煖今憩昔曽過泉¶
石饒天趣琴書飬性和數年纔一顧結搆底須多¶
　　八月二十三日作¶
禮稱不用志終身八月西風冣愴神¶
<pb:KR4f0005_WYG_088-13a>¶
遺詔從頭十六復難言無忝¶
誨諄諄¶
　　御門日作¶
一二日萬㡬勤政遵¶
家法疇咨内朝門封章待批答率由貴有恒龍案延黄¶
閤敷政權剛柔省身切兢業民風願還淳嵗功期允協¶
每懐乃靡遂蒿目奈才乏¶
　　季秋瀛䑓¶
<pb:KR4f0005_WYG_088-13b>¶
素景仙壺異秋風太液多白輕烟斂浦黄重菊分科汲¶
古希韓綆惜隂懐魯戈池邉人字栁霜意又婆娑¶
　　季秋香山¶
秋蒐塞館詠巻阿廻蹕經時此偶過流景因思誠迅爾¶
好山奚必較如何泉聲聴比風聲冷綠葉㸔輸紅葉多¶
吟興縱饒佳句少蒼巖可惜費鎸磨¶
　　静室題壁¶
望中山館紫雲連據座低臨萬景全因識不勞安得逸¶
<pb:KR4f0005_WYG_088-14a>¶
無多樂後賸憂先峰姿玉柱倚天外湖色昆眀落眼前¶
白壁居然題静室笑予無暇一安禪¶
　　碧雲寺¶
清暇停逰䍐蕭辰憩照園樹丹秋未老室白晝餘温幻¶
裊天衣縷靈淙石髄源羔羊侍臣詠静寄合忘言¶
　　登碧雲寺金剛床塔¶
百丈之山延縁徐歩忘其髙十丈之塔矗爾㧞地直上¶
乃訝髙岧嶤何况窣堵迥據西山半宜其下視無地上¶
<pb:KR4f0005_WYG_088-14b>¶
已干青霄太行西来厯萬古杯水滄溟金彈吐康回能¶
使東南傾女媧誰見西北補我聞佛諦要令萬縁忘胡¶
為梵誌傳此金剛床高秋乗興一拾級目窮千里心萬¶
方今年登塔凡三度六和報㤙皆有賦江山信美慮程¶
遥詎可頻頻勞六御因之念寄吴越間夏灾數郡遭迍¶
邅何能五風十雨斗米纔三錢恧哉吾治遜彼唐貞觀¶
　　讀唐太宗賜魏徴詩率題¶
翠濤&KR0812;醁成佳釀千日十年醉未醒(二語櫽括/太宗詩句)恠底當¶
<pb:KR4f0005_WYG_088-15a>¶
年十思疏未將惡旨動君聴¶
　　香山即景雜詠¶
好山豈慮秋光老洗盡緐華越雅宜興㑹悠然重九近¶
底殊五栁得詩時¶
坂霜一夜變新寒逰屐髙低緬謝安藉第憑牕縱遥目¶
峰姿四面入竒觀¶
眀忩寒景冣宜人簽菊盆松净絶塵博古未湏誇獺祭¶
聴泉直欲息言津¶
<pb:KR4f0005_WYG_088-15b>¶
　　九月九日作¶
佩萸把菊為清逰佳辰勝賞聊爾酬月日難逢九復九¶
嘯歌冣喜秋之秋頭科誰繼孟江夏腹藁忽憶王綘州¶
登髙曠覽吾素志民艱在目翻増愁¶
　　題董邦逹居庸叠翠圖¶
近作燕山八景詩擬成長巻各圖之侍臣承㫖開生面¶
又見巖闗叠翠竒¶
具来粉本寫神能萬樹丹青繢繡稜近衛皇州鞏北户¶
<pb:KR4f0005_WYG_088-16a>¶
底須乗傳擬嘉陵¶
繚白縈青矗萬螺夤縁鳥道憶曽過彈琴峡口雙松側¶
勒壁詩應蔚碧蘿¶
　　過盧溝橋¶
颯景石橋頭愴人是凛秋¶
丹丘瞻玉劍黒水度沙溝波幸今年靖民蘇昨夏憂𨗳¶
川懐¶
聖蹟永定頼貽謀¶
<pb:KR4f0005_WYG_088-16b>¶
　　秋麥¶
被隴新牟綠意深逺低村靄近迷林晝花早識方宜北¶
氣伏還傳候王金隔嵗預思白餅熟經霜不礙碧雲㑴¶
鳴鞭見此芃芃者又引先時望雪心¶
　　良鄉行宫叠今春韻四首¶
廵壁分眀吟短句停鑾小憶渉春江離宫平楚曽何異¶
風在庭柯月在牕¶
數命行輿衆已勞上¶
<pb:KR4f0005_WYG_088-17a>¶
陵心切豈逰遨肯堂繼¶
志吾何有敢騁馳驅六馭豪¶
頻年展謁¶
橋山下未盡攀龍㒺極情况奉¶
徽音申敬悃敢違一片奠椒誠(是役奉六旬皇太后懿/㫖以值    行慶欲先)¶
(謁敬也陵/申)¶
山影横西塔影南霜花遍野菊花酣詩情莫道因秋减¶
觸緒何妨即景探¶
<pb:KR4f0005_WYG_088-17b>¶
　　即景¶
威紆屏障逺峰連納稼村村薄有年二百程途九秋景¶
兩行楊栁一衢烟林䟽日色来山外葉堕風聲到馬前¶
西望¶
鼎湖白雲表憑輿曷勝意酸然¶
　　駿馬¶
駿馬多意氣不與凡馬儕馺娑避塵&KR0381;行空越崔嵬夜¶
玉装羈勒秋金飾鞍臺伯樂不常有誰識絶倫材執鞭¶
<pb:KR4f0005_WYG_088-18a>¶
非其人駒跳去不廻¶
　　曉行¶
逺戍依微辨長途迤邐過人心思日出馬跡踏霜多宿¶
鳥喧村樹歸鴻下野河招提鐘送響禪者逸如何¶
　　偶題¶
孔子惡佞者子魚以佞傳使之治宗廟衛祀賴以延祝¶
史貴正辭鮀也何有焉才取適其用徳難期其全論人¶
可知世如矢愛昔賢¶
<pb:KR4f0005_WYG_088-18b>¶
　　過拒馬河¶
潦水盡寒潭横橋度六驂渚烟宜畫染旅景與詩諳岸¶
葦白無力崖楓丹欲酣遥源何處是重叠繢雲嵐¶
　　秋瀾村¶
向野構&KR0272;宫當秋駐行轡一水曲抱原千山逺横翠石¶
橋凡㡬度興㑹随時異軒榭故好在琴書足佳致棲情¶
西昊景寄妙南華意¶
　　黄花¶
<pb:KR4f0005_WYG_088-19a>¶
黄花鞠本色紅紫今紛羅亦如隠者流後世假藉多¶
　　易州道中作¶
曉日千村颺爨烟郵程廿里遅(去/聲)鳴鞭逢迎田父多歡¶
色生計閭閻勝去年¶
易水流沙率不深潦收野渡那須尋荆軻山矗秋雲表¶
想像當年壮士心¶
　　納稼¶
納稼村村畢崇墉處處有秋成勝徃嵗二鬴足餬口而¶
<pb:KR4f0005_WYG_088-19b>¶
何市頭價猶爾争升斗計口百年滋近利三倍取譬兩¶
人背面各自東西走左者益以左右者益以右中間必¶
空虗實乏計善後逢歉輒踴貴遇豐難復舊(叶/)而况豐¶
恒鮮歉偏易遭偶惟覺勞補救遑云致安阜父母之謂¶
何對民真恧忸¶
　　永慕齋¶
又已經年别難禁一夕情¶
丹陵眀曉謁碧落九秋横都是傷心處何曽繼¶
<pb:KR4f0005_WYG_088-20a>¶
志成每来增永慕豈繫見齋名¶
　　恭謁¶
泰陵感成長句¶
曉月華霜静玉墀¶
慈闈恭奉奠金巵申誠因值¶
六旬慶来謁俄經旬六朞繼紹未遑多仰愧熈和難致¶
切勤思¶
元宫一閟千秋隔痛憶當年攀戀時¶
<pb:KR4f0005_WYG_088-20b>¶
　　夕¶
日落逺山横蒼然暝色清歸禽翻落葉行漏逓初更檀¶
縷縈金鴨蓮英燦玉檠眀當旋蹕路遲戀意難平¶
　　讀白居易詩率題¶
立意為平易虞人不知叟千載誦其詩而叟亦知否¶
　　書無逸篇因題其後¶
訪落殷憂慎始圗昌言一帙擬三謨為元后則時天若¶
知小人依所逸無享國眀標四廸哲發端深致七嗚呼¶
<pb:KR4f0005_WYG_088-21a>¶
詎惟尚父丹書繼信是千秋帝範模¶
　　董邦逹&KR1793;川雪意¶
華子岡頭積素多蹊迷難訪故山過畫禅親許叅神韻¶
(畫禅室貯董香光名畫大/觀冊首即王摩詰雪溪)刻楮無煩較若何¶
　　張宗蒼蒼松紅樹¶
蒼松不共霜桕紅寒泉割壁垂雲空髙人箕踞對清晝¶
静㑹悠然爾我同¶
　　孟冬時饗¶
<pb:KR4f0005_WYG_088-21b>¶
太廟¶
午門詄蕩鼓嚴晨¶
太室趨承倍敬寅萬葉皇圖綿衣紹六宗祀典重躬親¶
黍稌以洽匪今慶籩豆惟嘉依古陳曙色温暾儀告備¶
恰欣節應小陽春¶
　　圓眀園畫禪室對雪有作¶
積素山逾逺寒侵夕益緐節真應大雪景恰媚名園鶴¶
訝翔松頂蝗知避麥根竹爐新仿得(仿恵山製竹爐/收雪水烹之)活¶
<pb:KR4f0005_WYG_088-22a>¶
火正温存¶
　　偶為山水小幅兼題以詩¶
文石枯枝間(去/聲)草堂坐来兼可俯滄浪烟雲堪悦吾情¶
性山水何知彼范王不有今人那有古設無閒者亦無¶
忙儒臣謾自誇多藝聊爾憑消㡬暇長¶
　　冬至¶
南郊¶
齋宫聴漏卯牌傳法從晨趨燭遍田¶
<pb:KR4f0005_WYG_088-22b>¶
大祀肇修陽始復藐躬對越志彌䖍未臻上理常慙若¶
昭受鴻庥更惕旃慶值¶
慈寜開六袠合天下飬福増綿¶
　　瑞麅詩六韻(有序/)¶
　　辛未秋獮塞上䝉古台吉必力滚逹賴以此来獻¶
　　色純白如雪目睛如丹砂抱朴子稱鹿夀千嵗滿¶
　　五百嵗則色白此殆其類今年恭遇¶
聖母皇太后六旬萬夀適靈獸應時而至爰命曰瑞麅¶
<pb:KR4f0005_WYG_088-23a>¶
　　而紀以詩¶
質禀庚辛色珠躔應夀星¶
天心慶花甲徳産祝¶
慈寕豈意甡甡属偏成翯翯形乍辭鹿食野可比鳯儀¶
庭性自仙人馴(讀如訓/見史記)圖呈動物靈無須稽獸譜永此¶
驗祥經¶
　　賜沈徳潛¶
前席豈不佳别復繼其後江鄉已眷然幸此未為乆在¶
<pb:KR4f0005_WYG_088-23b>¶
汝申䖍慶而我慮奔走松鶴老益健三千里何有祝釐¶
實攸宜詩人大椿夀¶
　　春帖子¶
壬日立新春重重吉並臻百昌欣律轉萬福自天申¶
喧鳴臘鼓發韶妍遅日罘罳颺瑞烟屏綵祥徴勝銀裏¶
盤辛芳獻頌椒前¶
　　除夜¶
嘉夜貞元㑹流年新舊分地爐添火坐爆竹逹晨聞銀¶
<pb:KR4f0005_WYG_088-24a>¶
燭玉蟲綴唐花蜀錦芬詩篇又成帙題此殿前文¶
　¶
　¶
　¶
　¶
　¶
　¶
　¶
<pb:KR4f0005_WYG_088-24b>¶
　¶
　¶
　¶
　¶
　¶
　¶
　¶
御製詩二集巻三十¶
