# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:08.594882
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 跋[蒋溥]
<pb:KR4f0005_WYG_046-1a>¶
　御製詩初集恭録告成大學士率(臣/)等恭跋(臣/)溥既¶
　　　榮幸列名欽惟我¶
　皇上執中建極脩道敷文¶
　樂善堂全集久已信今傳後¶
　御極以來¶
　聖學日進無疆㡬務餘閑詩篇尤富(臣/)以中外仰望¶
　　　敬録校刋伏念我¶
　皇上敬¶
<pb:KR4f0005_WYG_046-1b>¶
天法¶
祖勤民愛物時切為君難之一心其形諸歌詠者特流¶
　　　露之一端然而積日可按積月可攷積嵗可稽¶
　　　凡問¶
安視膳¶
　省方講武周咨農事¶
　勸戒臣工及大禮大典之所在固已持盈保泰三致¶
　　　意焉若夫晝夜寒暑之感乎時日星風雲之感¶
<pb:KR4f0005_WYG_046-2a>¶
　　　乎象鳥獸草木蟲魚之感乎物理情宣志兼體¶
　　　不遺而覽蹟考器法鑒攸存陟巘觀泉豫逰斯¶
　　　托以迨評品書畫與夫¶
　宸翰自題有為文人學士百思而不能到者偶爾及¶
　　　之皆以傾瀝液而潄芳潤矧惟¶
　聖心因物付物拈毫立就文不加㸃如天造地設(臣/)¶
　　　幸列¶
　　内廷親覩¶
<pb:KR4f0005_WYG_046-2b>¶
　天藻之敷華神機迅速冠古超今盖夫¶
　乾綱静握宻運萬㡬時措咸宜天人恊應而詩固其¶
　　　一端也至于體裁家數神眀規矩靡所不包而¶
　　　開闢變化生生而日新古體則舂容浩瀚今體¶
　　　則清麗沉雄此則有耳目見聞言思擬議之所¶
　　　不能盡者而援据淵博運用契合神理超逸意¶
　　　味醖藉不特以萹什之富為綱舉百家孕含萬¶
　　　彚也方今海内乂安禮隆樂盛我¶
<pb:KR4f0005_WYG_046-3a>¶
　皇上勅天基命詠歌具在盖總四千一百五十有竒¶
　　　之篇夫固曰悉本於為君難之一心而已矣(臣/)¶
　　　之敬刋¶
　御集也思慰一時之仰望而垂千古之訓行固将使¶
　　　天下文人學士識所依歸抑亦我¶
　聖子神孫億萬年所奉為標凖者矣而由兹托始編¶
　　　續将來(臣/)與諸儒臣之校録正未有艾夫太子¶
　　　少保尚書(臣/)蒋漙拜手稽首恭跋¶
