# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:12.523597
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷三十一
<pb:KR4f0005_WYG_194-1a>¶
欽定四庫全書¶
御製詩三集卷三十一¶
　古今體一百十六首(癸未五/)¶
　　山西廵撫眀德奏報得雨¶
北省均霑山右旱憂斯忘彼豈予公既䝉解澤霏優渥¶
遂問晉陽是異同(先是眀徳奏報晉省望雨甚殷京師/於四月十七日得雨畿輔均霑渥澤)¶
(即傳㫖詢問晉省亦被澤否㫖尚未到明徳/摺奏先至稱太原等属亦於是日普被甘膏)千里置郵¶
㫖未到翼朝披牘慰無窮而今惟有祈年切敢即云欣¶
<pb:KR4f0005_WYG_194-1b>¶
益省躬¶
　　詣¶
　黒龍潭謝雨因成¶
致請其宵霡霂纎翼朝繼夜遂均霑此畨¶
神貺洵優速不可予誠曰度占禱以久哉益慙切逢之¶
幸耳倍欽添輕輿趁爽來䖍謝雨後田功夾路覘¶
　　遊大覺寺襍詠¶
靈潭致謝爲興犁趂爽輕輿路轉西已覺暘臺迎秀色¶
<pb:KR4f0005_WYG_194-2a>¶
更湏盤度幾重蹊¶
回蘇禾黍蔚新秧望麥欣増餅餌香宣命羽林禁蹂躙¶
以艱得故惜逾常¶
莅止花宫駐福田禪枝忍草捴依然了知調御無來去¶
瞥眼流光却五年¶
　　題和闐玉寒山拾得入巖圖¶
遯迹國清寺往往狂士同豐干忽饒舌曰在庫院中刾¶
史胡相訪把手歸碧峯香藥齎供養說偈報愚䝉呵呵¶
<pb:KR4f0005_WYG_194-2b>¶
入巖去内空内外空穴合弗更開躅範覔何從玉人瞞¶
不得孰曰非形蹤¶
　　引凉小樓¶
滌盡炎囂引嫩涼小樓拾級見村荘披襟敢傲雄風爽¶
樂在連阡麥穂香¶
　　開鑑堂¶
東沼迤南岸虚堂監水情心恬波不起意入照常眀豈¶
待旃磨朗居然奩象呈貞觀設三喻何事獨遺名¶
<pb:KR4f0005_WYG_194-3a>¶
　　琴趣軒¶
不學陶家絃亦無底誇李氏寳稱孤暗泉滴䖏聲同調¶
祗有徴招意厪吾¶
　　夜雨(四月廿/二日)¶
既霈亦誠易風還送雨來喜真逢望外澤益繼前廻勢¶
暢簷垂霔氣宣山出雷曉看緑疇䖏禾黍長如催¶
　　西直門外二首¶
掄魁有事禁城還麥隴禾疇厯覽間一雨都廻生意蔚¶
<pb:KR4f0005_WYG_194-3b>¶
幸惟額手慰開顔¶
橋畔池堂號倚虹徃來停蹕俯澄空東流恰似前題句¶
一例滔滔去不窮¶
　　豐澤園¶
油菜登場麥秀齊㺯田藝稻緑秧萋邇來雨澤誠優矣¶
得共農民大慰兮厯覽恰從鱗甸外小停取便鳯城西¶
略因清暇尋餘事竹徑松軒觸緒題¶
　　牣魚亭¶
<pb:KR4f0005_WYG_194-4a>¶
池上為亭號牣魚曲欄屧歩偶憑諸陡思大雅靈臺什¶
不覺怡然覺愧如¶
　　静憩軒¶
假山嵗久真山似峭舊閒房静憩宜消得一年來㡬度¶
自嫌結構屬多為¶
　　題韻古堂¶
古屋液池邉古鐘依律編周迴十二月隠現㡬千年詎¶
曰音歸正還教𨶔補前(古鐘十一得自江西臨江廷臣/辨識以為周器補成十二懸於)¶
<pb:KR4f0005_WYG_194-4b>¶
(此堂並詳加考正定以古鎛鐘即係律鐘勅樂部嗣/後用樂各按十二月律吕悉以律鐘起調以協雅音)無¶
能致率舞祗合此髙懸¶
　　夕¶
首夏晝方長日落西北隅禁中了不炎氣清霑雨餘略¶
慰憫旱心消閒觀我書宋帝垂芳訓開巻有益吾知益¶
怠力行空言奚補乎¶
　　傳臚日作¶
中和樂奏旭光昕臚唱金階燦五雲雖是三年例一舉¶
<pb:KR4f0005_WYG_194-5a>¶
誠期多士致超羣家脩廷獻原存行(去/聲)責實循名詎止¶
文似矣筞辭勉從政佐予敷治萬民欣¶
　　淑清院¶
太和臚唱罷西苑易朝衣泉石百年古松篁四靣圍猶¶
清春已謝曰淑善之㡬何必五絃攫薫歌萬物揮¶
　　千尺雪二首¶
三間精舎倚崚嶒毎愛清幽輙憩憑假藉南方千尺雪¶
真如陳老一條氷¶
<pb:KR4f0005_WYG_194-5b>¶
到䖏方圓有竹鑪品泉聊與試清娱匡牀甫坐茶擎至¶
陸羽多應未肯吾¶
　　賔竹室¶
新筍成篁緑&KR0625;森非耽幽籟學虚心如云伐木興(平/聲)宵¶
雅亦欲頻逰君子林¶
　　題漪瀾堂¶
山後液池濵書堂俯碧淪目觀知有術心契在無塵文¶
異成原似玉如温且純胥非予切已切已監於民¶
<pb:KR4f0005_WYG_194-6a>¶
　　自長河進舟至樂善園¶
石衢左右已觀農河畔因之厯覽重稻下黍髙盡芃緑¶
進舟額手慶斯逢¶
今嵗還宫㡬徃廻長河舟泛此畨纔緑隂雨後清如滴¶
咫尺溪園得暫陪¶
　　樂善園¶
維舟傍栁岸㪚歩遊溪園顧名思元善所樂應斯存長¶
人胥宜體詎止東平藩花木亦盈庭琴書亦陳軒玩象¶
<pb:KR4f0005_WYG_194-6b>¶
足恱心寧在摛詞繁¶
　　藴真堂¶
一嵗無過一兩過花紅樹緑自婆娑藴真藉問真奚藴¶
風在庭前水在波¶
　　含清齋¶
園古圍喬樹齋虚藉小池當年潘氏賦此日謝家詩協¶
紀維時秩羣芳過雨滋成吟消片刻旋復命舟移¶
　　舟過萬夀寺戯題¶
<pb:KR4f0005_WYG_194-7a>¶
廣源髙水拍船脣(長河之水以玉泉為源過萬夀/寺左側廣源閘始有髙下之分)船過¶
祗園古岸濵識矣松篁三徑路置之空色不言津愛他¶
有力風前布笑我竟為門外人望雨憂愁得雨喜欲詢¶
調御属何因¶
　　新蟬¶
栁岸初聞鼓脇鳴憐他首夏報秋聲東流水自滔滔去¶
誰是無情誰有情¶
　　過湖心亭成詠¶
<pb:KR4f0005_WYG_194-7b>¶
水貴有莭制弗取一往流石垻貯盈科泉源猶上頭數¶
頃宛成湖其心亭實樓製儉於眀聖所喜名清幽進舟¶
無暇登隔岸與目謀憶我三廵浙湖心句毎留此誠近¶
而便曽未一再逰忽近而事逺皆然我亦猶忪如為之¶
懼於政其可不¶
　　繡漪橋¶
湖口東南第一橋鎻波委影勢飄蕭假如借作天孫杼¶
繡出應饒泉客綃¶
<pb:KR4f0005_WYG_194-8a>¶
　　鳯凰墩¶
墩在水中央乗閒一繫航樓臺皆倒影花木有竒芳到¶
必因風水鶱如引鳯凰忽疑逰惠麓溪泛憶從梁¶
　　恵山園¶
鳯凰墩似黄埠墩恵山園學秦家園舟到其他則且置¶
松巖之下先得門水態山光經雨好墨林書案供清討¶
長河兩岸緑疇風徑送溪堂惬懐抱懐抱惬矣㡬復閒¶
新題舊什推敲間㡬度南廵寧為此笑未開顔慙&KR0804;顔¶
<pb:KR4f0005_WYG_194-8b>¶
　　題紫蘭¶
卉有稱蘭其色紫葉将花似少香風奪朱已見尼山惡¶
紉佩難期楚畹充¶
　　賦得舜歌南風(得薫字八韻/散館試題)¶
溯維鰥在下元徳早升聞欽受心傳秘奮庸帝載勤四¶
門惟籲俊八伯已歌雲大鹿興於野五絃詠是薫阜財¶
期暢遂解愠化囂紛初慮同時舞中謡比律殷咸熙庶¶
哉績用協煥乎文豈不懐景仰瞠如空自懃¶
<pb:KR4f0005_WYG_194-9a>¶
　　雨(四月廿/八日)¶
五日移風候滿庭發土香又湔平午熱已報入宵涼雲¶
陣鋪空宻田農引思長麥非收割際徹夜審何妨¶
　　木根盂¶
生意已辭枝葉静供堪侣鉢缾設使其間貯水茁蓮色¶
定為青¶
　　緑稠齋¶
就樹為齋號緑稠滿庭沃若翠隂流非關孟氏論王道¶
<pb:KR4f0005_WYG_194-9b>¶
事半亦看功倍酬¶
　　賦得西山入畫¶
藉水山逾逺居東西畢臨開窓納虚朗列岫入嶔崟雅¶
似繪工染如聞樵唱音¶
當年知仁樂此日構堂心¶
　　雨中舟泛¶
午晴倐忽起山雲靈雨飛來瞬息紛咫尺舟中如不見¶
祗餘軋軋棹聲聞¶
<pb:KR4f0005_WYG_194-10a>¶
微雨昨宵業已佳傾盆得此益欣懐懋勤硯匣常供奉¶
摛句何殊坐水齋¶
　　端陽日作¶
膏雨方欣渥甫田&KR0650;攸灾忽寢齋邉(是日漏四下園中/㓜婢視鐺火不謹)¶
(勢近寢齋撲/救侵曙始熄)徹塗拚過天中莭頓置¶
慈娱為慊然¶
祖篆¶
宗題都好在(寢齋前殿懸/九洲清宴額)　　(皇祖圓眀園賜額齋中/皇考御書也是日殿角)¶
<pb:KR4f0005_WYG_194-10b>¶
(火燄已侵猝遇返風/而止若有呵䕶者然)徙薪曲突竟忘㡬肯堂仍舊觀而¶
止萬户千門敢遂非¶
　　命金廷標橅李公麟五馬圖法畫愛烏罕四駿因¶
　　　疊前韻作歌¶
元祐頗亦訖聲教于闐董氊逹狄鞮左騏驥院育良駟¶
鳯頭錦膊名堪稽以此公麟留妙蹟不脛乃入西清西¶
徒觀傳神及畫骨詎珍金躞與玉題茲者致貢愛烏罕¶
昂蔵有過無不齊泰西繪具別傳法(前歌曽命郎/世寧為圖)沒骨¶
<pb:KR4f0005_WYG_194-11a>¶
曽命寫褭蹏著色精細入毫末宛然四駿騰沙隄似則¶
似矣遜古格盛事可使方前低廷標南人善南筆橅舊¶
令貌銳耳批驄駵騋駿各曲肖卓立意已超雲霓副以¶
于思服本色(郎世寧所畫有馬而無人兹各/寫執靮人一如伯時卷中法)執靮按隊¶
牽駃騠以郎(世/寧)之似合李(公/麟)格爰成絶藝稱全提匪說¶
攸聞垂往訓萬類一理終無睽長歌慙匪工部健徒懐¶
往作吟蘇徯(向題李公麟五馬圖起句云杜陵題畫馬/不一要貴取義非脩辭又子美別蘇徯詩)¶
(有贈爾秦人䇿莫/鞭轅下駒之句)¶
<pb:KR4f0005_WYG_194-11b>¶
　　喬松歎¶
松非槐栁質耐寒不易長廿年略入格卌年始成象清¶
暉閣之前九株撐偃仰年將與我齊從㓜看枝放(叶/)春¶
風謖籟清秋月含輝朗溜夏雨隂森傲冬雪倜儻值旱¶
我焦勞嘉䕃不知爽遇霖我傍徨團盖何曽享愁喜莫¶
弗共喜少愁恒怏實如患難友期汝千年上忽然不戒¶
火延及摧骯髒豈無爛額者竟難救一往嗟哉會凌雲¶
倐見淪礫壤強顔題五字已事那堪想¶
<pb:KR4f0005_WYG_194-12a>¶
　　李唐風雨歸舟¶
雨絲風片拂煙舲曲盡人情筆有靈蕩槳撐篙各殊致¶
同歸恰好註羲經¶
　　賦得大禹惜寸隂(得隂字八韻/朝考題)¶
仲尼欲行夏陶侃益分隂尺璧原非寳寸曦有獨欽設¶
鞀求善諫起饋勵殷心詎曰身為度常如帝式臨泣囚¶
愧恒切養老意方深惡㫖千秋法象州九鼎諶始終克¶
艱凛玩愒敢偷尋五字非誇藻思同庭燎箴¶
<pb:KR4f0005_WYG_194-12b>¶
　　西直門外¶
齋居復還宫清曉徐鳴鑾鳯城廿里遥田功厯厯看一¶
雨真稱靈半月頓改觀秋麥率已收春麥頴栗攅黍粱¶
總芃緑葉上瑞露漙額手為民慶庶濟青黄艱旋又為¶
民憂西成時正寛¶
　　雨(五月十/一日)¶
兩日宻雲雨若懸情知欲霈意茫然優添澤亦寧非慶¶
為近霉因慮作綿經事多翻成畏事舊年轍恐蹈今年¶
<pb:KR4f0005_WYG_194-13a>¶
(去年夏至雨勢綿延麥將刈而收成輙減今入/夏待澤甫獲頻霑而比日同雲未免又生過慮)中宵索¶
放晴斯好麥定收還利大田¶
　　夏至日有事於¶
方澤禮成述事¶
金輿紫陌五更晴路轉東華出北城莅止¶
澤壇仍嵗浃欽升¶
琮玉甫晨眀雙成¶
鳯幄垂方正六琯鸞笙奏廣平廿八年常承祀事敢因¶
<pb:KR4f0005_WYG_194-13b>¶
厯久懈予誠¶
　　賦得結網求魚(得賢字八韻/考翰詹題)¶
天人三䇿對治理一言宣直譬探源處允標登岸先不¶
如退結網詎在坐臨淵設欲鮮鱗得寧當良罟蠲雖踈¶
弗漏耳太宻亦妨旃取象&KR1162;羲帝發端由漢賢弛張絜¶
心矩沿革與時權冐昧云更化益求損甚焉¶
　　鷟鸑爾(有序/)¶
　　尚書阿桂還自伊犁以所獲鷟鸑爾鳥進色正黝¶
<pb:KR4f0005_WYG_194-14a>¶
　　尾中散白㸃如雪糝赤睛黄匡翎戢戢駢半雉扇¶
　　然詢其名既無義可索或請按鳥譜近似者當之¶
　　予曰否否昔夏后羽毛作貢厪中土職方恒産厥¶
　　後吉光生翠又不越嶺表炎洲而止且名率侈艷¶
　　弗深考乃者新域既屯既城綏逺所徴繄誌實是¶
　　賴則思曩日剡笴之雄風紀今時鳴岐之雅則不¶
　　其韙乎爰仍其名命郎世寧為之圖而系以詩¶
鷟鸑爾何出伊犁沙水潯戍還因致此鳥譜絶難尋項¶
<pb:KR4f0005_WYG_194-14b>¶
背如鶹雉間關學戴鵀白斑黒尾㸃黄暈赤睛深忽得¶
羾亰闕能無憶故林聊将紀殊域非是寳珍禽¶
　　盛懋風雨歸舟¶
短篙破繖自支撐活脫舟人冐渉情此際同心期彼岸¶
無端異議有誰生¶
　　體物¶
鴨鶩本同族祗以家野殊家鴨飽稻粱猶嫌飼不敷生¶
卵弗復顧有鷄為(去/聲)其孚野鶩自謀食恒慮矰繳謀(叶/)¶
<pb:KR4f0005_WYG_194-15a>¶
生卵自翼成劼劬将羣雛以鶩理移鴨鴨類將盡無以¶
鴨理移鶩不久絶鶩徒體物有會心艱哉給求圖¶
　　㣲雨(五月/望日)¶
微雨纔成寸曽無眷惜心為因收麥候却恐作梅霖落¶
地香生土驅炎爽逼襟晚來髙樹上最愛夕陽深¶
　　題澄練樓¶
湖上乗舟至登樓更望湖一層髙位置萬象頓形殊豈¶
藉天孫織分眀少女鋪今朝宜有喜喜在稻苖腴¶
<pb:KR4f0005_WYG_194-15b>¶
　　尋雲亭¶
古松香䕶小亭芬得逕常從薈蔚分深處濕衣看不見¶
強(上/聲)安名曰此尋雲¶
　　題王糓祥仿夏森畫冊二十六幀¶
　　　溪橋䇿杖¶
先生舊與白雲遊何事支笻野彴頭疑是翻然到吴郡¶
返因興罷肯遲留¶
　　　繡壁開雲¶
<pb:KR4f0005_WYG_194-16a>¶
過雲錦繡似雲披纂組丹黄更陸離石壁漫言無巧様¶
天孫機架此曽支¶
　　　沙津艤渡¶
艤舟沙岸擕童子囊槖相随擬問津雞黍孔門猶致議¶
寄言作者又何人¶
　　　江岸歸漁¶
西若東瀼随泛宅蓬頭跣足共浮家銀鱗網得入漁市¶
持換香醪不用賖¶
<pb:KR4f0005_WYG_194-16b>¶
　　　煙波釣艇¶
煙波萬頃澹迷離七尺青竿一丈絲不有元真苕霅趣¶
何殊樵子在山時¶
　　　江深草閣¶
鏡水屏山翠欲交虚眀向逺入江郊恰如老杜新題句¶
背郭堂成䕃白茅¶
　　　春風禽語¶
翠栁絲絲蘸碧潭黄鶯恰恰弄音酣空林且喜無人聼¶
<pb:KR4f0005_WYG_194-17a>¶
謾舉陳言艷酒柑¶
　　　漁浦秋深¶
來去湖天縂不期鯉魚風拂緑蓑披請看孤鶩齊飛䖏¶
正是絳州作記時¶
　　　一竿静趣¶
倚樹持竿俯碧泠鈎無餌豈為魚鯹畫家不著伊誰氏¶
恐似嚴光釣客星¶
　　　飛泉清聴¶
<pb:KR4f0005_WYG_194-17b>¶
踑踞科頭聊放浪臨流坐石足清真誠然樂處多名教¶
何礙容兼此輩人¶
　　　臨流寄逸¶
含貞養素許巢儔濯足惟應萬里流横遍九州䜿千古¶
㡬人當得看青眸¶
　　　風雪歸人¶
風雪漫天野渡濵柴門不見夜歸人藉知小夏法無匹¶
(王糓祥本橅夏森茟/法見冊後自識語)更憶長卿句有神¶
<pb:KR4f0005_WYG_194-18a>¶
　　　踈栁寒鴉¶
㡬絲蒼栁染霜輕鴉背飛翻夕照眀風物報人寒近矣¶
授衣時莭㝡闗情¶
　　　平臯清唳¶
踈林霽色滿平臯唳出仙喉調自髙舉似華亭寄清怨¶
不知為陸抑為陶¶
　　　水宿相呼¶
溪鳥無名有匹随葦叢命侣意熙怡問誰識得相呼趣¶
<pb:KR4f0005_WYG_194-18b>¶
子美當年水宿時¶
　　　風蒲鳬浴¶
濕蒲垂露復含風浴浪羣鳬出緑叢煙雨瀟湘渾一致¶
佳名何獨讓㝠鴻¶
　　　春江水暖¶
詩禪誰占㝡髙乗小杜髯蘇句可徴梅徑餘寒蝶未耳¶
春江已暖鴨先曽¶
　　　㑹心魚鳥¶
<pb:KR4f0005_WYG_194-19a>¶
鳥集蘆枝魚泳波親人樂䖏會心多水天空闊供俯仰¶
濠濮奚當較若何¶
　　　桑陌占時¶
季春月令降於桑織婦耕夫一例忙何必談竒辨鸇鷂¶
端知綴景勝鴛鴦¶
　　　響荅樵柯¶
樵柯不見入山深却聴丁丁出碧林抑笑士乎抑求友¶
同詮宵雅渴賢心¶
<pb:KR4f0005_WYG_194-19b>¶
　　　原上飛鳴¶
在原水鳥曰雝渠行摇(去/聲)飛鳴急難如比似鴟鴞同物¶
類唐宫作頌豈虚譽¶
　　　在梁興詠¶
或降于飛或在梁相關樂意水雲鄉詩人寓義分眀㑹¶
上下情親福禄長¶
　　　飲啄自如¶
溪梁栖鳥不知名飲啄悠然適性情萬物散殊欣職殖¶
<pb:KR4f0005_WYG_194-20a>¶
好生天地有何營¶
　　　荷塘飛鶩¶
晚來㣲雨過荷塘水靣風輕溪閣涼野鶩闖然忽飛起¶
掠空猶帶滿身香¶
　　　蘆汀霜信¶
蒹葭采采不成叢白露為霜肅碧空清怨問誰能冩出¶
試聴二十五絃桐¶
　　　秋水清標¶
<pb:KR4f0005_WYG_194-20b>¶
毶毶獨立髪垂絲酉室中人想似之寫物渾成自寫照¶
寧誇優孟效前為¶
　　恭奉¶
皇太后啟蹕幸避暑山荘作(有序/)¶
　　麥風扇牖北至正爾迎旬霉雨收林南訛於焉叶¶
　　序佇園齋之待葺志奉¶
慈娱臨塞館以來遊言循¶
祖制同朝啓駕率衛士以前驅按頓¶
<pb:KR4f0005_WYG_194-21a>¶
徐征命親藩而扈從時也青黄稍接茒簷餅餌香新暘¶
　　雨維時清甽稑穜頴擢汙莱已滌觀民而誌輯河¶
　　渠輸輓無勞阜俗則經籌食貨倉粟散因陳之積¶
　　頒逮周廬窖煤資挹取之供直平近市仙荘宜¶
避暑前郵即迓¶
安輿秘殿稱延薫駐蹕疇咨法從披六曺之政牘排日¶
　　封函掄九品之選人閲時輪對㡬餘典學寧孤脩¶
　　晷於長贏農隙詣戎更跂髙秋於大野因詹吉斾¶
<pb:KR4f0005_WYG_194-21b>¶
　　用冠行編¶
有事園齋待葺脩山荘先莭奉¶
慈遊(每嵗秋月啓駕兹以修/葺園齋啓程較早月餘)按程徐進¶
髙年適避暑真宜¶
夏凊留稍喜青黄資食接更看髙下蔚苖稠長途厯厯¶
觀農况敢為廵行忽本謀¶
　　收麥¶
收麥南北殊莭復異先後南人用銍艾北人㧞以手南¶
<pb:KR4f0005_WYG_194-22a>¶
餅已登盤北糧猶棲畝今朝見收麥嗟爾待之久婦子¶
並赴時災後資餬口輟作跽道旁予曰兹否否衛士不¶
汝呵民官不汝取賴此接青黄力穫莫孤負聞言各喜¶
躍攓拗相抖擻因悟化民方不在勤訓誘¶
　　降㫖免經過州縣賦十分之五詩以誌事¶
厯嵗來廵例免三昨年加二為&KR0476;渰正當元氣未復際¶
仍與優恩普被湛夏長已佳誠滿望秋成待至敢輕談¶
閭閻已自無征調(近畿歉收州縣應行蠲緩各項已屢/經降㫖格外蠲緩今嵗二月内復命)¶
<pb:KR4f0005_WYG_194-22b>¶
(將勘不成灾之處本年應徴錢糧槩緩至秋成後再/行酌量帯徴是二麥收穫時催租之吏可以掃迹矣)二¶
麥登場任負擔¶
　　白河¶
白河細如帯兩岸露沙灘䇿馬渡草橋下視清波瀾廻¶
思前嵗秋架縛如彼難智慧貴乗勢此語良不刋麥浪¶
翻黄雲稍為吾民寛¶
　　宻雲縣行宫作¶
乗凉侵曉行駐蹕亦率早過午㬢放炎車歇馬歸皁僕¶
<pb:KR4f0005_WYG_194-23a>¶
伇已休息風樹隂眠飽行宫雖弗寛爽塏足静好既不¶
染煩囂用因味理道¶
　　即事¶
麥穂亞壠青向北氣寒故禾黍蔚如油按轡欣所遇在¶
茲設言兹一雨益稔穫行人並増爽守吏免灑路獨慮¶
或過恒迤南則致誤嗟哉所願多那是忘憂處¶
　　長城行¶
長城長城何崔嵬人不能為(平/聲)鬼為(去/聲)開平岡風雨或¶
<pb:KR4f0005_WYG_194-23b>¶
頺落絶壁傑䜿仍陮隗碎礫埋砂識秦代其下白骨久¶
成灰前人所為後人效恃此欲拒北馬來長城處處皆¶
可入處處守禦真愚騃(叶/)君不見側峯横嶺雲中峙飛¶
鳥難縁城自嶷爾時發帑奚供此民脂民膏盡於是二¶
世而亡猶幸耳逢君剥下誰承㫖蒙恬地脉言何鄙¶
　　出古北口¶
浮翠千巒烘曉晴觀民按轡出長城天然龍幹分南北¶
便覺爽風拂靣迎¶
<pb:KR4f0005_WYG_194-24a>¶
潮河如帶向南流敗壘頺垣不事脩設待脩茲為守禦¶
繫桑已是失長謀¶
關外從來禾黍佳夏田飽看蔚苖皆歉餘况復秋成逺¶
不敢欣懐祗懼懐¶
興州厄魯例來迎効力馳驅各盡誠三十年前皆勁敵¶
念茲惟益凛持盈¶
　　曉涼¶
曉涼迎谷口馬上欲添衣苧墅炊煙起蘿巖露氣霏陡¶
<pb:KR4f0005_WYG_194-24b>¶
溪鳴瀑水峻嶺隠朝暉昨午騰炎熱廻思意頓非¶
　　再題常山峪行宫八景¶
　　　緑樾徑¶
今年緑樾真緑樾為是尋蹊當夏時批閱封章尚餘暇¶
不妨一再與題詩¶
　　　虛白軒¶
生白惟虚藴妙理一年一度此言徴眀朝仍便怱怱去¶
故是斯軒所獨恒¶
<pb:KR4f0005_WYG_194-25a>¶
　　　青雲梯¶
千層蔚緑倚嶙峋階級分眀總絶塵為問尋梯進歩者¶
㡬人真是箇中人¶
　　　楓香阪¶
塞山露重如垂雨飛翠流芬潤意凝㡬度青楓林下過¶
衆香國裏得相應¶
　　　蔚藻堂¶
静中動是山水態動裏静惟花鳥情看待主人無别物¶
<pb:KR4f0005_WYG_194-25b>¶
起吟佳趣靣前呈¶
　　　如是室¶
延清觀妙會心皆擬議寧因梵帙排虚室設為刮目待¶
猶如是亦底稱佳¶
　　　翠風埭¶
無色形天有色形鳴條送爽復流青東坡昔日乗涼處¶
翠幕張如擇勝亭¶
　　　陵霞亭¶
<pb:KR4f0005_WYG_194-26a>¶
煙霞負帶迥孤超支父方回若可招賦讀天台工體物¶
居然塞外赤城標¶
　　駐蹕喀喇河屯行宫作¶
香風禾黍拂行旌按頓今朝駐黒城(喀喇河屯漢/語為黒城也)萬疊¶
塞山惟北拱一條灤水鎮東征松濤檻外飄音颯蘿雨¶
巖前作㸃輕羽扇罷摇心地爽分眀避暑報先聲¶
　　山雨¶
山雨來如驟山雲去若馳纔看天宇暗倐見日光披二¶
<pb:KR4f0005_WYG_194-26b>¶
麥未收際大田方長時較量随地道正復兩相宜¶
　　灤陽別墅¶
灤水猶未漲扁舟易渡河虚軒恒好在隔嵗又相過樹¶
下風延爽花間鳥弄歌雨佳晴亦可不必較如何¶
　　小金山¶
灤江東去海歸墟獨峙中流浮玉如不讀荘生齊物論¶
每從小大擬分䟽¶
虚軒峯頂祗三間那許樓臺包却山昨嵗石&KR1097;景猶記¶
<pb:KR4f0005_WYG_194-27a>¶
贏將一著是幽閒¶
山鼯跳樹如添翼山鳥銜花自引雛習習爽風拂巖落¶
往年秋意了無殊¶
　　雨晴¶
昨宵宻雨曉來晴麥實増腴黍怒生欲識塞山殊特處¶
朱眀乃覺颯寒迎¶
　　至避暑山荘駐蹕作¶
山荘避暑¶
<pb:KR4f0005_WYG_194-27b>¶
祖功深待葺園齋用早臨緑嶼青峯新景色對時育物¶
舊神心欲憑福地遣煩緒自有雲山唘静吟眀日¶
慈輿便言至歡迎¶
夏凊仰¶
徽音¶
　　鑑始齋¶
翠隂籠䕶萬松深鑑始恒教一再臨此是當年受¶
恩處益因刻勵覲揚心¶
<pb:KR4f0005_WYG_194-28a>¶
　　永佑寺瞻拜¶
神御作¶
永佑義從恩佑建¶
考容敬奉¶
祖容旁(山荘以/恭奉)　(神皇祖素喜遊憩之地於甲戌年即/  御每來必展拜去嵗始敬擬並奉)¶
(至山皇考御容兹/    莊祇謁行禮)維欽¶
雲日心無斁益勵繼繩志不遑樂利男耕将女織¶
昭回水態與山光年年萬樹宴新附敢曰能承少謝蘉¶
<pb:KR4f0005_WYG_194-28b>¶
　　寫心精舎¶
精舎永佑旁向曽名寫心問心於何冩繼述予日欽¶
勤民視如傷畏¶
天凛難諶崇文慮文恬詰武戒武淫¶
祖功與¶
宗徳如日月照臨遊廵貴有事寧在盤山林¶
　　玉琴軒¶
雲館山之裔更臨水之涯引流繞階前活活復湝湝是¶
<pb:KR4f0005_WYG_194-29a>¶
中八音具繹如和且佳玉琴雅可方筝琶非所諧即景¶
於何當南風企遥懐¶
　¶
　¶
　¶
　¶
　¶
　¶
<pb:KR4f0005_WYG_194-29b>¶
　¶
　¶
　¶
　¶
　¶
　¶
　¶
御製詩三集巻三十一¶
