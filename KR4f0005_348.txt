# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:17.629566
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷六十九
<pb:KR4f0005_WYG_348-1a>¶
欽定四庫全書¶
御製詩四集巻六十九¶
　古今體七十四首(庚子五/)¶
　　阿桂奏報將合龍形勢詩以誌慰¶
未敢稱功就先期達喜音金門溜已斷竹箭落猶深(阿/桂)¶
(奏儀封決口於本月十一日午刻兩壩攏合隨上𦂳填/壓未逾數刻金門立見斷流大溜全注引河但尚有一)¶
(二腰漏處未届十分放心不敢即馳報合龍然十一日/金門業已斷流大溜全入新河壩脚俱係停水而長水)¶
(亦已消/退等語)腰漏誠無礙脚停亦漸沉黄流將到浦(薩載奏/黄水已)¶
<pb:KR4f0005_WYG_348-1b>¶
(長至九尺餘十六日已據禀報黄水已到/桃源境内距清黄交滙處不過百餘里)蕆事庶幾今¶
　　塔灣行宫五依¶
皇祖詩韻¶
五度南廵五嵗華亦經五次韻更麻豫逰敢逞已之欲¶
中外由來帝者家䀨耳早嫌絲與竹怡情那在鳥和花¶
堯年行舘惟斯一茲漸多空言戒奢¶
　　夜雨用杜甫雨詩韻(二月十/七日)¶
傍晚謂當霽江雲更怒生疑池積砌色落瀑聽簷聲有¶
<pb:KR4f0005_WYG_348-2a>¶
屋那虞漏發舟應在明南方固多雨三日逭䢴城¶
　　河南廵撫榮柱奏報得雨詩以誌慰¶
京師得雨念齊燕(昨王大臣奏京師得雨有/燕齊逓待佳音報之句)豫近因之¶
報到先(榮柱奏報二月初一日初四五等日春雨霏霏/麥苗益易長養等語豫省距江南較近故報先)¶
(到/耳)同是仲春初四五(豫省得雨與京師同在初四五/等日雲勢廣濶逺近自獲普霑)均¶
霑二麥益芊眠無妨郊外糓種佈自合街頭糧價平更¶
喜儀封合龍近(阿桂等奏儀封决口于本月十一日午/刻兩壩攏合随上𦂳填壓未逾数刻金)¶
(門立見斷流大溜全注引河現在加倍鑲壓趕添/邉埽外䕶使河水大消壩工稳固即馳報合龍)為民¶
<pb:KR4f0005_WYG_348-2b>¶
額手慶忻然¶
　　過𤓰洲鎮¶
𤓰字原為江裏洲閘成潮不到揚州(蔡寛夫詩話云潤/州大江與揚子橋)¶
(對岸𤓰洲乃江中一洲唐李紳詩云揚州郭裏見潮生/當時大江之潮揚州固嘗見之自𤓰州以閘為限潮遂)¶
(不至揚州記載家遷就失實嘗訂/正之詳見向所作廣陵濤疆域辨)從來記載多遷就各¶
執見聞滋怨尤無暇因他考古蹟有心惟是切民謀甲¶
申憶被坍沙後(甲申六月髙晉奏𤓰洲江水長發丈餘/廻闌壩岸坍齧至七月汎平加甃碎石)¶
(江塘復完十餘年來頗為安鞏今閲/視居民較之前廵所見益覺稠宻矣)重覩閭閻奠以稠¶
<pb:KR4f0005_WYG_348-3a>¶
　　渡江¶
不藉稱帆利真如渡鏡空雲頭霏細雨江靣斂微風艤¶
岸方知到得門乃自通¶
瀆神信昭貺欣感意何窮¶
　　至金山駐蹕作¶
畫舸長江兹五度較前四度景嫌殊雲瞻日就情仍彼¶
遊奉¶
歡承感切吾未可罷巡以民戀依然安泛賴神扶全山¶
<pb:KR4f0005_WYG_348-3b>¶
純粹而精處秀助吟酬那得無¶
　　金山寺五依¶
皇祖詩韻¶
治安端在萬民和欽仰¶
堯勲自勵多即此林林迓鑾者心誠如保中(去/聲)云何¶
　　題鏡治齋¶
浮玉中行齋向曽額鏡治憇宿偶循名于斯有二義一¶
曰鏡在民果得教養遂一曰鏡在已屋漏可無愧自審¶
<pb:KR4f0005_WYG_348-4a>¶
多未逮徒言何濟事返躬每以先玩景猶其次¶
　　逰金山寺五疊蘓軾韻¶
觀我莫若觀乎民浮江即似浮於海君師責匪道不行¶
遐想乗桴愧應在泊舟茲復逰頭陀風恬曽弗揚微波¶
長流萬里奚啻萬西源東委興懐多往來梭織行帆楫¶
四民赴時爭一日養欲給求其艱哉省方亦曰厪黎赤海¶
門湧出玉蟾魄光耀巨川練非黒而我夕窓方暎明擬¶
賡蘇句心先驚欲罷不能羞不識險韻依然一體物流¶
<pb:KR4f0005_WYG_348-4b>¶
者為水峙者山曰流詎巧峙豈頑峙流祗寓樂而已何¶
係仁山與知水¶
　　題文宗閣¶
皇祖圗書集大成區分五百廿函盛空前絶後菁華煥¶
内聖外王模楷呈秀稡江山稱(去/聲)此地文宗今古貯層¶
甍畧觀大意那知要知要仍惟在力行¶
　　詠蘇軾玉帶疊乙酉詩韻¶
七百餘年玉帶遺笑他佳話竟何為印公出口遂成偈¶
<pb:KR4f0005_WYG_348-5a>¶
坡老圍腰竟失儀勝在負邉亦知否匪伊即我底須垂¶
山僧匣衍誇珍古問彼古人宜不宜¶
　　題陳卓江天帆影箑頭¶
大江渺渺接長空一葉輕舟㸃破中那是箑頭摇動處¶
好看五兩助帆風¶
　　金山四疊舊作韻¶
大江洗不盡山青色匪色還形匪形萬刦以來天與淨¶
九州之内地稱靈仲春月值景方鬯十五年過蹕重(去/聲)¶
<pb:KR4f0005_WYG_348-5b>¶
停為憶前巡掖¶
輦處措詞無緒意冥冥¶
試看欄外東流水恰似胷中一片天魏躓吳顛同是戲¶
風聲月色自為仙鏡呈上下照終古樓貯圗書始近年¶
(前嵗賜古今圗書集成一部於金山行宫鹺臣建閣以/弆并請扁額名之曰文宗閣並御書江山永秀額賜之)¶
翻笑開函難遍讀無邊景物遞關連¶
　　觀濤樓作歌¶
觀水有術必觀瀾濤實為瀾之大者海固最鉅江次之較¶
<pb:KR4f0005_WYG_348-6a>¶
於湖河更雄也層樓峙立俯石排盈川顥氣向東瀉習習㣲¶
風略鼔之漻淚奔騰難狀寫洞心駭目不可視萬變千竒幻¶
真假榜者於中若無事持心既定任上下(叶/)古人於此亦有¶
言南人之舟北人馬須㬰風定浪亦息適纔見者都無把¶
　　登金山塔頂四疊舊作韻¶
大江東望玉簪尖忽到拾登百級兼無地有天雙目豁¶
撫今思昔一心恬十餘五載景重閲四疊七年韻再添¶
拙速雖然遜響鉢亦非鬚斷數莖拈¶
<pb:KR4f0005_WYG_348-6b>¶
　　自金山放舟至焦山五疊蘇軾韻¶
輿情望幸酬深眈用是五舉廵江南金焦兩㸃矗波翠¶
何異前三與後三路便聊以駐信宿要因省方觀田蠶¶
縣華結綵稱祝頌何徳被民増怍慙昨日浮玉憇山舘¶
今朝順流漾江潭西以屋勝東樹勝敷葉吐蕋春未酣¶
未酣之意勝酣矣即斯三勝誰能談侵尋譙亦有建置¶
莊嚴定慧(寺名康熈二年/三年    賜額)輝珠龕那更峯頂事㸃綴譬¶
之食蔗窮其甘東坡艱韻忽五疊雖曰逸興寧非貪黄¶
<pb:KR4f0005_WYG_348-7a>¶
頭桂檝候已久清賞既適歸亦堪佳處無須重繫戀倩¶
閒雲為封巖菴¶
　　清寄堂¶
書堂古寺側清寄向曽顔一十六年别青春片刻間吟¶
安松竹裏瞬息昔今間俯視東流水何嘗有往還¶
　　竹樓¶
竹樓此日復相過覺比前遭鳯尾娑背念王家記中語¶
灑然髙致恐輸他¶
<pb:KR4f0005_WYG_348-7b>¶
　　海門菴¶
東向江連大海溶丸泥那得此門封扶桑曉日紅雲湧¶
㤗岱何殊日觀峯¶
　　逰焦山作歌三疊舊作韻¶
既是名山那無屋譬人盎背必有腹頭陀應弟焦先兄¶
如氣相求相應聲東西雙峯秀㧞水在此曰此彼曰彼¶
其實一脉地根連何有於行暨夫止知之而復云來逰¶
斯則隣非弗隣是春和日麗正良辰山僧速客意甚勤¶
<pb:KR4f0005_WYG_348-8a>¶
輕輿減從試攬勝不教緹騎填紜紜羅漢巖傍得入路¶
瘞鶴崖畔尋遺文棧道歩歩入叢雲青玉島俯江波氲¶
由東而南漸夷曠僧菴民舍相區分周覽原未消半日¶
廻舟兩岸景吐吞江天一色逺莫辨斷續鐘聲時尚聞¶
　　甘露寺再用張祜韻¶
古寺枕江岸上方絶世埃春能醒物睡佛已識予來徒¶
和張(祜/)家句那尋李(徳/裕)氏臺浮雲為(去/聲)攬景歸岫一時¶
開¶
<pb:KR4f0005_WYG_348-8b>¶
　　算山口號¶
産澤蒜因訛算山(山多澤蒜遂訛為周瑜/計莫曺操處見地理志)豈誠赤壁近¶
斯間沈沙鐵㦸全消冺月色江聲終古閒¶
　　平風静浪歌¶
風以浪為用浪以風為鼓風平浪静宜浪靜風平覩(一/解)¶
我泛揚子亦數度無不平靜邀¶
神祜百神受職總¶
天恩敬¶
<pb:KR4f0005_WYG_348-9a>¶
天感¶
神銘心所(二/解)昨日微雨今日晴焦山速客亦已誠往來¶
畵舫大江渡何異太液與昆明(三/解)浪自静風自平巽二¶
坎六息應聲布帆弗掛寂五兩軋軋雙櫓乗波鳴(四/解)中¶
流攬景猶餘事心恬因亦理解生大之無極而太極雖¶
互為根静肇成次之物来而順應為順應者自静呈(五/解)¶
觀水雖有術觀瀾亦末矣不如寥天一無動契其始告¶
彼抽秘騁妍者曷澄其末返而求諸六經㫖(六/解)¶
<pb:KR4f0005_WYG_348-9b>¶
　　於金山烹龍井雨前茶得句¶
一月前期太䟎程(甫過春/分三日)聶家詩句繾民情中泠第一¶
泉猶近便試新旗子細烹¶
貢茶祗為(去/聲)太求先品以新稱味未全(茶以清香為妙/太新則味未全)¶
(也/)為學因思在精熟大都欲速戒應然¶
稍憐鷹爪未舒全絶勝江山絶勝泉此去恵山幸鑪在¶
惜他四巻付雲烟(竹鑪圗四巻俱燬/於火惟竹罏幸存)¶
龍井還餘廿日期到時應是味全時溪亭定合茗甌試¶
<pb:KR4f0005_WYG_348-10a>¶
昔嵗今春不忍思¶
　　策馬過鎮江府¶
艤舟策馬過毘陵為便就瞻卻輦乗那禁笑呼任前後¶
頻詢疾苦切憐矜省方首在官方飭籌治惟於民治徴¶
感豈易言弗致畏不嫌雜遝為相應¶
　　潤州道中詠古¶
　　　鑄劒坑¶
歐冶猶傳鑄劒坑入長持短逞豪英夫差句踐久塵土¶
<pb:KR4f0005_WYG_348-10b>¶
却共純鈎留假名¶
　　　京峴山¶
京山居左峴山右同與潤州作鎮屏誰與一之莫可考¶
恭軍詩已未曽評¶
　　　讀書臺¶
亡命設如果在呉何遭王允屈而誅因知記載家為説¶
半或得真半亦誣¶
　　　千里湖¶
<pb:KR4f0005_WYG_348-11a>¶
呉中洛下隔千里凉動秋風忽憶湖詎為蓴羮饕口腹¶
超然致與世人殊¶
　　　石墨池¶
書符曽説費長房石墨池猶竒騐償審有千年濟人術¶
長房今却往何方¶
　　　華陽館¶
或稱𢎞景隠而去或説昭明向所居千載下論千載上¶
更無杞宋那徴諸¶
<pb:KR4f0005_WYG_348-11b>¶
　　登城霞閣三疊舊作韻二首¶
駐舸教依岸鳴鞭爰度衢詎寧事掃灑却覺過勤劬層¶
閣知臨水三分緬昔圖(閣名為董其昌題/俗謂之三義閣)未能便顛魏¶
無已且親呉世逺冺傳説時巡競祝呼萬民傒我后代¶
匪后來蘇¶
涿鹿近經郡樓桑尚有衢建興真不肖諸葛惜虗劬川¶
水仍常鏡城霞逺入圗耕桑殊盛昔文物向稱吴窓蜃¶
畧閒凭墨娥可便呼八章酬八韻疊倣聚星蘇¶
<pb:KR4f0005_WYG_348-12a>¶
　　黄河至清浦¶
黄河至清浦(薩載連日奏報黄河水勢加長今復據奏/十八日徐城誌樁長水一丈一尺餘山安)¶
(㕔禀報雲梯關長水四尺九寸溜勢湍急全黄已復故/道直逹歸海等語是黄水巳過清黄交滙處所直赴海)¶
(門可為/欣慰)斯為歸壑定雲梯闗非遥交滙故道競河決逄¶
已屢勿久合龍併此畨閲兩嵗久為吾民病(儀封決口自/四十三年七)¶
(月至今幾及兩嵗屢届垂成而毁/向年堵築漫口従未有似此久者)宵旰冀功成發帑吾¶
弗吝(叶/)重臣往經理竭力無餘賸引河大開寛始得溜¶
還正(此次漫工前後撥拾部帑并兩淮塩課銀五百六/十萬両并命大學士公阿桂前往經理近復将引)¶
<pb:KR4f0005_WYG_348-12b>¶
(河大展寛深又接作挑水壩逼溜北趨始得黄水歸還/故道惟阿桂等慎重奏報尚未得合龍喜音仍未免闗)¶
(心北/望耳)惟因慎其事未報合龍竟闗心仍北望既慰益顒¶
敬¶
　　逰寄暢園再疊丁丑舊作韻¶
江表初看山勢鴻埠墩西放一舟通秦園蕭寺相鄰近¶
水閣雲窓小憇中視昔由今興堪托松聲泉韻畫慙工¶
倣斯早已成八景(于萬夀山左倣斯成/八景名之曰恵山園)愧是卑稱大禹¶
宫¶
<pb:KR4f0005_WYG_348-13a>¶
　　恵山寺四疊舊作韻¶
恵山依舊矗青螺層疊禪林䕶呿羅一片赤心忘今到¶
幾莖白髪較前多慧枝演法髙還下忍草當春婆復娑¶
禮佛而非佞佛者留詩最是好檀那¶
　　聼松菴竹罏煎茶四疊舊作韻¶
十六春秋别恵泉重來可不試烹煎閒情本擬泯一切¶
結習無端憶已前覆院仍看松半偃隔牆還見栁三眠¶
澆書恰喜供軟飽勝酒何妨也得全¶
<pb:KR4f0005_WYG_348-13b>¶
出竇從來本體泉謂多事矣瀹和煎底須僧偈頻提舊¶
惟愛民情越懇前解阜闗予宵與旰鑿畊由彼食而眠¶
偷閒尋勝饒何者四疊還賡八韻全¶
　　補寫恵山寺聴松菴竹罏圗並成是什紀事¶
古寺竹罏四巻圖惜哉重潢遇傖夫(竹罏圖四巻一為/王紱一為傒齋一)¶
(為呉理其一則卑失之命張宗蒼補圖者前人題跋頗/多余每次南廵必賦咏疊韻向貯恵山寺聽松菴昨寺)¶
(僧収藏勿慎致錦曋蔫舊玉籖損折無鍚縣知縣邱漣/携至署中𣣔重装值署西民居失火延燒四圖竟燬于)¶
(火實可/惜也)祝融尤物妬誠有六甲神威䕶則無降謫權教¶
<pb:KR4f0005_WYG_348-14a>¶
寛吏議(圖既被燬廵撫楊魁布政司呉壇等自請交部/議處並参知縣因奏報情節未明遂令呉壇往)¶
(無鍚縣署履勘失火情形並查訊被焚屬實因盡寛其/議處然此事雖縁寺僧収弆不慎該縣重装䆒亦失於)¶
(防䕶祇命罰銀二百/両給寺僧以償之)施檀應得償(去/聲)僧雛恵山佳話寧¶
容闕首巻應先補寫吾(竹罏圖原巻雖燬而名流韻事/未可闕如因先補寫首巻命皇)¶
(六子及𢎞旿董誥分畫二三四巻并令補書前人/題詠仍付聼松菴收弆流傳永為山寺佳話云)¶
　　聼松菴竹罏烹茶戱成效白居易體¶
竹罏烹苦茗本是山僧事性海為清供不渉人間世侵¶
尋成畫圗輾轉傳文字濫觴一至此大乖其本意豪敓¶
<pb:KR4f0005_WYG_348-14b>¶
與復還益覺其辭費我自辛未年製匣因精弆(叶/)為之¶
補圗全(本四圗缺一曽/命張宗蒼補之)為之賡吟繼茲閲十六載復詣¶
精藍地聼松菴好在竹罏亦妥置獨惜四圗燬斯則¶
因俗吏(聼松菴所藏竹罏圖四巻上年十二月内為無/鍚縣知縣邱漣携至縣署重装致燬于火俗吏)¶
(所為煞風景/事實可惜耳)熟境率難忘可不茶一試我既不解烹僧¶
亦難近厠旋頋左右間尚茶惟内侍茗椀捧以獻原來¶
早預偹誰論文武候那識魚蟹沸是謂當官差非所論¶
逸致屈哉菴與罏孰謂逢此輩囅然亦自笑松下排¶
<pb:KR4f0005_WYG_348-15a>¶
衙類¶
　　詠恵山竹罏¶
碩果居然棐几陳豈無餘憾憶前賔偶因竹鼎参生滅¶
便拾松枝續火薪為(去/聲)爾四圖饒舌幻輸伊一概冺心¶
真知然而復拈吟者應是未忘者箇人¶
　　惜張宗蒼補恵泉圗亦被燬因四疊舊韻¶
宗蒼曽寫恵山泉五詠徒教四疊先勿泥(去/聲)凖繩繼其¶
後真教氣韻匹乎前同遭回禄誠竒事直示無常是正¶
<pb:KR4f0005_WYG_348-15b>¶
詮不忍名藍絶佳話補之復補合應然(張宗蒼恵泉圗/本以補闕兹來)¶
(四圗既燬不可使名藍佳話竟爾歇絶因御筆補寫第/一圗而命皇六子□塎及都統𢎞旿侍郎董誥等補其)¶
(三俾仍存餘韻亦重/結一畨翰墨縁也)¶
　　汲恵泉烹竹罏歌四疊舊作韻¶
屢疊舊韻衆所聞可因難易作輟分即今竹罏凡五詠¶
然何曽契詩之羣黄墩逺望境如畫梁溪溯泛川絶塵¶
精藍雖演梵其梵恵山實具文而文禪枝䕶徑益古貌¶
慧草繞砌饒淨芬熾然人固有來在泊如佛豈論新陳¶
<pb:KR4f0005_WYG_348-16a>¶
西廂聴松菴夙悉黙無語乃情如敦竹罏不任受烈火¶
乾枝細擘為精薪陸羽秘訣縦未學要當以靜不以紛¶
恵泉咫尺可用汲馳符調水詎足云漪瀾堂近聚星逺¶
歌體却效聚星權(叶/)撫箋得句便言返勝處詎宜戀意¶
存溪路烟堤俱識舊老瞻㓜仰如懐新人情為田吾所¶
篤林林者固懷中珍林林者固懐中珍呵避慢亟緹騎¶
人¶
　　王&KR0807;山亭文㑹疊己夘舊作韻¶
<pb:KR4f0005_WYG_348-16b>¶
縱横峯軸與雲紳勝處盍朋六七人印證恰披行篋畫¶
重㸔己卯仲之春¶
　　圓池¶
圓池圓中規恰似月之滿石洞在其上夏凉而冬暖¶
　　方池¶
方池方中矩本自圗釃出清冽遂不及惡居下流述¶
　　暗竇¶
暗竇山根微見淙流成渠澗漸溶溶金人銘早著其義¶
<pb:KR4f0005_WYG_348-17a>¶
杜漸防微莫懈恭¶
　　明亭¶
明亭曽不設窓&KR0905;小立居然恰性靈無盡山泉仁知體¶
日呈色色與形形¶
　　直𨽻總督袁守侗奏報得雨詩以誌慰¶
京師報澤厪畿輔(王大臣等奏報京師于二月初三并/初五等日得雨有燕齊逓侍佳音報)¶
(之句今袁守侗奏初三并初五等日順天保定河間天津/宣化遵化易州等府州所屬均得雨雪二三寸不等冬麥)¶
(青葱長發春麥漸次出土髙梁粟榖乘時翻犁以待播種/等語畿輔被澤果如期望惟差人賫摺故報到較遲耳)¶
<pb:KR4f0005_WYG_348-17b>¶
適以差人信到遲日合大都寸同被(直𨽻各府州所報/得雨時日分寸與)¶
(京師同惟雨中兼雪則/各屬氣侯不同之故)雨零少異雪兼施春秋麥併拔¶
苖蔚粟榖種(上/聲)皆播隴滋手額為民慰以冀逮收成慮¶
正長時¶
　　讀論語¶
㤗伯章有曰民可使由之既而繼之云乃不可使知當¶
然所以然朱子分注斯復引程子説明不能使其化人¶
有不能聖教豈所宜用術非正道詎應出宣尼是義謂¶
<pb:KR4f0005_WYG_348-18a>¶
未當而久心蓄疑程朱求弗得葢强為之辭近從川路¶
行略得直解茲兩岸迎鑾民數乃無萬伊歡欣近瞻就¶
摩肩疊跡随但御舟一過奔避如敗師渙然鳥獸㪚躪¶
藉相凌欺前見後來者厥角先紛披殊不曉其故細詢¶
乃悉兮葢縁地方吏先以曉諭馳謂御舟之後其舟即¶
宫闈爾民宜速避定當謹威儀此使知所致不如由彼¶
為曉百乃漏萬那盡諭蚩蚩堯民順帝則兩忘知識竒¶
曰當曰所以帝豈有分施宗元郭槖傳此義或有窺¶
<pb:KR4f0005_WYG_348-18b>¶
　　至蘇州策馬入城¶
安福艫維運水濱玉鞍徐控入城闉可知其切覲光衆¶
總是此衷保赤民少者壯而壯者老别因久故久因親¶
銀牌分賜諸耆艾自笑吾年亦七旬¶
　　凝懐堂三疊舊作韻¶
展義觀風俗勤民念食衣豫逰切休助言行慎樞機憇¶
宇體無逸瞻簷思入微¶
奎章掲道趣¶
<pb:KR4f0005_WYG_348-19a>¶
三字萬年輝¶
　　阿桂等奏報儀封合龍工成詩以誌慰¶
決隄雖幸築時和(四十三年秋間儀封與時和驛先後/決口乃時和驛漫口塞而復開者冄)¶
(至十一月杪始得合龍而儀封/新工復有蟄陷遂至濡滯年餘)工滯儀封一嵗過治水¶
江南宣手熟(儀封漫口後即命大學士髙晉率諳習樁/埽之將備李永吉等馳赴豫省董助堵築)¶
屬薪山左運肩摩(儀封堵築漫口所需稭料較多恐本/省採買不敷曽兩次諭令直𨽻山東)¶
(於附近豫省地方各/購買稭料運往應用)幾成復變誠胡謂(儀封之十六堡/屢築屢衝因復)¶
(議移於七堡築順黄壩又於/王家莊展開引河以掣溜勢)西掣東穿竟若何幸以開¶
<pb:KR4f0005_WYG_348-19b>¶
寛引大溜(上年十二月内阿桂等奏請將引河大加開/展寛深又接作挑水壩逼溜北趨黄水始掣)¶
(入引河復歸故/道金門合龍)乃能翕受復原河文堙徒憶酸棗叙武¶
作應同瓠子歌慰以為慙功奚有祗寛賠例廣恩波(此/次)¶
(漫口幾閲兩載始獲蕆事合龍報到為慰復以為慙即/任事大臣如阿桂等亦自不肯仰叨    天功更&KR0829;甄)¶
(叙惟司員及司道知府等官非大臣可比仍令交部議/叙至漫工糜費銀両照例亦應著賠但此畨辦事情形)¶
(實非比前數次阿桂等悉心經理亦不遺餘力所有用/過工料銀両悉准奏銷毋庸議賠至決口究由平時防)¶
(䕶不慎所致因特諭阿桂查明河臣姚立徳撫臣徐績/任内所辡隄工嵗修分别著落賠補以彰懲勸并宣示)¶
(中外令知辨理庶/務一秉大公云)¶
<pb:KR4f0005_WYG_348-20a>¶
　　獅子林再疊舊作韻¶
山莊御苑雖圗貌(避署山荘與御園均仿獅子林而數/典實自吴閭是同是異尚覺舊踰于)¶
(新/耳)黄氏倪家久繫心恰以金閶重蹕駐可忘清閟(清閟/閣在)¶
(獅子/林中)一言尋畧看似矣彼新構祗覺輸於此古林士午¶
摹成長巻在展聴松竹答清音¶
　　題虎邱雲巖寺¶
虎邱上復雲巖寺畧覺畵蛇與足添一切有為法如幻¶
六時無作笑何拈磬聲自迥落而下劒氣于今久亦潛¶
<pb:KR4f0005_WYG_348-20b>¶
側有行齋供静憇翻書聊當閲華嚴¶
　　静觀齋¶
虎邱最自繁歌舞却見¶
堯年額静觀我有還淳返樸責繹思¶
垂訓意遑安¶
　　含暉山舘¶
山舘重來憇忘言却似歸偶参禪偈静不異道心微庭¶
有松隂羃床無花雨霏最繁簫管處巖閣祗含輝¶
<pb:KR4f0005_WYG_348-21a>¶
　　虎邱寺五疊蘇東坡韻¶
蘇城北平原㧞地起崇嶺其磴五十三其磵通深井嶺¶
頂法王宫浮圗矗䧺耿梵唱落雲間絲管真䀨黽虚傳¶
虎踞巔徒説劒飛礦盡信不如無論𣣔戒竒猛玉局同¶
此意安貼新詞騁用韻不妨險廢食豈因哽逮茲五疊¶
之雖遜響鉢頃拙速頗亦成足遣清興冷仰蘇樓咫尺¶
致我睪思永旋蹕循山塘厯厯觀民景鐘聲漸以逺鍼尖¶
餘塔影頋問扈駕臣可誤奏章請¶
<pb:KR4f0005_WYG_348-21b>¶
　　逰支硎山再疊丁丑舊作韻¶
未改山腰石脚泉支公别却十餘年可知無住光隂幻¶
便是有為清浄禪大似翻經参半滿不殊懸鏡冺中邉¶
既然一切應無礙底事廻思復愴然¶
　　支公菴¶
支硎山復經蕭寺松韻泉聲總快情却笑上人稱善遁¶
至今仍未遁其名¶
　　題寒山别墅¶
<pb:KR4f0005_WYG_348-22a>¶
支公菴甫過别望面前看滴翠圍横嶺濺銀落激湍向¶
知有行舘便可憇逰鞍偶憶宧光事寒山未甚寒(朱彞/尊明)¶
(詩綜趙宧光字凡夫吳人饒于財卜築城西寒山之麓/陶选泥沙俾山骨畢露髙下衆流凡逰于吴者靡不造)¶
(廬談燕廣為樂方云云雖山以寒名而梯巖架壑構築/精雅甚且廣結交遊絶不類寒士所為知非陶淵明輩)¶
(之真/隠也)¶
　　緑雲樓¶
支硎小嶺過非遥别墅寒山近若招遂進墻門尋曲徑¶
便登樓級凭虗寮緑雲題額横松棟繡野連塍䜿麥苗¶
<pb:KR4f0005_WYG_348-22b>¶
嫌彼亭臺増㸃綴無過走馬看中消¶
　　飛魚峽三疊前韻¶
溪魚異於海那有翅飛然(海中魚有翅能飛江湖之/魚即不能飛况溪魚乎)訝¶
此胡名峽豈其遂奮天設如燒尾喻益逺曝顋仙觸景¶
聊成詠猶慙四十賢¶
　　馳煙驛戯題¶
稚圭文孰移於趙我此省方非隠淪老尹却云看山似¶
(凡逰覧所至不過畧觀大意尹繼善曽比之馳/驛看山言雖近戯額合余寓意而不留意之㫖)憶其語¶
<pb:KR4f0005_WYG_348-23a>¶
亦憶其人¶
　　對瀑三疊前韻¶
山為道人骨瀑即地仙髓小對兩相忘無物可持洗¶
　　題澄懐堂¶
懐藴方寸間澄或資乎境内外似倒置斯可喻而省譬¶
之鏡設前弗對安知影影現縁對者則仍在已領别墅¶
固明秀數嵗空孤景而覔懐不得乃因澄以静欲遂忘¶
言詮物物任平等¶
<pb:KR4f0005_WYG_348-23b>¶
　　清暉樓¶
一泓池水碧而清圍暎山暉漾影明解與層樓凑詩趣¶
無勞響鉢亦詩成¶
　　寒山千尺雪四疊舊作韻¶
一十五載别寒山重廵依舊臨山泉泉聲山色本如是¶
以何為委何為源澄懐胥可㑹理趣觸目無非契道詮¶
適來别墅(寒/山)暫逰憇輕輿遂命曲徑縁至閣坐而聴昔¶
雪六花落峽為潭淵聲非聲亦色非色但欣濕潤蒸巖¶
<pb:KR4f0005_WYG_348-24a>¶
巒曲注肖之塞上塞雄流圖以田盤田西苑畧葺勝朝¶
蹟而皆視此鼻祖然(向于熱河盤山並西苑仿照寒山/為千尺雪復于盤山自寫千尺雪)¶
(圖而命張宗蒼寫寒山董邦達寫西苑錢維城寫熱/河各為一圗四巻合裝分貯四處要以此為鼻祖云)四¶
圖分弆于四處興存得一函三間¶
　　聽雪閣四疊舊作韻¶
雪落千尺髙其源本磵底斯乃假名象取譬言之耳六¶
霙那計尺實固勝幻美實雪有時罷幻雪無時止又似¶
幻勝實試看&KR1088;而喜因悟一切説炙轂艱窮始巖泉付¶
<pb:KR4f0005_WYG_348-24b>¶
不知如是淙而已¶
　¶
　¶
　¶
　¶
　¶
　¶
御製詩四集巻六十九¶
