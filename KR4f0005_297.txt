# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:15.836653
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷十八
<pb:KR4f0005_WYG_297-1a>¶
欽定四庫全書¶
御製詩四集巻十八¶
　古今體一百四十七首(甲午二/)¶
　　新正恭奉¶
皇太后幸御園之作¶
撰辰曉出鳯城垣煙市鐙棚景物繁甲午今年新甲子¶
(是日/甲子)¶
春輿此日駐春園璇霄瑞氣霏銀粟(同雲宻布已霏稷/雪益盼優霈不寧)¶
<pb:KR4f0005_WYG_297-1b>¶
姬室¶
徽音奉¶
夀萱吉旦王師兹進勦(阿桂等奏各路將軍俱定期約/於正月初十日分道進兵㑹勦)¶
(金川今日正當師征吉期而雪/霰應占天龍送喜佇問捷奏)月聞三捷籲¶
天恩¶
　　夜雪(正月初/十日)¶
入夕依然灑細霙或疎或宻最闗情三重暖閣安能寐¶
一夜祥花問到明曉起鋪庭餘二寸遥思遍野潤新正¶
<pb:KR4f0005_WYG_297-2a>¶
願移玉壘兹優渥(是日適當軍營進兵㑹𠞰之期而嘉/雪恰慰盼望畨境多雪惟昨冬晴暖)¶
(勝常願移彼之多優霑於此處則軍務/農田兩得其益均賴    上蒼嘉佑耳)繾彼王師適進¶
征¶
　　新正萬夀山對雪即事¶
侵晨益宻六花霏有暇名山欵墅扉若霧非煙春闇藹¶
凝華積素玉雕幾經冬曽是顒而望此日方知惬所希¶
京兆謄章真不誤已稱三寸渥郊畿¶
　　玉瀾堂口號¶
<pb:KR4f0005_WYG_297-2b>¶
昆明漫惜未開氷湖岸蜃窓恰可慿今日居然惬神會¶
不生波處得心澄¶
　　宜芸館¶
書館凍池濵氷光不疊淪却因心定處堪問古為津馥¶
馥芸香遞明明藻鑑陳淑躬審誠偽利物在君臣詎祇¶
言無射端應行有遵近方蒐四庫益覺味親人¶
　　樂夀堂¶
鏡水屏山地夀仁樂知堂新年問俶景一雪報真祥庭¶
<pb:KR4f0005_WYG_297-3a>¶
積玉是濕樹生花不香三清漫烹茗早沃渇心腸¶
　　含新亭¶
春來萬物總含新却是虚亭趣識真桞眼花心雖遲(去/聲)¶
待依韋生意已宜人¶
　　停靄樓口號¶
恰合拖成横嶺白未妨蔵却豎峯青可知煙靄無情者¶
到此殷然也欲停¶
　　對鷗舫¶
<pb:KR4f0005_WYG_297-3b>¶
幾架虚軒水裔臨過冬鷗鴈聚氷潯君王既得光輝借¶
江海何殊朋侣尋白芷青蒲聊結望寒蘆衰栁是知音¶
對之位育廑吾勉底論無心與有心¶
　　無盡意軒對雪作歌¶
春山偶問有餘清文軒恰坐無盡意經冬望澤不寧心¶
詰晨對雪忽滿志攅團豎灑復横棑昆明湖水面前開¶
入波正與練紋合亦有凍者鏡光揩玉泉咫尺乃不見¶
汗漫糢糊連一片倐然露出兩鍼尖霏勢略停塔影現¶
<pb:KR4f0005_WYG_297-4a>¶
既停復霈變幻奇白銀世界遊迷離在兹真佳多益善¶
悠乎心綣金川師一時莫定愁與喜無盡意哉有若此¶
　　怡春堂¶
怡為樂未發孟實仲初基堂額有如此予心豈異斯舂¶
容猶足味艷裔且敎遲漢詔分明道思當絜矩之¶
　　題圓朗齋¶
披以大圓鏡對兹髙朗齋静惟鮮比擬光豈藉摩揩有¶
照原無示非奢却是佳小亭便言去那得永澄懷¶
<pb:KR4f0005_WYG_297-4b>¶
　　石舫二首¶
桂檝蘭舟蔵塢裏却看石舫岸傍披篷窓慿處氷花入¶
訪戴山隂有若斯¶
誰云凍浦澀行舟玉海波瀾宛若浮滕六不禁兹技癢¶
羽輿直使傲金鈎¶
　　清可軒¶
歸途循山隂巖軒所必至拾級弗勞步凭几實暢意千¶
林蔚偨池無葉有花綴畫格在可中詩品合清致屏息¶
<pb:KR4f0005_WYG_297-5a>¶
禮金仙銀世界游戯¶
　　味閒齋¶
山西轉山北書館必經由聊以片時憩幾曽半日留云¶
閒閒豈得曰味味非投自幼讀無逸爾今可忘不¶
　　搆虚軒¶
峯頂書軒在既登聊憩諸煙郊俯覽近鐙節恰臨初樂¶
趣願同彼静思還啓予譬之春物鬯其搆亦因虚¶
　　詠痕都斯坦玉椀¶
<pb:KR4f0005_WYG_297-5b>¶
　　劚出雲腴擎來雪椀磨是西濛之水挹殊北斗之¶
　　漿圜規徑四寸而贏輕縠比五銖以薄截肪既美¶
　　超魏扎鏤氷况巧壓吳工無翼斯飛有懷朅詠¶
良球本是出崑墟中(去/聲)器成珍亦鮮(上/聲)如巧製水磨貽¶
喀嗎(古時四/巧匠名)羞稱吳匠富專諸(呉中玉匠多/居專諸巷)羊脂比色¶
脂嫌膩楮葉方輕葉欠疎精玩弗求廼頻致每因擎用率¶
慚予¶
　　雪後御園即景¶
<pb:KR4f0005_WYG_297-6a>¶
過午春雲淡以輕慰將惜並一時生不知足固人恒有¶
善遇亨當我戒盈銀沼鋪氷互融化瓊峯晃日益晶明¶
速教収取培林木行賞推恩例視成(每逢雪後命步兵/及苑户埽取培壅)¶
(樹根因即行賞歳以為例/亦推    天思之意也)¶
　　賦得樂安和(有序/)¶
　　顔寢殿之額曰樂安和意雖一貫義亦各具昔湯¶
　　之盤武之席莫不各有銘所以觸目警心也盤席¶
　　祗日用物猶亟亟焉而况朝夕所處之室乎各成¶
<pb:KR4f0005_WYG_297-6b>¶
　　六韻以勑一躬¶
樂亦六情一因而額寢齋弗耽斯得正從欲實為乖花¶
鳥引機緒詩書藴道荄當思不可亟恒念與之偕應在¶
雨暘若寧須絲竹排山端姑彼置五字識吾懷¶
　　　右樂¶
向祗隨所遇(舊顔所居書屋曰隨安/室取隨遇而安之義)今惟安在斯朝乾¶
實切矣夕惕亦居之適已非為合圖民乃得宜禮經著¶
和樂堯典仰文思建乆賈生䇿計情&KR1007;氏辭更殷深念¶
<pb:KR4f0005_WYG_297-7a>¶
者永固萬年基¶
　　　右安¶
和者寛仁施(去/聲)是誠得衆縁温而厲則可柔以發斯偏¶
性命保合正起居安養便莫慙衾影獨那溺景光妍無¶
欲心常泰有為身弼肩春臺一氣鬯與物共誾然¶
　　　右和¶
　　再題安瀾園十詠¶
　　　葄經館¶
<pb:KR4f0005_WYG_297-7b>¶
何處春生識得元翻書曦影照窓温近因四庫㕘詳校¶
乃悟窮經未易言¶
　　　四宜書屋¶
圖來陳氏隅園景搆築居然畢肖觀每月奏聞漲沙勢¶
何曽一日忘安瀾¶
　　　無邊風月之閣¶
栁眼梅心孰為開清吹淡照兩徘徊可知風月無邊景¶
都是東皇一氣迥¶
<pb:KR4f0005_WYG_297-8a>¶
　　　涵秋堂¶
當春何必遽言秋而我成吟亦有由試看乾元含四徳¶
欲教闕一可能不¶
　　　逺秀山房¶
三架山房恰向西西山秀與坐床齊叅雲彼豈不為迥¶
在逺於斯望乃低¶
　　　染霞樓¶
紅則為霞白則雲總為一氣所氤氲欲詢赩赩容容者¶
<pb:KR4f0005_WYG_297-8b>¶
紅白於斯分不分¶
　　　綠帷舫¶
水閣式教學舫為朗然氷鏡倚窓披一般真舫難開泛¶
却得饒他捲緑帷¶
　　　飛睇亭¶
疊石為山峙碧崚層梯信步攝齊登偶然飛睇還同樂¶
牆外煙村閙野鐙¶
　　　煙月清真樓¶
<pb:KR4f0005_WYG_297-9a>¶
月照煙如煙澹澹煙籠月似月溶溶清之至乃真之至¶
便是丹青那寫容¶
　　　采芳洲¶
小立洲亭不礙凉岸林突兀映氷光楚人欲起作騷者¶
試問如何斯采芳¶
　　素心堂有感¶
春意又依依春堂坐載暉芸編披古道梅缶䕶清馡静¶
閱今和昔難評是也非人同素心者祗覺邇來稀¶
<pb:KR4f0005_WYG_297-9b>¶
　　戯題活畫舫¶
近水齋稱活畫舫艤來氷岸却成孤欲矜藏塢真舫者¶
可得平湖浮漾無¶
　　虚明室¶
室置蜃窓明且虚甌香几淨稱觀書方將深造搜四庫¶
寜詡多聞富五車惟是返躬恒彼愧可知棄暇莫斯如¶
循名設更通乎政義著濓溪正切予¶
　　題錢維城獅子林圖¶
<pb:KR4f0005_WYG_297-10a>¶
一角獅林璧未完(見維城/自識語)補成全景運毫端為泉為石¶
分明憶若竹若松髙下攅倪氏豈知黄氏占今圖又作¶
古圖看笑予幾度亦吟倣何似金剛四句觀¶
　　上元前賜宴外藩即席成什¶
穹窿黄幕寳燈垂錫宴諸藩取習知(穹廬氊幕每於園/西敞處張以賜宴)¶
(外藩亦/向例也)廣席遍巡金鑿落遥山猶積玉㕘差行時陽氣¶
資生始施惠需雲受福宜物象人情胥浹洽際兹惟益¶
勵勤寅¶
<pb:KR4f0005_WYG_297-10b>¶
　　陸治上元豐樂圖即用其韻二首¶
雅會元宵太史家(見治/識語)論文酌酒慶年華紙燈也足艶¶
時令火樹寕須綴萬花¶
東華不逐軟紅埃古屋同人節讌開飲到夜深還散去¶
却教明月送賔回¶
　　上元前夕小宴宗親¶
瓞綿萬禩受天慶前夕元宵例有常雖喜升堂多晩輩¶
顧懷侑爵少尊行舞陳偃武兵戈洗歌遇興賢奎壁光¶
<pb:KR4f0005_WYG_297-11a>¶
(今歳係/鄉試年)逺宇春雲復輕布繼霏六出願徴穰¶
　　上元鐙詞¶
鎮日濃隂傍晚晴盼膏慶節兩縈情豐隆合讓月天子¶
初歳元宵放夜明¶
人人都喜晚晴好燈有輝煌月有光我獨惜㢤未繼雪¶
優霑乃可慶農桒¶
一輪初滿月方望萬燭齊燃夜未深㝡喜西樓向西眺¶
雪光猶暎逺峯隂¶
<pb:KR4f0005_WYG_297-11b>¶
瀛西漠北畢來賔喜會樓前許接茵設曰光明開曶爽¶
耀華直到貴山垠(哈薩克汗阿卜賚遣其子阿第勒蘓/爾統入覲命與朝正外藩及年班囘)¶
(部同列/坐預觀)¶
廣陵富庶四臨知燈火今宵想益奇已慙(去/聲)還淳非易¶
事那更術藉葉天師¶
閒坐誰能古有由炬輝蟾影閃如流東坡便諫浙燈買¶
也自無端杭市逰(宋劉克莊燈夕詩/清於坡老逰杭市)¶
燈王說法覺愚昏竺國輪髙十丈鶱摩竭陀風本如是¶
<pb:KR4f0005_WYG_297-12a>¶
(見西/城志)豈曽太乙讀龍門¶
火戯節筵次第完雲興西北舉頭看人情於澤寧辭足¶
願霈祥花入夜漫¶
　　上元後一日小宴廷臣¶
御園前殿集簮紳翼日方筵例合因同此深心惜未雪¶
詎寧悅目賞新春掞牋應是兼規頌在簴還聽奏翕純¶
漫道不經傳俗節由來生計為農民¶
司天應為惜華節舉首今宵月始圓(昨雖上元而憲書/於十六日方值望)¶
<pb:KR4f0005_WYG_297-12b>¶
(故/云)弗卜夜臨申讌啓厯多年率未燈燃甘醪羽爵寧須¶
再庶品蚌盤漫笑前雖是同堂斯愷樂良臣進勦正心¶
懸(阿桂等奏各路將軍俱定期於正月初十日進兵會/𠞰金川計連日正當得勝冞入之期盼望捷音甚切)¶
　　新正含經堂¶
例踰節事始來過率以燈筵慶賞多豈似芸編資古汲¶
已看梅蕊受春和諸家執臆說誠夥一室操戈理則那¶
刪駁折中信非易吾方勉此敢延俄(近命詞臣校勘四/庫全書毎取原書)¶
(披閱或繕冩進呈見其中有義解踳襍紀載失實輒為/題識辯論書之巻端亦有舉其譌舛處諭諸臣隨時訂)¶
<pb:KR4f0005_WYG_297-13a>¶
(正/者)¶
　　淳化軒¶
堂(含/經)後齋(藴/真)前歩屧巡兩廊石刻早安勻昨經三倣終¶
還始(昨歳曽取刻帖時雙鈎油條填墨對臨自五月中/駐避暑山莊至木蘭行圍廽蹕凡四閱月計臨三)¶
(遍/)却鮮一如精與神略省察都愧往古少徘徊又是新¶
春即兹燈節寧能罷無易由言欲化淳¶
　　藴真齋¶
藴為發之始真則假之對真以藴乃佳假以發斯昧真¶
<pb:KR4f0005_WYG_297-13b>¶
誠而假私返身必由内然與齋何涉循名實可背願言¶
勉克已如臨師保誨¶
　　理心樓口號¶
五官自是首乎心理則其施在酌斟不出虞書十六字¶
進之一字曰惟欽¶
　　敦素堂¶
溪堂臨沼上沼而尚凝氷宛是玉壶在依然藻鑑慿翻¶
書欣目朗即境得心澂更契卜商會言詩可以興¶
<pb:KR4f0005_WYG_297-14a>¶
　　含芳書屋¶
漫嫌紅紫勒花光衮衮春來意已忙書屋却欣善名副¶
青韶未鬯正含芳¶
　　深寧堂¶
廊轉虚堂接既深斯得寧梅盆識春白苔砌向陽青彛¶
鼎無俗韻圖書餘古馨因思奠寰宇詎獨在軒庭¶
　　樂性齋口號¶
性惟有善初無惡此語嘗聞乎子輿設使樂之弗以正¶
<pb:KR4f0005_WYG_297-14b>¶
其流不可不防諸¶
　　新賞室¶
一室顔新賞三春方孟臨盼來有栁眼識得在梅心即¶
此消還息便成古與今棄閒領佳會五字掞清吟¶
　　張訓禮圍鑪博古圖¶
訓禮易敦禮二人非一人相如似有慕(書畫譜載張訓/禮舊名敦禮避)¶
(光宗諱改今名又別載張敦禮傳初疑即係一人及細/考時代敦禮乃哲宗之壻前後相距百餘年當是名偶)¶
(相同或慕其筆墨故襲其名/如司馬之慕藺亦未可知)欲訝孰為真古器玩三代¶
<pb:KR4f0005_WYG_297-15a>¶
閒庭聚四賔朱欄干曲畔梅信正含春¶
　　題㾗都斯坦玉飲器¶
西崑玉工巧無比水磨(去/聲)磨(平/聲)玉薄如紙製為飲噐佐¶
閜盌形異梓人載周禮半匡艾荷葉翻上一朶薝蔔花¶
承底又如老蚌擘方諸暎月分明欲生水撫不知痕眎¶
知痕何以措思何運指奇技直擬下増椎徐觀又復弗¶
忍耳¶
　　詠官窰缾子¶
<pb:KR4f0005_WYG_297-15b>¶
修内製瓷缾色佳稱粉青淨心七字偈守口四言銘鳴¶
自輕瓦釡古當繼土硎珍踰夏商鼎少貴似晨星¶
　　題錢維城山水花卉合璧小冊¶
　　　逥溪響雪¶
大溪山下亘西東石上流泉赴壑潨比擬呉中千尺者¶
髙低雖異色聲同¶
　　　翠雲赤幘(雞冠/藍菊)¶
輕盈態拂仙風動偃仰形擎瑞露滋恰似雞人將報曉¶
<pb:KR4f0005_WYG_297-16a>¶
金烏欲上翠雲時¶
　　　桂巖書屋¶
葉為玉緑蕊金黄花下偏宜搆小堂研北人閒摛彩筆¶
了知得句亦天香¶
　　　露湑霞觴(萬夀菊/秋海棠)¶
金臺玉盞漫稱揚紅玉盤承萬夀觴别註豳風以花譜¶
居然躋彼見公堂¶
　　　寒灘鈎艇¶
<pb:KR4f0005_WYG_297-16b>¶
蒼巖枯樹帶前灣獨把竿絲鈎艇閒莫訝寒灘魚不餌¶
伊人意豈得魚間¶
　　　省樹添香(紫藢/茉莉)¶
白白紅紅兩不妨丰姿一例振瓊芳舎人名已馡臺省¶
那更閒花借助香¶
　　　江樓帆影¶
倚巘層樓俯大江往來帆影見雙雙南巡燕子磯頭景¶
結習胷中底未降¶
<pb:KR4f0005_WYG_297-17a>¶
　　　金田翔翠(黄茉莉/藍雀)¶
低亞髙鶱作態多風前相對舞婆娑布田設以黄金擬¶
翠羽應為姞栗陀(即靈鷲/出梵典)¶
　　　層巒蘭若¶
隱隱花宫據迥層一絲雲棧入崚嶒闍黎捿託真得所¶
不費功勲悟上乗¶
　　　秋籬羅綺(木槿羅/翦秋)¶
翦來初試綺羅新稱體顔如意相(入/聲)親籬側不殊倚修¶
<pb:KR4f0005_WYG_297-17b>¶
竹浣花詩裏識佳人¶
　　　松潭魚籪¶
漁人援木幾曾求魚籪周阹置淺流比似網綱差覺勝¶
取因鱗類自來投¶
　　　海西秋艷(洋菊/)¶
誰把籬東幻海西金風玉露亦含荑淵明驀遇應難識¶
五色由來令目迷¶
　　詠木鏤屏二首¶
<pb:KR4f0005_WYG_297-18a>¶
過雨千溪漲生涯樂網師篷舟撐出矣板閣凭觀之婦¶
子團圞聚罟罾左右隨澄潭羣集處活脱杜陵詩¶
　　　右煙溪漁樂¶
春光鬯以和春騎出婆娑近水緑浮鴨逺山翠罨螺尋¶
花還覔栁度澗復循阿試問奚囊裏佳詞得幾多¶
　　　右春林遊騎¶
　　題王著書千文真蹟¶
考古雖然多有舛(淳化閣帖為王著審定其中世次爵/里多所訛舛米芾黄伯思輩毎訾議)¶
<pb:KR4f0005_WYG_297-18b>¶
(之然摹勦精工古今刻本無出其右則亦未可盡非葢/著特昧於考古而其工書有家法史固嘗稱許之也)¶
臨池何礙是其長一千文撫精神藴八百年騰紙墨光¶
初仕成都遇淳化疑摹智永識歐陽侍書際會傳佳話¶
訾議寧須論米黄¶
　　宴坐堂中偶爾成詠¶
春雪旬朝消易易燈宵七日過堂堂(自十三日至燕/九例放燈七日)略¶
欣閙後值幾暇惟是憂先望澤長歳乆人情知莫測時¶
踰陽徳頌方剛那稱勤學敢忘學更覺躬行慙不遑¶
<pb:KR4f0005_WYG_297-19a>¶
　　味真書屋¶
鄴侯三萬巻誇富四庫而今望若洋試問屋中味真者¶
真知其味在何章¶
　　抑齋¶
長春仙館中齋額泐青宫(長春仙館子為皇子時所居/也顔書室曰抑齋與重華宫)¶
(西廂同即位後凡園亭行館有/可靜憩觀書者率以抑齋為額)到處兹數典坐來惟恧¶
躬業修徳進未昔日此人同祗有抑然志庻幾如武公¶
　　皆春閣口號¶
<pb:KR4f0005_WYG_297-19b>¶
一氣東皇佈始誾九瀛萬物盡皆春若論登閣對時句¶
祗在乾乾勵體仁¶
　　抱樸草堂¶
草堂稱抱樸白屋煦春和可共萬民豫惟虞六幕訛淳¶
風那易返藻句尚頻哦緬想茅茨世還應抱愧多¶
　　再題和闐玉闗山行旅圖用舊題闗仝闗山行旅¶
　　　圖詩韻¶
主峯獨隆崇盤磴自逶迆天容上覆青樹色側含紫太¶
<pb:KR4f0005_WYG_297-20a>¶
白歌蜀道延之詠玉水誰知考工氏合相會斯旨質之¶
關仝畫卒難分彼此¶
　　孫克𢎞松泉叠韻¶
松謖泉清響疊宣鳴隂雙鶴素翎翾韻中那得無三友¶
生面别開豈不然¶
　　詠漢玉小穀璧¶
圓徑(去/聲)弗三寸而贏出土千年孕糓精了識明廷非子¶
執義因粒食得沿名¶
<pb:KR4f0005_WYG_297-20b>¶
　　題錢維城天台十景圖¶
　　　青溪煙景¶
源出洞天嶺滙流溪㵿漾鶴仙緬遥年徒杠涉今浪人¶
字起蘆汀去去赴鴈宕¶
　　　赤城霞標¶
巖石色殷紅赤城名以寓如雉堞入雲可證審言句孫¶
綽意如斯莫謾錯注賦(霞標即雲標避暑山莊城以皇/祖亦曽以此名嶺屋維    孫)¶
(綽天台賦因石赤與/名不與赤城重儓乎)¶
<pb:KR4f0005_WYG_297-21a>¶
　　　國清松徑¶
閭邱訪二士豐干笑饒舌携手相與去入崖祗一瞥寺¶
額云夢兆(國清寺為隋僧智顗所建相傳顗初至天台/夢佛指授有寺若成國即清之語因以為寺)¶
(額/)未識金剛偈(叶/)¶
　　　佛隴經壇¶
西方極樂國金田銀界道是地嶺為名(自金地嶺下折/谷中深篁宻樹)¶
(間二水穿絡又西遇銀地嶺有磨崖佛隴二大字智顗/嘗登此講經而嶺以金地銀地命名頗含佛經界道之)¶
(義/)其義殊易曉納於芥子中分疏自了了¶
<pb:KR4f0005_WYG_297-21b>¶
　　　華頂凌雲¶
天台㝡髙處凌雲數十里隂晴皆見日殊難明其理(華/頂)¶
(為天台㝡髙處舊相傳其上雖晦雨可見日出入但日/出必至地平以上人始得見華頂雖髙豈能見於未出)¶
(之前或夏秋之雨逺近隂晴不同尚有罅漏可見若遇/連隂雲翳四宇咸周安能獨遺日出入處略無遮蔽耶)¶
(其說盖山僧傅會揆之於理殊/不足信頂有經臺亦智顗故蹟)經臺傳何人依稀始智¶
顗¶
　　　石梁飛瀑¶
雲標滙衆流望梁千仭懸匡廬堪伯仲其餘皆眇焉石¶
<pb:KR4f0005_WYG_297-22a>¶
橋原可度清詞憶少連¶
　　　瓊臺酌醴¶
瓊臺懸中天金庭擅桐柏道宫築唐時其下淙靈液一¶
酌便登仙奚藉藍橋驛¶
　　　桃源絢春¶
繡峯復繢磵絢綵紅霞如千樹桃已然萬年藥豈虚緬¶
憶劉阮蹤寧讓武陵漁¶
　　　雙巖佛屋¶
<pb:KR4f0005_WYG_297-22b>¶
寒巖與明巖若斷復若續對峙鏡光暎嵌崖有佛屋義¶
在法華經分座人天伏¶
　　　萬年福海¶
萬年(寺/名)對碧峯淨業修福海應真泛鐡船石湖至今在¶
衡文冩境人(錢維城視學浙江時經逰天台因圖其/景以進兹維城殁又二年惟存此巻矣)與¶
彼同千載¶
　　題和闐玉鏤漁樵圖¶
樵徑漁舟託隠淪頗多廊廟致其身設因數典評髙下¶
<pb:KR4f0005_WYG_297-23a>¶
呉界終當遜渭濵¶
　　河南巡撫何煟奏報得雨詩以誌事¶
祥花瑞葉沐初旬暖律迤南作雨均(初十十一兩日此/間尚係得雪何煟)¶
(奏開封及各府州屬是日均已/得雨盖愈近南地氣愈早暖云)千里傳音來此日一時¶
慰念慶新春淺深次第膏雖别(開封歸徳汝寧南陽陳/州五府及許汝光三州)¶
(得雨二三四五寸不等霑膏深淺雖/殊而霢霂之滋則彼此被澤正同耳)近逺霑濡澤則勻¶
正值頒綸欣啓牘(今早以何煟辦理河南巡撫實心盡/職其兼管河務亦甚妥恊特加總督)¶
(衘示奬旨甫降而何煟奏函適至因命即/日同奏牘發往俾早承温綍益勤宣徳意)體斯敷錫勉¶
<pb:KR4f0005_WYG_297-23b>¶
勤民¶
　　聞兩路軍營攻得要隘信至詩以誌事¶
兩路馳軍報一朝達喜音(明亮以正月十一日在馬尼/報捷阿桂以正月十二日在)¶
(谷噶報捷俱於/二十三日奏到)谷噶(讀作/平聲)既冞入(阿桂等奏於正月初/十日子時𣲖兵搶過)¶
(谷噶丫口佔其山梁三四處速/得碉卡已入賊境一百餘里)馬尼(去/聲)並深侵(明亮奏/初十日)¶
(丑時進攻馬尼之前攻得碉卡殺賊二十七人賊目一/人富徳截出馬尼之後攻克䃁口二碉搶奪木城殺賊)¶
(三十餘和隆武於卡卡脚亦攻得二碉與明亮兵合而/對河之徳赫布亦攻得賊寨四十餘處馬尼中山梁五)¶
(碉諸賊悉潰奎林以皮船渡/至博堵亦得其木城二座)雪冐如平蔡(海蘭察等所/統官兵自谷)¶
<pb:KR4f0005_WYG_297-24a>¶
(噶山粱丫口復行下溝風雪大作官兵穿林越險奮勇/直前轉戰二十餘里五更後又復大雪官兵轉乗雪霧)¶
(迷漫直抵碉根除黒夜䃱斃/賊人不計外共殺賊三十餘)火騰卜尅金(明亮進攻拉/窠克石卡五)¶
(遂逼迤東大碉賊放鎗扺禦官兵不避危險蜂擁而上/於西面挖開石脚抛擲火彈復於東南角舉藤牌掩蔽)¶
(穴地實以火藥地雷轟發碉墻/隨圮賊大半壓死餘亦皆殱斃)旗兵真識義屯卒亦輸¶
忱(此次官兵攻碉接仗倍為出力皆由八旗勁旅奮勇/先登緑營觀感激勵並效法恐後而屯土兵練亦各)¶
(踴躍/用命)奮勉咸敵愾么䯢期就禽詎寧蘄重賞(在事出力/之滿漢屯)¶
(土各兵俱加賞一月錢粮並令/將軍等查明分給寧濫母遺)實用勵同心崇嶺彼失¶
據(先是海蘭察等於初九日辰時即在谷噶山梁丫五/口下埋伏賊人並未知覺至酉時見了口下有賊)¶
<pb:KR4f0005_WYG_297-24b>¶
(人海蘭察追躡之鎗殪其一餘皆竄逸恐其至賊營送/信因議於喇穆喇穆横嶺外分路進攻佔其左右山梁)¶
(及相近之儧巴拉克山峯額森特亦據嶺東之色依谷/山梁海蘭察又佔最高之登古山梁賊於此等要隘並)¶
(未預為守禦今大兵皆入/丫口賊已自失其險矣)窮巢我可尋雖然宜戒滿籌¶
筆倍生欽(兩路官軍所向克捷實頼承/余惟益凛滿盈之戒以欽)　(上蒼嘉䕶/  眷佑耳)¶
　　新春萬夀山清漪園即事¶
節後仍餘暇名山試重(去/聲)遊東風已拂柳春水可行舟¶
蠛蠓乘陽氣鳧鷖下暖流六橋阿那畔耕織又從頭¶
　　惠山園¶
<pb:KR4f0005_WYG_297-25a>¶
詭石叢間路入從春園山水意將濃乗閒偶爾遊一晌¶
縮地居然移九龍繞砌近隄吐新草明亭暗竇間(去/聲)蒼¶
松南巡風景依稀在親切民情鎮芥胷¶
　　玉瀾堂¶
樸斵溪堂號玉瀾西窓臨水鏡光寛東風解凍呈溶瀁¶
春舫穿梭織綺紈魚陟冷猶怯未躍雁迴初以聚為歡¶
靜明(玉泉山/甪名)塔影兩峯印便作聖湖一例觀¶
　　長春書屋¶
<pb:KR4f0005_WYG_297-25b>¶
湖傍書屋號長春名副春來實倍親詎必栁桃輝錦繡¶
已欣山水藴精神早収綵勝曲屏綴雅有芸編淨几陳¶
即景問何為契要乾元君子體惟仁¶
　　夕佳樓¶
西南日落際夕靄送西山空翠雖非候凉蒼正耐間幾¶
曾出目覩(遊萬夀山率辰來午返從未乆/停夕佳之趣亦不過想當然耳)惟是遣吟刪¶
親切會陶句山莊想像間(避暑山莊亦以夕佳名樓間/有於向晚經臨者於淵明詩)¶
(體㑹却/為親切)¶
<pb:KR4f0005_WYG_297-26a>¶
　　樂夀堂有詠¶
取名山水趣誰識建炎同(斯堂擅山水之勝因以智樂/仁夀為名後閲董其昌論帖)¶
(真賾云宋髙宗書有樂夀老人之稱盖其退居徳夀宫/以後所取兹葺寧夀宫為將來頤飬之所堂成亦當以)¶
(此名之宋髙宗人不足慕惟/冀得遂初心與彼或相仿耳)因待倦勤歳移題寧夀宫¶
為時雖尚逺所願幾(去/聲)無空以去觀來者其期已過中¶
(余有宿願以即位六十年滿歸政為期雖覺逺/然自臨御至今三十九年而計則已過半矣)¶
　　寄瀾亭¶
千頃昆明漾碧瀾頓殊前此對氷觀試思一向寄何處¶
<pb:KR4f0005_WYG_297-26b>¶
翻覆手原非二端¶
　　雲松巢¶
山雲一片白山松四時青松喜雲與䕶雲遇松為停青¶
白故素憩賔主胥忘形其間構巢居浮邱庶相應而我¶
何謂㦲寧不愧徳馨¶
　　瞰碧臺¶
依迥為軒可號臺湖光俯瞰碧漪開設如驀憶淮南子¶
不負循名是此來¶
<pb:KR4f0005_WYG_297-27a>¶
　　邵窩¶
名因安樂取境與濟源殊(康節安樂窩在河南百泉之/上庚午秋巡幸豫省臨憩曽)¶
(有詩兹雖借用其/名非倣其景也)適已非如彼及人惟勉吾山光方淡¶
蕩物意已昭蘇南望知霑澤(初十至十一京城得雪三/寸而雲氣甚濃南望尤厚)¶
(知豫省雨雪必多/何煟奏至果然)豫民同幸乎¶
　　留佳亭即景¶
向陽砌漸緑萌荄别解因生即景懷恰似春光未駘蕩¶
少留翻覺十分佳¶
<pb:KR4f0005_WYG_297-27b>¶
　　水周堂¶
氷解漾新流書堂信水周伊人誰宛在勝日我因遊刺¶
渚遲蒲芷浴波喜鶩鷗掞牋吟五字偶值興相投¶
　　詠官窰貫耳缾¶
泑氣猶滋火氣磨兩傍貫耳足穿過繫繩恰稱奴僮負¶
擷蘤偏供詩客哦李氏奚囊堪伯仲陸家越器未差訛¶
如非守口擬致問把玩曽經閲幾多¶
　　題居節詩意八景即用圖中題者韻¶
<pb:KR4f0005_WYG_297-28a>¶
　　　春江罷釣¶
紅桃緑栁靄溪煙野舫輕竿意洒然何必重儓安姓字¶
那勝屈指數(上/聲)賢前¶
　　　春山晩霽¶
翠深江上逺山眉南國春欣晚霽時髙士厜㕒相話處¶
不嫌風䙚鬢邊絲¶
　　　谿山草閣¶
縠紈波漾草堂淨(此開文肇祉題首句押/環字以其出韻故不用)榕荔風翻夏¶
<pb:KR4f0005_WYG_297-28b>¶
五寒隔浦山髙猶不逺晴光紅暎寺樓欄¶
　　　松壑雲泉¶
謖謖松風下碧空秋雲欲斂尚滃濛爭衡祗有飛來瀑¶
占得色聲莫並中¶
　　　秋江曉雨¶
呉江雨落漲平流洗不褪紅楓葉秋禁得寒惟蓑笠好¶
罟罾猶自弄扁舟¶
　　　絶壁飛泉¶
<pb:KR4f0005_WYG_297-29a>¶
開錦層崖螺黛紋網泉擘峽向中分坐來三友相評量¶
寄興因之在水雲¶
　　　寒林落照¶
溪閣誅茅樸且深日斜波影泛松隂後堂中婦供雞黍¶
飯罷惟應相對吟¶
　　　山村積雪¶
近水流平逺巘髙寒村玉色鎖林臯不嫌冷踏瓊瑶碎¶
辦得芒鞵與布袍¶
<pb:KR4f0005_WYG_297-29b>¶
　　題古陶器猊鼎¶
古於金就範今見土依模問敢致彼楚製堪緬有虞肯¶
輕添鴿炭還覺勝猊鑪周代伯師似(西清古鑑有周伯/師鼎其形似此)¶
形疑法此夫¶
　　詣暢春園問¶
皇太后安因進宫即事書懷¶
順時行慶奉¶
慈徽蕆節¶
<pb:KR4f0005_WYG_297-30a>¶
駕言昨日歸遂以晨朝問¶
温清便因春令返宫闈肅¶
禋勤學無非事客歳新年有若飛少壯此心都不覺邇¶
來何故毎依依¶
　　出暢春園門由隄上至泉宗廟攬景有作¶
暢春數里逹泉宗且止傳餐問路從隄上初春景何若¶
栁絲黄處帶煙濃¶
泉生新水注循涯近逺鱗塍一律皆原是自南流北去¶
<pb:KR4f0005_WYG_297-30b>¶
故知舊記屬齊諧(萬泉莊之名雖不見於日下舊聞春/明夢餘錄而丹稜沜則互見於二書)¶
(巴溝橋亦至今尚在惟所稱丹稜沜之水出巴溝以逹/於髙梁則同歸失實盖高梁之水由玉泉發脈滙為昆)¶
(明湖流為長河經髙梁而為通惠河水皆南流若萬泉/莊髙於巴溝巴溝又髙於稜沜其水皆北流從無涓滴)¶
(向南者曩以經理泉眽因地考訂始知/二書所載之妄嘗作萬泉莊記駁正之)¶
長隄幾曲似江郊減從無須拂翠旓底識今年春事早¶
山桃枝上已含苞¶
鑿湖積土遂成山山色湖光暎帶間袛以灌田費經理¶
豈縁問景事遊攀¶
<pb:KR4f0005_WYG_297-31a>¶
既無塵復不生泥隠隠遥峯列迤西記得向年得句處¶
秣陵東郭䟦驄嘶¶
崇祠種柏作隂濃屏息升香致敬恭春雪略霑欠優渥¶
更祈春雨利三農¶
　　挹源書屋自警¶
萬泉莊側泉宗廟傍廟書齋號挹源為學因之悟根柢¶
觀瀾豈祇對潺湲盈科混混江海放成性存存道義門¶
偶有會心還自忸恐防終是託空言¶
<pb:KR4f0005_WYG_297-31b>¶
　　向緑軒口號¶
嫩葉猶然未吐枝坐軒一向意依遲饒他簷額傳春令¶
已是千林向緑時¶
　　主善堂¶
是處顔堂額(御園亦/有是名)師資觸目存纔聞心毎喜(禁中舊/存張照)¶
(書聨纔聞善事心先喜/句最佳兹櫽括為言)一恊意彌敦階草春先識樹禽¶
靜不喧若云親切句即景在乾元¶
　　觀瀾亭有會¶
<pb:KR4f0005_WYG_297-32a>¶
瀾雖水面紋然而致各殊因風以成者風定瀾遂無自¶
泉淙出者其瀾常自如是謂有根本觀宜在此夫於文¶
亦稱瀾厥源則詩書苟或尚辭藻誚同藉風乎子輿引¶
未發慿觀㑹道樞¶
　　湛虛樓¶
出樹髙樓見&KR0633;外近為湖水逺溪田鱗塍千頃秧未挿¶
益覺湛虚名副全¶
　　依綠軒¶
<pb:KR4f0005_WYG_297-32b>¶
千林葉未緑綠意豈全無庭撫撐蒼柏砌看茁嫩蕪春¶
工善渲染畫態有同殊擬欲文軒問所依究孰乎¶
　　津逮亭¶
問津忽到源觀水可悟學過橋步詰曲小亭樓嶨犖佔¶
畢非我事勅幾有先覺尚書六巻中師法垂昭卓艱哉¶
未逮津顧名顔愧渥¶
　　輝淵榭¶
平流落石峽靚若俯深淵疑有珠懷蚌故應輝媚川小¶
<pb:KR4f0005_WYG_297-33a>¶
軒恰相對據榻為(去/聲)俄延忽訝湧千斛由來漚吐圓¶
　　集逺堂¶
山堂虚牖向西披近渚遥峯各獻奇驀憶集思武侯語¶
可因逺即忽遺之¶
　　西直門外¶
節過例還紫禁輿經筵¶
社祭仲春初連塍宿麥苖纔茁夾陌輕楊條已舒雖是¶
雪霑㣲欠爾預思雨霈正殷予去年此日相衡校潤溽¶
<pb:KR4f0005_WYG_297-33b>¶
郊原惜不如¶
　　過𢎞仁寺瞻禮¶
飛来舍衛國(寺中栴檀佛像康熙四年自鷲蜂寺移奉/相傳此像為優填王所造當周穆王辛夘)¶
(年見䆁紹/乾瑞相記)靈蹟孰能詳如是相好在經過瞻禮常當春忍¶
草秀不夜慧燈光設繹𢎞仁義吾尤勉未遑¶
　　澄性堂¶
佛樓東畔築溪堂禮佛因兹憩坐常暖烘(去/聲)嫩曦半簾¶
幕(春日向北行影上簾幕袛/照其半夏至則全無矣)凍融新水滿池塘鳶飛魚¶
<pb:KR4f0005_WYG_297-34a>¶
躍都弗藉(池小無/此致)月印風吹亦足償釋氏云空孟云善¶
澄之斯識兩無妨¶
　　抱素書屋口號¶
逐步改觀隨處憩因之時復有詩酬不如書屋抱其素¶
恒此千春與萬秋¶
　　鏡藻軒¶
波面未刺蒲波心自梳藻蒲則待新生藻斯依舊好詎¶
蒲脆藻堅流覽悟其道蒲因現水面風霜固難保藻縁¶
<pb:KR4f0005_WYG_297-34b>¶
潛水心氷凍所不到(叶/)披鏡契理趣凡物忌太表¶
　　湛碧亭¶
假山髙不數尺春水湛已一池俯攬渾諧静觀(去/聲)朗吟¶
弗雜綺思月上忖知鏡印風來真見練披小徘徊便言¶
去佳境那恒對兹¶
　　澹吟室口號¶
兩架書齋十笏寛恰如島瘦與郊寒澹吟底是全提處¶
言苦易工言樂難¶
<pb:KR4f0005_WYG_297-35a>¶
　　題澄觀堂¶
堅氷雖解有微凌不鑿輕舟未可乗何必效勤御園似¶
(御園内監往徃以氷薄遂鑿通行/舟每有詩厭之而習俗率不可禁)翻欣脱俗素心憑堪¶
循北岸原非逺略憩虚堂亦絶勝研淨甌香春醖釀觀¶
於澹處契於澄¶
　　鏡清齋¶
氷鏡盖如銅水鏡如玻瓈為鑑雖云同虚實有不齊水¶
或風吹浪氷或塵翳泥均足礙其鑑照者因致迷然塵¶
<pb:KR4f0005_WYG_297-35b>¶
猶可拭風則誰阻之内虚而外實體用兩相宜玩象得¶
中孚爰以示端倪¶
　　韻琴齋口號¶
春泉雖注力猶微恰是太音聲正希我不解琴會琴理¶
借他鼓動七絃徽¶
　　畫峯室¶
窓納假山峯室展真樹畫山假峯實立樹真畫譬掛至¶
竟孰真假莫非虚擬話萬事總如斯拘墟徒自隘偶向¶
<pb:KR4f0005_WYG_297-36a>¶
室中觀豁然忘&KR0034;芥¶
　¶
　¶
　¶
　¶
　¶
　¶
　¶
<pb:KR4f0005_WYG_297-36b>¶
　¶
　¶
　¶
　¶
　¶
　¶
　¶
御製詩四集巻十八¶
