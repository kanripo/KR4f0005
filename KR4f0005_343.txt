# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:17.456587
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷六十四
<pb:KR4f0005_WYG_343-1a>¶
欽定四庫全書¶
御製詩四集巻六十四¶
　古今體一百十五首¶
　　七月朔日作¶
秋節甫過秋月臨時光代謝祇侵尋氣清曦霽有餘朗¶
天淡雲閒無片隂榆宇縱觀知漢轉莎隄緩歩得蛩音¶
晶陽午曝仍婪熱催報西成亦惬心¶
　　詠董其昌畫禪室硯¶
<pb:KR4f0005_WYG_343-1b>¶
老坑石貼五銖錢(背有五銖錢七枚葢其昌/得時已經入士出王者矣)側&KR0008;分明¶
泐畫禪既曰香光契禪理依然著象豈真詮¶
　　再題天鹿錦巻¶
宋刻絲見亦曾屢彼皆纂組具畫意率作掛幅俱清玩¶
石渠不啻貯三四裝為畫巻者葢稀此則畫巻前所置¶
用之贉首似抑屈爰命裱成畫巻式(叶/)昔實賓而今乃¶
主蕉豈幻兮鹿匪寄常擬食苹寓嘉興猶虞呼馬廑深¶
思¶
<pb:KR4f0005_WYG_343-2a>¶
　　戴文進山水¶
或坐溪堂或筞笻埀竿鈞者泛孤&KR1956;幽人勝處適其適¶
髙士寫餘逄未逄不雨崇峯猶氣潤當秋叢樾尚隂濃¶
莫愁谷口蒲車至複澗廻巒鎖正重¶
　　題官窑膽瓶¶
壯士膽非紫仙人骨是青規圓銅鎻口列五鐡餘釘鱔¶
血纈紋細鴨頭撥色停春蘭秋菊外無可試簪馨¶
　　詠刻玉松亭五友圖¶
<pb:KR4f0005_WYG_343-2b>¶
滿七還㸔除二人松亭閒對玉山峋清標氣度文章軰¶
為五苟乎抑五陳¶
　　荔支初至詣¶
　松鶴齋薦新感而成句¶
雖無¶
神御有¶
居停陳紫初來敬薦馨(每嵗荔支至必敬奉永佑寺/  皇祖    皇考神御前至)¶
(中聖母不敢屢奉昔年神御之義已見於向所作詩注/  而  松鶴齊則        夏凊之地也故敬詣薦新)¶
<pb:KR4f0005_WYG_343-3a>¶
香扆依然徒搶地聽於視矣¶
泯聲形¶
　　范時成秋山訪友¶
崇岡及野彴都有客來㝷六法開生面三秋覔㑹心霜¶
林雖颯沓古木尚蕭森詩格於何是郊寒島瘦吟¶
　　題舊澄泥石渠文藻硯¶
錦衣尚絅闇為章玉質仍存栗子黄以供石渠染翰侣¶
斐然文藻自殊常¶
<pb:KR4f0005_WYG_343-3b>¶
　　題敞晴齋¶
敞晴雅合快晴来石棧縈紆澗㡬廽萬嶂寥蕭爽籟落¶
千林軮軋霽烟開一時得趣真佳矣兩嵗别情亦幻哉¶
却為(去/聲)籌農心略慰流隂那問遞相催¶
　　繪韻樓口號¶
二籟于喁落翠崚聽來律吕總相應大家不少獨歩者¶
為問繪斯若箇能¶
　　清綺書屋¶
<pb:KR4f0005_WYG_343-4a>¶
書屋齋(敞/晴)樓(繪/韻)一院中各題名便不相同觸懐頗悟詩¶
示法攬景還知畫鮮工綺弗傷纎自成麗清宜戒嗇亦¶
非豐三唐閱遍誰能此心醉惟應蜀杜翁¶
　　緑雲樓¶
樹既幻稱雲雲復幻稱緑緑本非雲色雲豈真樹族是¶
因假藉名非有惡知木真幻及是非惟偶託名目萬事¶
似此多欲數(上/聲)難更僕¶
　　水月精舍¶
<pb:KR4f0005_WYG_343-4b>¶
巖頂架精舍其下俯溪水溪至此而寛雅稱銀蟾委豈¶
必泛舟棠祇須倚忩綺然而於月夕則從未憑此如是¶
何為名寓意而已矣¶
　　觀瀑四首¶
　　　晴瀑¶
飛擘蒼崖落碧川晴齋忽看掛簷泉偶然憶得青蓮句¶
日照香鑪生紫煙¶
　　　雨瀑¶
<pb:KR4f0005_WYG_343-5a>¶
助得天龍噴雨絲相應律吕奏来宜漫云是水不洗水¶
合相試看接上時¶
　　　月瀑¶
輞水淪漣空不空玉輪相映正於東僧繇妙蹟石渠弆¶
(張僧繇夜月觀衆圗/為石渠寶笈上等)笑我無端亦畫中¶
　　　風瀑¶
解添新爽濯婪炎便有㣲風亦不嫌飛㸃無過畧傍灑¶
那能掀起水晶簾¶
<pb:KR4f0005_WYG_343-5b>¶
　　題緑玉司㓂匜¶
一握和闐玉琢為司㓂匜率因從古樸非所論時宜韭¶
緑猶餘潤栗黄徒訝奇四方永作祜博古式銘詞(四方/永作)¶
(祜周司㓂匜銘也是器初見/於博古圖今入西清古鍳)¶
　　張子俊秋山書屋即用圖間題者韻¶
峯容樹色兩蒼蒼元氣因之合混芒展巻髙人神解别¶
豈徒數(上/聲)墨與㝷行¶
風翻峭璧連空碧霜落澄潭徹底清䇿杖石橋且小立¶
<pb:KR4f0005_WYG_343-6a>¶
愛聽陡峡瀑泉聲¶
　　題宋端硯(背刻坡/翁二字)¶
坡翁兩字背鐫深豈往端溪客所㝷此老當時真手用果¶
然不壊到於今¶
　　惲夀平山水軸用畫中呉晨題韻¶
茅屋還教山木支日長山靜鳥聲遲主人訪客將何往¶
童子㩗壺餉茗時¶
　　七夕¶
<pb:KR4f0005_WYG_343-6b>¶
萬嶂菁䓗生翠烟碧霄銀漢指坤天恰當鵲駕逄七夕¶
又早蛛筵濶兩年那有閒情為秘誓可無新詠付華篇¶
宫中巧節長城外也得人間佳話傳¶
　　再題山近軒¶
已在萬山中更圖山之近於得不厭多人情率堪哂而¶
軒乃蹈之葱蒨盡以蘊雖云靜何礙詎殊欲為凖彼但¶
徇欲者失靜害則允¶
　　清娱室有㑹¶
<pb:KR4f0005_WYG_343-7a>¶
山清室可娱清娱額簷際而我來兹室因繹清娱義九¶
有大清國萬民永娱事養欲及給求思之甚艱致豈謂¶
清供目豈謂娯滿志惟益增惕乾遑敢恣留憩¶
　　戲題古松書屋¶
天公為我種龍鱗八百春秋共大椿偶句其間結茅屋¶
非幽人强學幽人¶
　　題延山樓¶
山本靜非動樓惟虚故延曾無費來往自得與周旋生¶
<pb:KR4f0005_WYG_343-7b>¶
翠罨忩牖清暉照几筵愛兹真徐孺陳榻覺卑焉¶
　　養粹堂得句¶
羲象分明曰純粹士希賢聖聖希天飬之亦豈資他術¶
可見行惟在體乾¶
　　米芾雲山煙樹巻¶
煙樹雲山杳莫分羶薌説項有前聞如從鶻突論真假¶
吾亦斯之未信云¶
　按此圖雖筆墨渾厚而蹊徑分明似小米而非大米¶
<pb:KR4f0005_WYG_343-8a>¶
　徒以項聖謨題云峯巒變滅時便是米家法遂相傳¶
　以為元章畫耳¶
　　詠宋端石七星斫¶
隆池(彭年/號)銘語三橋(文彭/號)識一樂百枚興湧泉(檃括二/人刻硯)¶
(文/)設以為文方北斗昌黎境詣豈輕肩¶
　　漢玉穀璧¶
視之有紋撫不覺稱曰漢璧猶卑之血土所浸合一色¶
碧天霞抹紅黄輝澹然蘊古以自澤夫其用者知為誰¶
<pb:KR4f0005_WYG_343-8b>¶
　　熱¶
昨近忽作凉塞外固如是長此竟安窮今朝復熱矣熱¶
乃宜山田黄雲熟穂始¶
天地生物心相土氣機委而人意無定逐境為戚喜安¶
能克已私坦然順化理¶
　　載月¶
塞苑常時早晩凉未宜月夕泛蘭航乍炎却似乖金令¶
乘爽因之載魄光可使好秋竟孤負便教即景試倘徉¶
<pb:KR4f0005_WYG_343-9a>¶
底縁識得殊朱夏素彩流来帶露瀼¶
　　過河觀稼¶
立秋後喜十朝晴潦退徒杠亦駕成(固都爾呼河上長/橋每值暑雨盛漲)¶
(輙易衝損因於末交伏前即命撤去俟秋晴潦/退始令支架為梁以省物力今日橋已成矣)便與過¶
河一觀稼果然滿野副期情黍髙穀矮都將熟菜圃蕎¶
町正向榮此景豈云容易致㡬多廑慮度三庚¶
　　澄觀齋¶
渡河稼事細周看返轡園門倚碧巒本少奏章待批理¶
<pb:KR4f0005_WYG_343-9b>¶
遂教齊閣試盤桓偶從舊作重檢㸃頓濶流光四燠寒¶
兩嵗有憂並無樂一時即景付澄觀¶
　　宿雲簷口號¶
秋日何宜宜快晴髙標羲御曝光晶憑忩滿野西城近¶
分付雲簷漫副名¶
　　翠雲巖¶
石態樹姿無不奇夏過秋到得詩遲箇中意倩何人解¶
七字恐難畢肖之¶
<pb:KR4f0005_WYG_343-10a>¶
林之始豈有雲稱曰翠更隣蛇足增却是崇巖不分别¶
饒他茈虒䕶崚嶒¶
　　中元日有感¶
例以中元祭¶
各陵駐兹¶
神御拜瞻¶
憑(永佑寺恭奉中元皇祖詣瞻皇/考神御兹以    節敬    禮)次因松鶴叩¶
如在(松鶴齋為/前卭謁)　(音聖母舊時寝宫今於禁悲寶産/  容莫覯倐越三年曷    痛)近¶
<pb:KR4f0005_WYG_343-10b>¶
憶丙申悲不勝節事徒教陳梵網秋湖無興看河燈早¶
知空色非空色者箇難忘慙慧能¶
　　夜雨(七月/望日)¶
晩雲閣雨勢巧讓水燈明燈事甫言罷雨絲立至傾霽¶
来彌半月潤意惬深更滌盡邇婪熱明當爽氣迎¶
　　詠官窑八方瓶¶
陶成緬趙宋閱㡬百年深不辨仁兮哲可憐徽與欽器¶
存因論世物玩莫忘箴當底原標甲品題獲我心(禁中/古器)¶
<pb:KR4f0005_WYG_343-11a>¶
(每以甲乙/别其等次)¶
　　方方壺秋水晩山¶
秋船載畫如居室水閣臨溪似泛舟賓主一時訝難辨¶
山光萬古座中留¶
　　題宋澄泥列錢硯¶
遍圍青緑貼三錢在壙近銅理或然設使魯褒欲著論¶
可容斯也置身邉¶
　　山中二首¶
<pb:KR4f0005_WYG_343-11b>¶
山中四季各為風最是金&KR1195;致不同敺暑拒霜成萬寳¶
小哉空說楚王雄¶
　　　右風¶
山中秋半露華鮮太古林巒太古天設向人間論甲子¶
老於寶甕紀堯年¶
　　　右露¶
　　詠宋澄泥蟠䕫石渠硯¶
吕叟應曾煅製来䕫為蟠以玉為胎石渠天禄人爭羡¶
<pb:KR4f0005_WYG_343-12a>¶
誰果不孤視草臺¶
　　陸治琴意圖¶
試問琴之意在人還在琴置將絃與指其意向誰尋¶
　　雨(八月初/三日)¶
半月秋陽曝旭暉昨宵好雨曉猶霏不徐不疾真蘊藉¶
忽宻忽疎孰指揮宿麥已欣播種易晩菘更喜亞畦肥¶
隨時隨處廑農務以是為吾民所依¶
　　阿桂奏王家莊引河情形詩以誌悶¶
<pb:KR4f0005_WYG_343-12b>¶
十六堡知功難就因之籌及王家莊引河深濬可吸溜¶
則亦從之令慎詳(十六堡漫工屢築不就阿桂等議移/上於七堡之王家荘開引河勢順且)¶
(直因如所請諭/令妥慎為之)自夏徂秋逮兩月不加督率廑南望邇¶
縁水長三尺餘況近白露候已凉恐失機會因啟放初¶
時奔注誠汪洋而何半日勢遂緩下流不免仍淤塘(先/是)¶
(阿桂奏開放引河須俟凡水大長相機妥辦是以數月/来雖日夕廑懷從未督促今據奏河水近長三尺餘且)¶
(時屇白露不宜丼遲因於七月二十六日辰刻開放引/河初時勢甚暢順過午漸緩至夜河水頓落口門又復)¶
(停淤現在竭力疏挑並赶築順黄&KR0309;/以為逼溜計只可聽其妥速籌□矣)無已復為蓄水法¶
<pb:KR4f0005_WYG_343-13a>¶
接築長壩圖順黄河决吾亦經之屢(江南河南黄河漫/口所經已多堵築)¶
(合龍遲者或三四月或百日速者不過/一兩月從無似此次之年餘未成者)未如此次為時¶
長嗟哉豫民受昏墊愧心萵目徒茫茫秦省近經報得¶
雨(今年豫省伏秋雨汛總未大長由上游秦省夏雨短/少之故令日暑陜撫富綱奏西安於七月二十日丼)¶
(霖大沛雨勢甚廣此後河水或可冀加長/足為開放引河之助未識能如所望否)雨優水足應¶
倍常源漲委必益浩瀚庶㡬因是功堪償吁嗟行水慙¶
無術七言識事増徊徨¶
　　晴¶
<pb:KR4f0005_WYG_343-13b>¶
秋仲非秋孟為霖每易晴散雲歸岫逺澄宇露曦晶鹿¶
過仍留篆鵲鳴似捻笙若時真惬意以此倍欽生¶
　　題趙孟籲梧桐蠟嘴¶
㡬葉梧桐緑染黄竊藍妥貼擇枝翔趣民収斂意應寓¶
寧謂虚傳得子祥(反圖中楊/勉題句意)¶
　　詠永樂雕漆雙螭芝草盒¶
剔紅原出果園厰蒸餅類将花草施蔗段較哉斯次矣¶
(見帝京景物/畧廟市巻)劍鐶比則謂過之細書永樂猶存欵巧購¶
<pb:KR4f0005_WYG_343-14a>¶
内藏未售私(宣徳時立後厰器不逮永樂時所製工屢/被罪因私購内藏盤盒磨去永樂釬書細)¶
(欵刀刻宣徳大字濃金填掩之此/盒永樂細欵猶存益未經私購者)却憶舜時十人諌似¶
兹精亦豈曾知¶
　　痕都斯坦玉羊頭𤓰辨瓢歌¶
鹿臺嘉産来遐陬彼中良工細雕鎪式異漢盃及商卣¶
瓢飲一具琢羙球𤓰分數瓣花葉浮曲柄廻顧為羊頭¶
匪夷所思用意周其脂非逺其性柔東陵闗内伊誰候¶
　　題唐寅採蓮圖¶
<pb:KR4f0005_WYG_343-14b>¶
採蓮曲始夀承藏繼得為圖伯虎唐技癢不禁項元汴¶
(見項元汴/圖中識語)卒成三絶各爭强¶
江鄉景稱採蓮圖此事由來塞苑無一著饒他八月杪¶
緑雲紅玉滿平湖(塞湖荷花至八月杪猶然/開放以苑中有温泉也)¶
　　水心榭¶
隄界内外湖内髙外即低然為水則一敞榭實當之水¶
心額楣端猶是¶
堯年題澄照翻漪影左右無不宜山林展畫鏡鳶魚協¶
<pb:KR4f0005_WYG_343-15a>¶
化機随方入靜觀鄭崇喻何卑¶
　　學古堂¶
石隄展步轉東廂緑樹隂籠學古堂說訓詎惟資廣博¶
躬行祗覺意茫茫¶
　　敬題含徳齋¶
書齋仰¶
奎文含徳標簷際兩字具大端千秋¶
示深義為君撫寰宇其難守神器必有徳可含方致歌¶
<pb:KR4f0005_WYG_343-15b>¶
樂利徳豈易云乎愛民一言備勤心繼¶
前規永懐詔後世¶
　　澄霽樓¶
秋日何所宜所宜曰澄霽禾黍苗而秀秀而都吐穗晶¶
陽以曝之結實乃飽致拾級偶登樓兩字額簷際萬里¶
無片雲天水光含翠俯仰一縱目惬然適滿志在彼不在¶
斯樂同彼農意¶
　　董其昌林泉秋色即用其韻¶
<pb:KR4f0005_WYG_343-16a>¶
層山體露歛閒雲木葉蕭蕭下夕曛寫出洞庭秋色好¶
何人於此弔湘君¶
　　詠漢玉榖璧¶
眎有榖粟紋撫無穀粟迹匪縁玉工巧嵗久古而澤土¶
蝕或灰浸有黝亦有白千百年之前題凑伴誰宅終然¶
出世間深藏竟何益¶
　　題宋蕉白太素硯¶
磨礱圭角已全無太素循名若是乎漢晉碑文書未得¶
<pb:KR4f0005_WYG_343-16b>¶
合書二典緬唐虞¶
　　賣劍行¶
賣劍買牛人豔傳皆稱渤海太守賢吾於其事不無疑有賣¶
者有買者焉賣者得牛買者失失者仍為不趨田使其逺賣他¶
郡縣鄰國為壑理豈然觀書率當折中理執一而論誠䝉顓¶
　　風土¶
麥麰之收穫先南後北漸禾黍之收穫先北而後南闗¶
内闗外所習見復北亦復以次覘山莊晩田兹始熟札¶
<pb:KR4f0005_WYG_343-17a>¶
薩地早事腰䥥(熱河早稼七月下旬已収晚稼則八月/初始刈中秋前方可畢工而諸札薩克)¶
(所植田禾則七月供登場圃詢之䝉古王公所言僉同/盌近北霜早非早穫不為功而禾稼亦較向南者先熟)¶
(非特此也哨門之地較熱河秋收約早旬日関内早稼/較関外晚稼刈穫更遅人向所目覩者即此可驗風土)¶
(寒暄物性早/晚之不同矣)得之親訊匪傳聞風土農務率可占禾黍¶
不禁霜使非早熟其何堪麥麰本耐凉晩熟於北豈奇¶
談不同之同乃大同造物賦物性各含寄語譜植稼穡者¶
如斯之事其曾諳¶
　　山樹一首¶
<pb:KR4f0005_WYG_343-17b>¶
一樹旉榮一樹枯相形豐嗇有差殊化工施豈分厚薄¶
傾覆栽培自取乎¶
　　靜寄山房有㑹¶
山房額靜寄¶
聖藻義仰㝷寄靜義猶小靜寄義實深寄於靜為逸片¶
時圖娱心靜亦寄應㑹兩儀互為斟動之寄易知靜之¶
寄難諶設能體靜寄大公因物任是具隂陽撰詎悦山¶
水音¶
<pb:KR4f0005_WYG_343-18a>¶
　　題春好軒¶
早来或夏遲冬偶恒此當秋弗遇春問我一言何謂好¶
曰他四徳首惟仁胸中常養十分盎砌下試觀衆卉誾¶
生意各懐即元長(上/聲)其間責實已名循¶
　　巢翠亭口號¶
葉雲濃佈翠婆娑巢意無殊安樂窩遐想穴居野處世¶
一亭猶覺此為多¶
　　繪雲樓即景¶
<pb:KR4f0005_WYG_343-18b>¶
風来西北不孤雄碧宇蕭巖上下空今日覔雲無一片¶
便教好手若為工¶
　　獅子園疊丙申舊作韻¶
底事斯来迥異前面增皴皺髪增宣居憂雖度憂縁境¶
撫已惟慙已長年¶
賜食依然看象席(每嵗八月初十日恭奉賜食聖母幸/獅子園逰覧並蒙        於此今)¶
(兹邸園如舊而/  晨復至追憶)　　(慈豫難陪轉瞬三年/昔時情事曷勝悲戚)侍¶
逰那再掖¶
<pb:KR4f0005_WYG_343-19a>¶
翬軿悲吟七字廣前韻埋恨千秋誌塞堧¶
　　題宋緑端蘭亭硯¶
數典臨池稧帖宜固應圖景再三之(蘭亭景硯先後凡/有三此硯於集序)¶
(四十二人全列且各具景態/為曲水廻環尤為工巧合法)王孫跋裏分明道得骨得¶
皮者阿誰¶
　　詠木刻屏¶
雲歛遥峯潦盡灘旅行各據䟎程鞍營營都為利名計¶
僕僕那知途路難招宿野帘迎目展翻風落葉打頭攅¶
<pb:KR4f0005_WYG_343-19b>¶
詩人此景言多矣我欲㤀言作靜觀¶
　　　右秋棧旅行¶
山圍水繞喬柯䕶於此卜居意自殊傍屋並無田二頃¶
催租何慮吏人呼¶
　　　右村塢居恬¶
崇岡亭子當谷口出谷風來颯爽含比似宋圖無不及¶
(屏幅景與石渠寶笈所藏/郭熙樹色平逺圖相似)却因漢詔有微慙(刻木為山/水圖景較)¶
(之繡織設色者固為樸素然憶及漢景/詔雕文刻鏤傷農事之語䆒覺有歉耳)¶
<pb:KR4f0005_WYG_343-20a>¶
　　　右亭皋景爽¶
　　方琮山水¶
紅牆緑樹白雲隈宜是金仙梵宇開覆釡上人約飯罷¶
石橋䇿杖自歸來¶
　　題鑑始齋¶
鑑始顔齋額興予憶舊長¶
含飴沭恩渥舞象課書蘉望七今同¶
嵗(康熙壬寅予居此時年甫十二是嵗九矣/    皇祖正六十九夀兹予亦六十)當秋偶自傷¶
<pb:KR4f0005_WYG_343-20b>¶
息肩兹尚未不息曰惟强¶
　　再題敞晴齊¶
邇来每作雲雖雲而不雨晩田已穫畢秋菘方在圃聞¶
之雲䕶霜(雲隂則弗霜故止/霜之法惟求雲)於菘霜實補况兹駐山莊¶
亦無礙行旅雲弗雲皆可即景欣晴覩萬嶂朗霽輝一¶
忩納爾許¶
　　紅葉¶
萬緑叢中紅一枝塞山無藉染霜為兩年一瞬訝新見¶
<pb:KR4f0005_WYG_343-21a>¶
石火流隂又若斯¶
　　詠烏玉硯¶
不冰雖足用嚴寒受墨終須遜舊端應寄香山白少傅¶
陸機文讀試燒看¶
　　題郭熙関山行旅圖¶
欲作畫應先搆思河陽此巻足當之乃成晩嵗蒼古筆¶
一改少時巧贍為(用巻末李/衎跋語意)磵道崎嶇氷雪厯旅人来¶
往馬驘疲青蓮夜宴序中語不待披圖合共知¶
<pb:KR4f0005_WYG_343-21b>¶
　　詠官窑瓷盤¶
殿是宋家殿(盤底刻一殿/字而無名)陶真生氏陶閲曾海田屢成¶
以坎離遭細纈氷紋裂全沈火氣韜原非赤瑛比漫慮¶
笑櫻桃¶
　　賦得鴻雁来(得時字八韻/卿試題)¶
物皆具靈性雁豈不知時適值仲秋節遂辭朔漠陲北¶
殊雨水候(候雁北在正/月雨水候)賔異露寒期(九月寒露候為鴻/雁來賓與此異)¶
月令凡四舉長言乃各摛(月令大寒候又云雁北鄉葢/其時雁自南已向北至雨水)¶
<pb:KR4f0005_WYG_343-22a>¶
(節遂北歸此云東乃自北而南先至者為主寒露來賔/則以後至者為賔也所言雁凡四見義各不同昨為七)¶
(十二候詩並/分晰□詠之)山莊如迎先(兩字皆/去聲)帝里覺來遲(雁南来/此處必)¶
(先見関内當/遅數日也)呌宇聲猶澀照波影尚疑授衣廑織婦登¶
榖幸農師協紀闗民瘼重儓且漫嗤¶
　　中秋日作¶
塞苑中秋兩度違依然圓魄發清輝酉年此日收烏什¶
末嵗今朝克勒圍(乙酉二月烏什小伯克類黑木圏拉/等聚衆生變明瑞時為伊犁将軍聞)¶
(而赴援即命其督兵攻勦賊衆拒守六月餘勢漸窮&KR1370;/明瑞掄銳登陴奮擊遂於八月十五日攻克其城烏什)¶
<pb:KR4f0005_WYG_343-22b>¶
(復平定西將軍阿桂統兵征勦金川所向克敵乙未秋/進薄勒烏圍其地為促浸最要巢穴寨密碉堅阻河負)¶
(磡阿桂相機布置官軍如法築柵汩水拽橋設伏選勇/分攻至夜半衆皆蜂擁而入殲賊殆盡遂克勒烏圍亦)¶
(八月十五日也勒烏圍急讀之則為勒圍/是均於此度節籌軍務而在木蘭聞捷者)敢謂詰戎繩¶
祖烈那重養志侍¶
慈徽每逄佳節思¶
親倍句憶右丞淚暗揮¶
　　夜雨(八月十/五日)¶
佳節行成祠月筵塞天雲淨玉輪圓隂晴萬里例同夕¶
<pb:KR4f0005_WYG_343-23a>¶
(使燕録載蘓東坡曰故人史生為予言嘗見海賈云中/秋之月雖相去萬里他日㑹合相問陰晴無不同者)¶
低迥千峯總一仙却到夜中醒枕夢忽聞忩外滳簷泉¶
逾旬覺燥霑時澤惬意欣然倍悚然¶
　　熱河啟蹕木蘭行圍之作¶
中秋節過唘蒐程¶
祖制昭埀奕葉明肯以長年有所倦亦惟勵已不渝誠¶
乍驚兩嵗倥偬閲益切諸藩愛戴情廻望難堪追憶處¶
㡬曾清曉問¶
<pb:KR4f0005_WYG_343-23b>¶
安行(向年唘蹕幸木蘭日必先詣憶寔慈闈請/    安申出告之禮於今追    難為情)¶
　　雨(八月十/八日)¶
䇿馬剛過筆架峯行宫(波羅/河屯)平野到來重鳴鞭已喜雲¶
容重(去/聲)税駕遂看雨意濃似錦滿庭霑落葉如珠㡬樹¶
貫長松此方秋麥雖弗種南望遥同慰老農¶
　　張三營行宫即事¶
夜雨曉来晴山蹊厯坦平當秋㸔納稼末午駐行旌執¶
役迎獵騎(喀爾沁随来之佈圍/䝉古例於此接駕)獻新來射生不同往年¶
<pb:KR4f0005_WYG_343-24a>¶
事(向年入崖口之前先遣射生者於圍場外捕得麅虎/即遣侍衛馳進    慈闈以獻新味廻思往事不禁)¶
(戚/然)慽慽若為情¶
　　入崖口¶
仲秋入崖口九曲溯雲源又值行圍候毋忘¶
家法原兩年閲瞬息小獵習櫜鞬(初入崖口必先小試/行圍子亦親御櫜鞬)¶
(遇麅鹿輒射之以次日/即有圍場預為演習也)試看南流水動中不動存¶
　　於永安莾喀作¶
沙岡近崖口第一獵場呈(是地為入崖/口第一圍場)初地受¶
<pb:KR4f0005_WYG_343-24b>¶
恩處(壬寅秋隨御火皇祖行圍至永安莾喀圍有一熊/    皇祖    鎗中之熊伏不動久之    皇祖)¶
(謂其已薨命御前侍衛引予往射熊突意欲使予於初/圍得𫉬熊之名也予甫欲上馬而    起奔前    皇)¶
(祖御虎鎗殪之事畢入武帳事告指予頋伊温恵皇貴/太妃曰伊命貴重乃以射熊    之曰使  至熊所而)¶
(熊起馬驚成何事體此寔孫臣受記/  恩之始詳見山荘紀    恩堂)終身法¶
祖情光隂驚水逝爽朗喜秋晴惜矣無前軰(憶壬寅年/隨    皇)¶
(祖於此行圍者今惟予一人得預其時即兹䝉古王公作/之扈圍者竟無與予同輩之人為之悵惜甲午秋於此)¶
(詩有諸藩扈是兒孫輩之句/既道其實且以恩頋之也)勉之示後生(皇子皇孫及/曾孫皆今随)¶
(圍/)手柔挽弓燥路熟駕車輕一箭中(去/聲)碩鹿獻¶
<pb:KR4f0005_WYG_343-25a>¶
誰徒意怦(今日圍中壹發殪一大牡鹿衆皆欣喜稱頌然/不復能似往年之遣使馳    獻予意實因之)¶
(增愴/耳)¶
　　題苹鹿玉韘¶
白露為霜苹野披肌肥色澤樂伊尼(梵名鹿/曰伊尼)合圍命中¶
兹重舉(木蘭秋彌詰戎忠逺之意存焉兹既過二/十七月依例行之弗以長年圖逸罷圍也)出哨¶
㝷幽久不為(哨鹿必趂天未曉鹿方鳴之時厯險尋幽/而後得雖國家習勞舊制憶    聖母每)¶
(以廑念故久不為矣/今重思之不覺潸然)弓矢既調資佽手畫圖堪勝祇傳¶
皮設如發羽方省度慎弗失之鑒在兹¶
<pb:KR4f0005_WYG_343-25b>¶
　　木蘭廻蹕至避暑山莊作¶
往還原自向年同疊樹髙低緑變紅税駕徒然駐塞苑¶
問¶
安那復謁¶
慈宫即今對景淡無味憶昔承¶
歡恨不窮清夜芸齊頻有夢夢醒其奈總成空¶
　　題碧靜堂¶
夏秋三月塞園居圍返山堂乃到初慙我未能領此靜¶
<pb:KR4f0005_WYG_343-26a>¶
知他畢竟笑其疎歸根樹葉露峯骨泛乳茶甌㸃菊菹¶
一晌消閒旋復去似兹搆築若為諸¶
　　松壑間樓口號¶
松壑之間兩架樓千林葉落逮深秋愛他獨樹為奇者¶
韻自寒濤翠自流¶
　　㫋檀林八詠¶
　　　霜坂¶
遲較木蘭早較京漸南而暖遞相更天時粤宛堪因悟¶
<pb:KR4f0005_WYG_343-26b>¶
印得門前鹿跡明¶
　　　氷池¶
天半從來艱有池雨盈暫弗雨而虧一氷翻得不致涸¶
蠖屈求伸理在兹¶
　　　蜃忩¶
夏曰疏櫺全徹去寒来例合蜃忩施面前似看玻璃畫¶
却訝無端活畫移¶
　　　毳幔¶
<pb:KR4f0005_WYG_343-27a>¶
塞苑秋疑冬月同氍毺為幔禦寒風楣間忽訝施絳帳¶
博學原来愧馬融¶
　　　落葉¶
孰與為留孰與摧何曾枝葉自相猜杜家詩憶蕭蕭下¶
山幻長江滚滚来¶
　　　緑蕪¶
向陽仍有緑蕪存治理堪因絜矩言察察與其似秋肅¶
恢恢寧可作春溫¶
<pb:KR4f0005_WYG_343-27b>¶
　　　鶴磴¶
衆鳥中斯大不凡羽衣道士署頭銜本来坡老過舟者¶
却早逄之於履巖¶
　　　雀簷¶
夏曉早鳴冬曉遲總之不舛質明時(雀鳴冬月以辰時/夏月以寅時其早)¶
(晩率以天/明為候)無知雀尚有靈性性善子輿言莫疑¶
　　廻蹕至御園疊丙申舊作韻¶
秋蒐復此御園還俯仰之餘祇靦顔昔日承¶
<pb:KR4f0005_WYG_343-28a>¶
歡霄漢隔斯時憶¶
舊夢魂間菊花過節秋容老楓葉迎人淚眼殷¶
訂約難堪緬¶
溫諭(丙申廻蹕詩有更䝉意竟温諭申前約明嵗/依然看塞山之句孰    成虚語廻思增慼)㡬曾¶
重賞塞垣山¶
　　雨(九月二/十三日)¶
九秋之杪仍逄雨暖律應知今嵗長急陣傾盆非决驟¶
濯枝潤葉恣揄揚翻来新土益滋澤(今秋既獲有収民/情悦豫有翻犁以)¶
<pb:KR4f0005_WYG_343-28b>¶
(待雪澤為明春播種之資者/觀之既慰益廑良農之苦)種得宿麰正渥秧慰以捲¶
簾憑颯景拈毫摛句豈妨凉¶
　　養心殿晩坐¶
又當冬季還宫候廻憶往時意惘然旬日問¶
安從此罷(向年九月杪還宫後每閲旬餘必詣暢春園問萬/  安一次駐御園數日而回直至仲冬月)¶
(夀前十餘日恭奉曩事慈駕回宫遂/不復往御園廻憶    惟增感悵)三年如幻忽其遷登秋¶
暘雨多逄若(今嵗各省雨暘時若西成均穫豐稔而畿/輔及近京諸省秋収後透雨頻霑於宿麥)¶
(尤為/有益)出治剛柔敢用偏廑念豫工尚稽就黄流䖍祝順¶
<pb:KR4f0005_WYG_343-29a>¶
歸川(阿桂等昨奏引河開放後流勢極暢廿二三日為/西北風所阻略覺緩滯風息仍然暢行深處尚有)¶
(水一丈餘尺連日赶𦂳進埽今順黄壩南北相距口門/僅十餘丈若無風阻可冀速蔵要工以此盻望合龍喜)¶
(信尤/切)¶
　　題宣和雪江歸棹圖¶
山如韞玉各分層水似拖銀波不興艮嶽寧惟擅花鳥¶
化工奪處固多能¶
竄改右丞姑弗論(巻後董其昌跋云宣和山水惟見此本觀其/行筆布置是右丞本色宋時安得其匹意當)¶
(時天府收貯維畫尚夥或徽廟借名楚公曲筆未可知也云云/乃香光揣度之詞宋宣和繪事本精且蔡京跋語真而可信固)¶
<pb:KR4f0005_WYG_343-29b>¶
(可毋庸/致疑耳)跋存楚國信非誇以斯精義入神思為政施之豈致差¶
　　雨(十月初/七日)¶
達晨連夕雨濛濛弗雪都縁暖氣融菜末収完滋葉嫩¶
麥方種畢助芽芃宜時恰值初冬候欲霽先愁西北風¶
試問拈毫愁底事合龍復恐阻河工(阿桂等奏九月十/五曰開放引河勢)¶
(甚暢遂大溜掣以過半其流於二十日已入江南境因/趕築順黄壩南北口門相距僅十餘丈可冀尅期合龍)¶
(不意二十二日雨後西北風大作二十三日將南壩已/進之埽冲塌八箇幸即裹䕶稳固現仍相機進埽寔力)¶
(填壓以期迅速堵合云云兹雨後亦西北風而晴雖風/勢甚微南北相隔二千里然恐現辦之河工或復有疎)¶
<pb:KR4f0005_WYG_343-30a>¶
(失甚為/縈念)¶
　　冬至¶
南郊禮成述事¶
明禋修祀值陽生年邁因之禮少更(為繁南郊典禮最/    重余明嵗即)¶
(届七旬雖拜跪尚可如常而精力䆒不免稍減恐過勞/生憊轉不能儼恪将事非所以展誠意也因思    正)¶
(位晋獻香帛俎爵自當躬致申䖍至爵進配位命諸列/祖    列宗惟上香仍前親奉其獻    俎則    皇)¶
(子恭代庻得少節煩勞以專心祼薦即自今嵗冬至為/始並勅部臣載入㑹典冀自此以至八旬有五歸政之)¶
(年嵗嵗敬承之至大祀始/終弗懈寔余    願也)¶
<pb:KR4f0005_WYG_343-30b>¶
正位藐躬敬以獻¶
配壇皇子代而行期惟永久親承¶
佑願至耆頤弗懈誠省嵗寰中多¶
鍚祉(今嵗各省収成多報豐稔雖二三省間有偏灾亦/不過一隅中之一隅與邇省大局無碍寔為歴年)¶
(所未/有)籲仍瓠子速功成(儀封漫土久未合龍日夕繫懐/弗釋近據阿桂等奏順黄壩工)¶
(金門尚餘七丈再進數埽即可冀合龍現在引河已挑/挖深通口門大溜亦漸有逼髙之勢或可望剋期蕆事)¶
(惟仰祈佑耳/上蒼黙)¶
　　山東河南廵撫各報得雪詩以誌事¶
<pb:KR4f0005_WYG_343-31a>¶
孟冬凍雨實深霑(十月初/七日)弗雪月餘亦不嫌近昨連朝¶
幸雲佈㣲霏先集忽風兼豫南却報三寸積齊左猶稱¶
加倍添(陳輝祖奏開封歸徳衛輝懐慶許州各屬俱於/十二三等日得雪二三四寸不等又國㤗奏省)¶
(城及濟南㤗安兖州沂州曹州東昌青州濟寜臨清各/府州屬俱於十二三兩日得雪自三四寸至六七寸不)¶
(等同日均霑且皆/優渥良足慰也)慰以為慙艱措思況廑河務那心恬¶
(儀封漫工將屇合龍忽於十一日冲塌廿餘丈除/上緊赶築壩工此外亦更無他策為之廑念)¶
　　故大學士于敏中惜辭¶
給假期猶愈永辭遽切傷(大學士于敏中常年冬月寒/病舉發調治即痊今年增甚)¶
<pb:KR4f0005_WYG_343-31b>¶
(猶支持入直至十二月初一日察其漸劇因給假調理/并賜醫賜参俾令珍攝冀得痊愈乃旋於初七日夜溘)¶
(逝敏中才猷練達學問該/通失此良佐寔堪軫悼)所嘉資練達寧詎論文章近¶
臘月之下鮮㡬暇以忙徒教問藥裹未得奠椒槳(時值/臘八)¶
(㡬務鮮暇未得臨奠因/遣皇八子往奠茶酒)遺疏不堪視輓詞那可忘悲今¶
如伯施(讀作易用/虞世南事)述古嘆文皇(亦世/南事)因識人生幻曾誰¶
身世常永懐忠謹行特與祀賢良¶
　　㣲雪(臘月初/八日)¶
丙夜問無雪生雲報五更質明方集霰侵曉遂飄霙落¶
<pb:KR4f0005_WYG_343-32a>¶
地未成寸作風忽即晴椒園禮嘉臘(向例臘八日於萬/善殿拈香因閲内)¶
(務府三旗氷技以娱嘉/節撫今退昔不覺惘然)¶
不懌越怦怦¶
　　題紅絲石四直硯¶
紅絲鸚鵡昨曾吟(舊有紅絲鸚鵡硯曾經題句以其有/鸚鵡形因借用禰衡事然彼乃歙石)¶
(中之二種此則産自臨朐地雖/異而名適同亦足稱以類聚也)小式直方兹盍簪未識¶
拔茅聲應處能如斯否惕予心¶
　　庚子春帖子詞¶
<pb:KR4f0005_WYG_343-32b>¶
庚者更律始子為滋物生今朝先嵗報明日俶禧迎¶
晨正房星見條風被萬方納音恰屬土(是日納/音屬土)總是兆¶
農祥¶
兩嵗春朝已虚度三章春帖亦成吟(戊戌己亥雖未慶/春而春帖子則仍)¶
(成什以紀嵗/時不可闕也)兹當按例春盤進欲擬慶春先戚心¶
　　己亥除夕¶
新嵗明朝是新春今日來兩年迅過矣今日順常哉殿¶
閣燈重煥笙歌樂慢催可知拈筆際憶舊㡬徘徊¶
<pb:KR4f0005_WYG_343-33a>¶
　¶
　¶
　¶
　¶
　¶
　¶
　¶
　¶
<pb:KR4f0005_WYG_343-33b>¶
　¶
　¶
　¶
　¶
　¶
　¶
　¶
御製詩四集巻六十四¶
