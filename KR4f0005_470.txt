# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:22.297243
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷七十八
<pb:KR4f0005_WYG_470-1a>¶
欽定四庫全書¶
御製詩五集巻七十八¶
　古今體八十二首¶
　　新正幸御園作¶
迎禧行令例新年來賀兼増外域駢三接每教手頒賜¶
一時或有面詢宣(每嵗上元日例於御園之正大光明/殿賜宴外藩䝉古並回部及各國陪)¶
(臣等每掄召至御座前手賜觴酒或偶詢其部衆年景/情形凡䝉古回部語皆所素習不藉舌人相傳惟今嵗)¶
(新來廓爾喀使/臣則須重譯耳)御園燈火非誇富屬國觀瞻合答䖍雖¶
<pb:KR4f0005_WYG_470-1b>¶
是假山猶積素優膏希霈又殷然¶
　　題涵雅齋¶
書屋四宜側(安瀾園内四宜書/屋之側即為是齋)有齋涵雅稱忩明滿留¶
日池浄半餘氷最合讀書好底誇似畫能近教協律吕¶
(近年閲朱載堉樂律全書其樂譜内填註工尺等字而/不注五音又將烝民思文諸詩譜以豆葉黄等曲牌名)¶
(尤為俚俗既訂其謬誤復勑定詩經全部樂譜駢注五/音俾人人知今樂之五六工尺上等字即古樂之宫商)¶
(角徵羽用彰援/俗入雅之意)納景總堪徵¶
　　新賞室¶
<pb:KR4f0005_WYG_470-2a>¶
融和雖意露陶冶未形呈可識貞元運莫非天地情梅¶
心擕臘馥柳眼望春明小坐憑新賞不孤斯室名¶
　　知過堂口號二首一韻¶
知過後曽剏作罷葺前修舊不能無(此堂就慎修思永/殿後之室名之即)¶
(泐向所著知過論於壁近年並無剏修工作然舊有工/程不能不隨時修葺以復舊觀每對此論仍引以為愧)¶
是為過抑非過也每坐堂増慚愧吾¶
有其成那能無壊無有幻中有幻無輸與書堂弗生見¶
兩章多事笑吟吾¶
<pb:KR4f0005_WYG_470-2b>¶
　　履吉齋有㑹¶
齋額卦之履元吉在上九易道所包廣亦在人自取履¶
上即乾上五爻厯以久進退不失正考祥慶大有其騐¶
四年間¶
昊恩能若否¶
　　貯清書屋口號¶
書屋由來稱貯清謂無些子俗塵縈設如以小喻其大¶
方寸之中八表呈¶
<pb:KR4f0005_WYG_470-3a>¶
　　題敦素堂¶
商也啟言詩素契為學始詩詎非綺言在知先後己綺¶
合後以華素宜先近理而理要在敦是我名堂㫖堂前¶
氷影呈害不視乎此¶
　　澄虚榭¶
水澄榭之虚氷澄榭之實今朝榭所憑虚實箇中得瀛¶
海面前呈半凍半融釋虚實合撰佳而總澄為極對之¶
以一心於何覔形色¶
<pb:KR4f0005_WYG_470-3b>¶
　　倬雲樓寄意¶
齊雲王氏記曽提(齊雲樓見王禹偁黄岡竹樓記樓在/蘇州府丁丑南巡雜詠吳下古蹟曽)¶
(有/詩)是倬無心用擬題(御園中諸題率皆/用内廷翰林所擬)厯久已忘如忽¶
耳即今偶見乃夔兮白詩晚寄瀟而灑周雅旱同咨與¶
齎此際初春胥異彼聊因七字寓閒躋¶
　　理性居有㑹¶
天命之謂性子思述仲尼(朱子中庸集傳第一章下云/子思述所傳之意以立言又)¶
(云其下十章雜引孔子之言以明之蓋以其下十章冠/以仲尼曰子曰而此章獨無然既云述所傳則非傳孔)¶
<pb:KR4f0005_WYG_470-4a>¶
(子之言/而何)道實備乎已其理更借誰朱傳謂下章乃引夫¶
子辭吾謂失精覈冠履似倒施¶
　　上元前日近支家宴得句¶
近支例以節前宴耄弗見兄惟見昆(近支皆今在皇祖/孫曽輩    坐者)¶
(惟諴郡王為予幼弟並無一兄矣按爾雅釋言昆後也/昆命元龜垂裕後昆可知昆乃弟之稱朱子解謂他人)¶
(昆為兄蓋泥於前二章謂父謂母之意遂曰謂/兄實過於拘墟耳不知謂弟非近之之意乎)既喜彬¶
彬更濟濟于時語語復言言笙歌晝用宣行葦(是宴用/篤宗親)¶
(之誼但卜畫而不卜夜厯來如此至嚮晚命御前大臣/等率外藩及各國陪臣觀燈火則又以示柔逺之道耳)¶
<pb:KR4f0005_WYG_470-4b>¶
燈火夕當示外藩載錫欣看十齡壯心希六嵗抱來孫¶
　　題和闐玉周亞尊¶
良質和闐命琢磨堪嫌俗様巧祛他西清古鑑式教肖¶
周代亞尊傳不訛却笑可珍因厚薄底須有響羡環珂¶
無過一閱付髙閣自哂此非癡則何¶
　　題李公麟畫郭子儀單騎見虜圖¶
涇陽不肯守孤城單騎權為見虜行扣馬力違郭晞諫¶
步莎手任葛羅擎吐蕃回紇心咸服元振朝恩妒那傾¶
<pb:KR4f0005_WYG_470-5a>¶
寫像公麟肖神表一言以蔽曰誠明¶
　　上元鐙詞¶
羲卦吟成四十章(自戊申年始上元鐙詞八章每章嵌/一卦名計至乙卯年六十四卦適全)¶
(上年壬子吟至解卦/已得四十之數矣)所餘次第答時慶禮輝三五未可¶
損其道由來煥大光¶
放鐙甫過下舂合弗肯耽看入夜時長此安窮有何益¶
每當樂處必厪思¶
有司静待御音宣一㸃飛星萬燭燃健說决和神且速¶
<pb:KR4f0005_WYG_470-5b>¶
恰如夬彖所云詮¶
行慶情殷聨内外無過不及用其中遵經述史漢典在¶
品物成章姤義同¶
漢典曽聞稱太乙耕祈黍稲織桑麻雖云切寓勤民計¶
萃盛應虞踵事華¶
東郊初夕一輪升幾(平/聲)望惟冲體示應(今年憲書正月/十六日方值望)¶
可識人間無爽度蓂開十五有明徵¶
廓喀(平/聲)不待困而降(福康安等征勦廓爾喀自濟嚨進/兵七戰七捷廓爾喀望風膽落不)¶
<pb:KR4f0005_WYG_470-6a>¶
(待兵困其陽布城業已再四乞恩/念其誠心歸順因即加恩允降)西覲陪臣列以雙髙¶
麗暹東土扈北桂交使復羾南江¶
城闉不夜古今同霄月衢燈光徹通萬井熈和上元景¶
四朝休養百年功¶
　　節後一日罷宴及觀燈火作(是日值/月食)¶
薦紳藩服共茵聨翼節傳柑例有沿(每嵗是日小宴廷/臣晚間仍令外藩)¶
(䝉古回部及各國使臣於山髙/水長與觀火戯亦相沿舊例也)玉魄却逢遮地影氷輪¶
未可謂時遷(是日月食在卯刻雖節宴燈火時久已復/圓然究弗安於心且新正錫宴頻蕃偶停)¶
<pb:KR4f0005_WYG_470-6b>¶
(是宴亦無/闗𦂳要耳)春秋弗記雖存帙卿士惟省(平聲出左/傳杜預注)合罷¶
筵七字不妨聊紀景伊予凖酌亦應傳¶
畿南山左昨嵗旱念切徹懸實曰宜縱是賑蠲不餘力¶
那能溝壑便忘思承筐行爵姑且置掞筆攄箋尚可為¶
咨爾進規休頌者老來多懼合胥知¶
　　題文源閣¶
罷宴兼停燈火繁(月食禮宜罷宴而連日節宴燈火/頻繁今日偶停轉得清閒之趣)消¶
煩小憩合文源得閒於是惬清思不見何當信諛言(宋/神)¶
<pb:KR4f0005_WYG_470-7a>¶
(宗時司天奏四月朔日當食神宗自三月即避殿減膳/降天下罪囚一等至是日雲隂不見食王安石等進賀)¶
(以為聖徳所感云云向批通鑑輯覽蓋曽鄙其貢諛此/次月食卯初一刻六分初虧辰正初刻一分復圓至卯)¶
(正一刻十四分月已入地平即/不見食此亦可以諛詞稱賀乎)春夏秋冬羅四庫魯魚¶
亥豕覈三畨(四庫全書原設之分校總校等若果當日/盡心校對何至錯誤連篇累牘丁未夏駐)¶
(蹕山莊偶閱文津閣書見其錯誤甚多即命皇子及扈/從諸臣先加校閱並令在京之皇子大臣𣲖大小臣工)¶
(二百餘員詳校文淵文源二閣之書次年令原充總纂/尚書紀昀率同從前疎漏之總校分校以次逓校文津)¶
(文溯二閣之書前年又因看出錯誤罰令紀昀等將四/閣書重加校對前後蓋已校覈三次可謂不遺餘力在)¶
(諸臣先後優叙罰令重校亦無可置/喙稱屈而四閣之書庶可稱善本矣)雖然程督弗遺力¶
<pb:KR4f0005_WYG_470-7b>¶
掃盡塵寧免尚存¶
　　趣亭¶
閣峙文源厯久時小亭對面翼嶔嵜羡他飽飫詩書趣¶
恒以無言自領之¶
　　月臺¶
假山髙下疊峰嵕左首平臺正向東却以園西宴燈火¶
(御園之西為山髙水長每/年上元節於此陳火戯)孤他佳句米南宫¶
　　蔵宻樓得句¶
<pb:KR4f0005_WYG_470-8a>¶
委宛得層居遂以蔵宻名斯雖述易言而吾更有評潛¶
脩貴洗心明揚要通情大公而順應夫豈獨善能吉凶¶
同民患繼言理實明¶
　　静娛書屋¶
書屋曰静娛娛豈由書屋静亦弗在外有娛即鄰欲人¶
生具天性朱子語真淑(朱子詩經集傳序云人生而静/天之性也感於物而動性之欲)¶
(也/)題額似緒言黙㑹養清福¶
　　題獅子林十六景¶
<pb:KR4f0005_WYG_470-8b>¶
獅林本是金閶景數典元明訂始全(倪瓉有獅子林圖/世遂傳為雲林別)¶
(業而實非也瓉圖舊蔵石渠寳笈其自識有如海因公/宜寶之云云及後得徐賁為如海作獅林十二景幀閱)¶
(陸深䟦始知為僧維則所居如海乃其三輩弟子也又/陸䟦詳姚廣孝輔永樂成功後見其師於獅子林事考)¶
(訂沿流始/為詳偹)春孟餘閒來一豫題詞瞥眼又三年¶
　　　右獅子林¶
月様横橋截水中喻形或又謂之虹一從名象世間起¶
似此躗言那可窮¶
　　　右虹橋¶
<pb:KR4f0005_WYG_470-9a>¶
世事有真必有假真恒鮮矣假恒多沿流如是奚底止¶
豈獨山哉奈若何¶
　　　右假山¶
春物由來未冶昌雅堪静觀(去/聲)不須忙憑忩却欲問其¶
趣堂納景乎景納堂¶
　　　右納景堂¶
層閣臨溪閟且清每觀真蹟一怡情(倪瓉清閟閣多蓄/古書畫是閣即選)¶
(瓉真蹟六種蔵/之以存其意)江南塞北紛呈矣(避暑山莊清舒山館/南亦復度地規倣名)¶
<pb:KR4f0005_WYG_470-9b>¶
(曰文園獅子林雖皆數典倪迂而塞苑山水天/然景致尤佳轉覺雲林所圖畫未足副名耳)欲笑雲¶
林未擅名¶
　　　右清閟閣¶
水裔横橋步屧過架藤其上綴婆娑葉猶未吐花真逺¶
騁目虛懐杜句哦(杜甫詩露/裛思藤架)¶
　　　右藤架¶
巉巖有路亦堪升曲棧稜途疊幾層濟勝自强寧在此¶
髙年一顧不攀登¶
<pb:KR4f0005_WYG_470-10a>¶
　　　右磴道¶
特立峯巔一蓋披峭寒颯景曉春時暫憑迴顧孤亭語¶
四季峯姿爾占宜¶
　　　右占峯亭¶
春景未酣清則是書齋向暖淑誠宜兩言漫擬尋常額¶
西苑分明¶
聖典垂(瀛臺淑清院乃仍其皇祖/御筆也是齋敬    義)¶
　　　右清淑齋¶
<pb:KR4f0005_WYG_470-10b>¶
綴景園中無不有香幢略寫梵家風設云佛合忘憂喜¶
我則憂民未肯同¶
　　　右小香幢¶
四庫五車紛萬巻一言以蔽要探真齠齡佔畢兹耄耋¶
真尚未探愧每頻¶
　　　右探真書屋¶
樓忩景納四時多春合言春值始和試看稜間度曦影¶
刹那弗住肯延俄¶
<pb:KR4f0005_WYG_470-11a>¶
　　　右延景樓¶
魚陟猶艱盼浪浮春遲半凍舫仍收(今嵗立春雖過然/正月中旬解凍纔)¶
(半予又素惡其打氷獻勤/背隂處尚不能行舟也)興來欲笑襄陽老畫裏將何¶
作卧遊¶
　　　右畫舫¶
室名數典自盤山(盤山亦有/雲林石室)石態雲容相對閒却似老¶
迂為首肯雅宜號永住斯間¶
　　　右雲林石室¶
<pb:KR4f0005_WYG_470-11b>¶
池波碧尚凍為阻林碧亦遲春未昌仿彿虛軒曰何礙¶
横之義具兩應忘¶
　　　右横碧軒¶
甕墻隔水可稱門來往氷床此溯源今日却因生别解¶
合其顛倒鄭家言(漢書鄭崇言臣門/如市臣心如水)¶
　　　右水門¶
　　題曠然堂¶
溪堂枕碧漪明照暎檐楣長(去/聲)物本無矣虚懐自有之¶
<pb:KR4f0005_WYG_470-12a>¶
風輕紈弗起月浄鑑恒披絜矩於何是施乎政允宜(曠/然)¶
(即廓然而/大公也)¶
　　直𨽻總督梁肯堂山東巡撫吉慶各報得雪詩以¶
　　　誌事¶
畿南山左各謄章為澤縱微究始祥(梁肯堂奏正月十/二三等日正定等)¶
(府州屬之賛皇等州縣得雪二三寸不等其磁州得雪/五寸尤為優渥吉慶奏山東省城正月十三日自子至)¶
(寅得雪除融化外積厚一寸并據長清禹城泰安肥城/平隂東阿東平茌平等八州縣報同日得雪一二三寸)¶
(不等該二省上年冬雪頗優兹又各得雪澤/雖未為普霑渥澤而春膏所被亦叶農祥)偏縣州雖¶
<pb:KR4f0005_WYG_470-12b>¶
非普省寸三二亦利農塲昨冬可恃深盈尺半月已教¶
望以長邇日每隂旋(去/聲)開霽恐如去嵗惕無遑(前嵗冬/雪未能)¶
(優足上年正月内得雪三次又皆小寖尋盼澤竟至愆/期去冬之雪盈尺有餘刻下麥田雖潤固不若去春望)¶
(澤之亟然新正已過半月復切/厪念恐如昨春之日引月長耳)¶
　　詠周父乙手執戈觶口號¶
　　是器久圖西清古鑑置博古閣中幾暇偶撫玩之¶
　　遂成口號¶
名留父乙觶傳今手執戈銘篆可尋㫖酒因思大禹戒¶
<pb:KR4f0005_WYG_470-13a>¶
較於饕餮義猶深¶
　　題俞舜臣多黍久安圖¶
黍熟三秋粒下垂鵪來九旅啄争之展觀詎在玩生動¶
義喻久安厪慎思¶
　　節後含經堂¶
節後復臨兹光隂速弗遲雖稱三白渥(去嵗冬至月下/旬連朝得雪深)¶
(至逾尺雖符陶朱公書臘前三白/之占而踰月未雪又切懸望矣)又切一時思庭柳已¶
含意盆梅豈礙姿軒忩如昨嵗望雪亦如之¶
<pb:KR4f0005_WYG_470-13b>¶
　　題益思堂¶
思存心以内詎由物之外斯堂曰益思似藉景所㑹試¶
想耳目食心官必有頼然而貴乎正克己要為最柳緑¶
與花紅小哉躭則害設必取相資架束詩書在¶
　　接葉亭口號¶
春稚由來葉未施接亭突兀祗寒枝却看駒影階前過¶
瞥眼濃隂㑹有時¶
　　納翠軒¶
<pb:KR4f0005_WYG_470-14a>¶
文軒疎且敞佳景納無遺然值春方孟千林翠未披顧¶
名似畧孤其副亦有時因而生别㑹趣佳在先期及至¶
當目前熟見復何竒寄語欲速人諸宜絜矩思¶
　　玉蘭堂¶
昨嵗西巡空過期新年春稚畧須時譬如君子含芳徳¶
未易與人輕見之¶
　　藴真齋有㑹¶
虚齋祗空空夫何真可藴即便有所設物也無知允然¶
<pb:KR4f0005_WYG_470-14b>¶
則兩字題或類躗騁吻繼思譬方寸萬物備一本一真¶
莫不真納物誠無盡人即齋之心是藴廓且敏斯實真¶
非假五字識其凖¶
　　恒春圃¶
曲折疎籬有路通却遲柳緑與花紅於何識得恒春意¶
善長(上/聲)乾元方寸中¶
　　深寧堂得句¶
有石迎門峻有篁䕶徑玲來恒延步逺憩每致情停几¶
<pb:KR4f0005_WYG_470-15a>¶
對忩櫺浄架披書簡青適當萬幾暇深處意同寧¶
　　夏隠亭戯題¶
一亭四面繞林枝常見惟應隠夏時設以風流人比擬¶
是誠靈寳賈希之¶
　　安南國王阮光平故詩以賜誄¶
外邦例以遣陪臣展覲從無至已身納欵㝡嘉來玉闕¶
懐疑堪笑代金人(安南在元明時如陳日烜莫登庸黎/維潭等俱以懐疑不敢親身入覲皆)¶
(進代身金人蓋中朝威信既不能畏服其心徒貽黷貨/之譏最堪鄙笑若阮光平親至山莊瞻覲愛戴之情不)¶
<pb:KR4f0005_WYG_470-15b>¶
(啻家人父子為史牒所未有朕/之禮遇亦不忍不加優異耳)秋中尚憶衣冠肅(阮光/平在)¶
(山莊懇賜天朝衣冠因於筵宴之日賜紅實石頂三眼/翎冠金黄色蟒袍四團龍褂並諭以回國後仍應用該)¶
(國衣冠恩義/可為兼至)膝下誠如父子親七字不能罷哀述憐其¶
忠悃出衷真¶
　　山東巡撫吉慶河南巡撫穆和藺各報得雪詩以¶
　　　誌事¶
齊疆續報其別府(吉慶昨奏山東省城暨長清等八州/縣於正月十三日各得春雪兹又續)¶
(奏泰安東昌兖州沂州曹州五府濟寧臨清二直𨽻州/所屬之新泰等四十一州縣均於十二三等日先後得)¶
<pb:KR4f0005_WYG_470-16a>¶
(雪二三四/五寸不等)豫省亦陳兹始祥(穆和藺亦奏河南省城於/本月十二日酉刻至十三)¶
(日戌刻得雪除融化入土三寸仍積厚三寸並據開封/歸徳彰徳衛輝懐慶河南各府通屬暨南陽府屬之南)¶
(陽等六州縣汝寧府屬之汝陽等五縣陳州府屬之淮/寧等五縣許州塈通屬汝州屬之寶豐陕州暨所屬之)¶
(盧氏光州屬之固始各㕔州縣先後禀/報同時得雪自二三寸至六七寸不等)都值新年幸園¶
日(皆正月十/三幸園日)却慙厪望惕情惶(是日此處/隂而未雪)雖當月朗燈¶
明燦祇盼雲同雪渥忙左近縱逢澤微霈(同日又據貝/子𢎞謙暨馬)¶
(蘭鎮總兵愛星阿等奏該處本月十九日夜間得雪三/寸餘又天津鎮總兵蘇寧阿奏查看河道十九日行至)¶
(静海縣夜間得雪三寸雖俱未優渥然已/䝉霈澤惟此間尚未得春膏殊切盼望耳)獨斯尚靳益¶
<pb:KR4f0005_WYG_470-16b>¶
徬徨¶
　　夜雨(正月廿/五日)¶
近每隂旋霽忽聞雨五更孟春逢訝鮮望雪念酬怦惜¶
祇成分寸看隨放曉晴澤乎可弗記繼霈盼仍縈¶
五日前雲作未霏誠惜哉巡漕御史處馳驛奏章來(今/日)¶
(巡視東漕御史閻泰和奏十九日行抵嶧縣該/處得雨約計入土有二三寸於麥苖大有禆益)雖曰二¶
三寸亦資麰麥培拈毫籌近逺慰惜兩情催¶
　　節後萬夀山曠觀齋作¶
<pb:KR4f0005_WYG_470-17a>¶
曠觀千古上則已有惇史曠觀四海遥實亦無邊鄙曰¶
此山水間信乎其小矣然則所觀何曰在人與已觀人¶
念民窮觀已省私起是故偶臨齋率生慙愧耳¶
　　澹寧堂¶
澹則言乎水寧應寓在山斯堂兼兩勝是日憩餘閒設¶
曰知仁樂亦惟方寸間¶
賜居緬¶
祖徳(暢春園内有澹寜居昔年弗忘皇祖/曽賜予居之兹以名是堂    舊也)何處弗心闗¶
<pb:KR4f0005_WYG_470-17b>¶
　　花承閣¶
春意初融未冶怡女夷享帚故為遲層欄俯視白駒隙¶
承砌紅消㑹有時¶
　　水周堂¶
春水初生際溪堂小憩時曰周無不足以義有餘思三¶
府昨年旱(去嵗河間天津保定三府以夏間缺雨秋禾/被旱雖當即發帑截漕優加賑恤新春又復)¶
(加恩展賑然能否一/無失所仍為厪念)萬民此日飢雖頒加賑㫖可得一¶
無遺¶
<pb:KR4f0005_WYG_470-18a>¶
　　題愛山樓¶
有念能無愛與憎其間雅合擇相應佩蘭惡(去/聲)臭當獨¶
慎樂水好山各具徵舉一於斯二堪識春和恰值景偏¶
勝已怡可忘吾民窘例賑早教兩月増¶
　　搆虚軒¶
崇嶺降且止別岡勢復擡北瞻極空濶南眺聳崔嵬(是/軒)¶
(在萬夀山北/别一峯頂)漫惜三春逺應知萬景該興言何以搆原¶
是自虚來¶
<pb:KR4f0005_WYG_470-18b>¶
　　題雲繪軒¶
春繪欣(謂將/作雨)而夏繪愁(恐其/為霖)蔚英出岫自悠悠在雲無¶
意為聚散於我有心殊喜憂安得興(平/聲)消總如願可知¶
期望率難酬即昨夜雨曉而霽復増望澤因田疇三年¶
屈指將歸政近矣其時兩罷不(謂春時望雨/夏月愁霖)¶
　　集古玉印百庋檀匣因作歌¶
禁中古印集所有數(去/聲)得其百胥瓊玖鼻腹窠紐燦紛¶
陳覈之印譜皆合偶小璽私章各具名忠惟蘇武傳應¶
<pb:KR4f0005_WYG_470-19a>¶
首吉語例以兆佳祥言夀言昌各臻九彚玉銅牙曽每¶
為(内府舊貯秦漢玉印一十有六曽系以詩及明賢牙/章一百六十二方丙寅年曽匣弆之並為長歌丁未)¶
(又將古銅章二百四十四方分為仁/義禮智信五部弆以匣亦曽題什)兹之集玉同享帚¶
雖云好(去/聲)古薌文房旅獒玩物或違否¶
　　宋人寒林樓觀圖¶
層疊樓臺惨澹林髙低一例積瑶琳富家置酒暖烘座¶
赴客騎驄雪灑襟勞逸眼前如説偈精神筆外自標吟¶
李成品格猶北宋疎宕漫從四氏尋(謂元四/大家)¶
<pb:KR4f0005_WYG_470-19b>¶
　　湖北巡撫福寧奏報得雪詩以誌慰¶
昨冬渥被雪盈尺未免心懐汜勝欣自悔不當一念肆¶
却教佳信逺方聞(此間冬雪固優而春膏近毎深厪念/日前雖據保定山東河南等處各報)¶
(得雪今福寧又奏湖北省城於新正初二又得雪除融/化外復積厚四寸並據各屬禀報同日均霑極為優渥)¶
(是逺方雖已慰懐/近地仍為顒望)憂惟先則誠然耳樂以後斯豈易云¶
遥幸楚民獲綏屢益深戒滿勵乾勤¶
　　翠照軒口號¶
翠未鋪林誰作照髙軒今日似孤名却看階下喬松在¶
<pb:KR4f0005_WYG_470-20a>¶
豈不蒼然獨老成¶
　　静虚齋¶
齋不期其虚人自合斯静一二二而一每致意為永檀¶
架芸縹緗繙閱宜何等濓溪太極圖因心宿所領知而¶
行實難憬然發深省¶
　　景暉樓¶
冬景過寒夏景烈惟欣春景靄和暉安堯温舜有如此¶
四表三苖無不歸¶
<pb:KR4f0005_WYG_470-20b>¶
　　山東布政使江蘭巡漕御史閻泰和各報得雨詩¶
　　　以誌慰¶
雨雪闗農務衆知我念勤凡當逢澤霈無不達宸聞巡¶
界齊河報(江蘭奏前赴茌平髙唐等處查辦恩賞口糧/二十三日行至齊河地方得雨寸餘並差查)¶
(附近省城各屬/亦幸一律均霑)視漕嶧縣欣(閻泰和奏前赴臺莊迎催/南糧十九日行抵嶧縣地)¶
(方得雨入土/約計二三寸)詳查俟撫奏(江蘭並奏現在雲氣濃厚雨/勢廣逺俟查報齊全詳請撫)¶
(臣彚奏等語東省頻沐春膏麥/田倍當長發覽奏深為欣慶)額手慶春耘¶
　　徳勝門外作(正月二/十九日)¶
<pb:KR4f0005_WYG_470-21a>¶
祭¶
社經筵胥正務節過(平/聲)例事禁中還懐柔莫若勝惟徳¶
讌愷應教歸以閒途有塵揚厭而度田無雪積望為艱¶
因循恐至去年况(昨年正月亦望雪正殷今日見道旁/麥田積雪既消尚未得及時甘膏迴)¶
(憶去春望雪以至望雨恐又因/循以至如彼實已切惕息矣)盈尺臘前慚憶間¶
　　山西巡撫蔣兆奎報新正得雪之作¶
新正初赴御園時得雪尤佳已切期誰識其朝晋之省¶
甫過中節(雨水為/正月中)澤為滋(蔣兆奎奏山右新正初六日/省北之大同寧武所屬州縣)¶
<pb:KR4f0005_WYG_470-21b>¶
(得雪二三寸不等太原省城繼於十二日宻雪竟日除/消融入土外積厚尚三寸有餘并據太原府屬及平陽)¶
(潞安汾州澤州蒲州各府遼州沁州解州絳州霍州隰/州忻州代州平定各州所屬州縣先後禀報十二三等)¶
(日得雪自三四寸至六七寸不等不特省南已種宿麥/愈資發生而太原及省東北各府州屬播種春麥之處)¶
(翻犁伂種俱/屬大有禆益)雖然彼此皆吾土却以近遥厪我思日引¶
月長移望雨(此間廿五日夜得微雨不過及寸雖於麥/田不無禆補然日内究得繼霈優澤為慰)¶
(耳/)雲乎每問夜何其¶
　　安徽巡撫朱珪奏報得雨詩以誌慰¶
新正中澣北方雪却似江南春雨佳兩界寒暄殊若此¶
<pb:KR4f0005_WYG_470-22a>¶
一心較量總無涯近聞齊魯先䝉澤(昨據山東藩司江/蘭巡漕御史閻泰)¶
(和各奏齊河嶧縣等/處均已得有雨澤)誰識歙徽亦與皆(兹又據朱珪奏/正月初六七十)¶
(三四等日安徽省城得雨入土深透/二麥菜蔬暢茂青蔥民情極為歡豫)獨是近畿盼優被¶
齋居那得刻舒懐¶
　　題漢億年無疆瓦歌用前嵗題漢未央宫瓦歌韻¶
前嵗偶題未央瓦古物沕穆見曽未因之質以西清硯¶
歐譜米論詳悉識(前嵗得一漢未央宫瓦其形製半錯/䋲紋半是平面外若麤笨撫仍細潤)¶
(並無鄼侯之名蓋未央宫瓦以億萬計原不必盡鐫監/工者之名也乃定為未央真瓦並系以歌因憶歐陽修)¶
<pb:KR4f0005_WYG_470-22b>¶
(硯譜言古瓦少真米芾亦云相州土人自製陶硯在銅/雀上是宋以前已有偽為者而内府舊藏有漢未央瓦)¶
(硯三亦半疑其非真矣兹復得一瓦形製與前年所得/無二惟彼瓦當所刻云未央長生四字此瓦刻億年無)¶
(疆四字或係别一宫殿之瓦而/其同為一時所製則無疑義)兹器復瓦而非硯竒(讀/為)¶
(基/)偶物理聨前二半䋲紋及半平面厚薄長短一例是¶
(叶/)圓頭所刻乃各殊舊者未央長生記新者刻億年無¶
疆小篆至今存四字撫不留手冺鑿痕於簡勁中具精¶
細晉宋贋製夫豈能清賞憬然餘惕意為君所好(去/聲)可¶
弗慎視此不脛詎美事¶
<pb:KR4f0005_WYG_470-23a>¶
　　總河李奉翰等奏報南糧首幫入山東境詩以誌¶
　　　事¶
乙巳以來漕多脫(乙巳年以河南安徽等省被旱洪澤/湖水較少清口微弱不能抵黄致有)¶
(停沙又以微山湖水收蓄不及舊誌亦致不能濟運頻/年有截漕守凍情事因再三申諭南北河臣妥為辦理)¶
(節次命管幹珍和琳分投督令疏通淺阻又令明興馳/徃山東將支幹各河一律疏濬於是微山湖水收逾定)¶
(誌南北運河始得通暢自己酉以後全漕率於中秋前/抵通而回空船隻方能不悞冬兊冬開舊制事在人為)¶
(理固/不爽)督催疏濬每厪吾近年幸覺如期到昨嵗復勞速¶
運呼(惟上年又因直𨽻景州一帶春夏之間雨澤缺少/運河淺阻致二進三進幫船過天津闗有脫幫十)¶
<pb:KR4f0005_WYG_470-23b>¶
(七日及三十餘日者此固未可因循復啟疎懈之漸然/亦實因水淺所致且幸而催運遄連已扵六月廿九日)¶
(起卸完竣計至秋初迴空之船/可抵水次是尚與近嵗無殊耳)江廣開行已攬牘(近據/陳淮)¶
(奏江西贛州首幫漕船於上年十二月初一日間行其/吉安廣信等十三幫均於初三日起至二十二日全數)¶
(開行上年正月姚棻奏江西各幫於十二月二十五日/全數開行較從前已趕早一月而上年又早二日矣又)¶
(據福寧奏湖北漕船於十二月十二三等日開行姜晟/奏湖南漕船於十二月初五日開行至十六日全幫已)¶
(掃數/出境)淮齊逓進此登途(至南糧漕船據李奉翰等奏頭/進首幫及淮安衛頭幫三十四)¶
(隻於正月二十五日入山東黄林莊境隨後之火河前/揚州二三等幫亦即銜尾前進其東豫二省漕船據吉)¶
(慶奏於正月初二三等日開行至二十四日亦全數趲/出徳州境是今嵗漕運既不悞開兊舊制將來抵通之)¶
<pb:KR4f0005_WYG_470-24a>¶
(期自當/益早)毫釐失致千里謬可曰不親細事乎¶
　　詠古玉掆頭缾(有序/)¶
　　呼此缾為輞頭者不知起於何時内府㝡多不可¶
　　屈指數今查輞字不載字典類其韻蓋掆字之訛¶
　　字典音岡去聲亦作平聲又字林稱捎與掆皆舁¶
　　也蓋古時舁輅輦或以此飾竿頭其無底而通亦¶
　　一證也今定為掆頭舊訛為輞者亦不必更易¶
掆頭本舁器(晉書輿服志有&KR0008;鼔唐書儀衛志有掆鼔/繹史載歸蔵書云黄帝克蚩尤作棡鼔曲)¶
<pb:KR4f0005_WYG_470-24b>¶
(之制蓋&KR0008;掆棡三字同音岡而三書各訛寫記載之舛/可知然總不出舁鼔以行今祭祀導引之樂二人舁鼔)¶
(以合奏衆樂/亦其一證)以穿木無底後人用為缾作膽置其裏(後/人)¶
(稱為掆頭缾則不得不作有底之銅膽器置其中以盛/水育花是器中之銅膽缾青緑暈身蓋已閲千年矣)¶
閱質即穆神撫文不留指銅膽已千年掆更不知幾¶
　¶
　¶
　¶
御製詩五集巻七十八¶
