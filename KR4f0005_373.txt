# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:18.582771
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷九十五
<pb:KR4f0005_WYG_373-1a>¶
欽定四庫全書¶
御製詩四集巻九十五¶
　古今體九十七首(癸夘三/)¶
　　題文源閣¶
文淵昨嵗慶筵行文溯因巡亦促成(昨嵗四庫全書第/一分完竣適春仲)¶
(經筵禮成於文淵閣錫宴賞賚有差以落其成其二分/書照式謄寫易於蕆事因命館臣上𦂳督辦送至盛京)¶
(文溯閣度藏亦於今春告竣至三分書應弆此/文源閣者又可接續繕辦明春想亦可蕆事)擬可明¶
年束閣蕆況當熟路駕車輕謄書存目區分核側語艷¶
<pb:KR4f0005_WYG_373-1b>¶
詞擯斥并慚我萬㡬鮮餘暇亦安能此日研精¶
　　趣亭¶
對閣孤亭棲碧螺流泉澗底進盈科流時弗凍渟時凍¶
此趣天然可㑹麽¶
　　月臺¶
效米襄陽作月臺石欄方坻駕崔嵬即今海湧上元月¶
笑我何曾一陟來¶
　　懷新館¶
<pb:KR4f0005_WYG_373-2a>¶
春徳在發生春物胥應時色色與形形不識還不知青¶
帝撫順則煦嫗羣雍滋新亦非有為懷亦本無私是謂¶
一大公易理詮庖羲¶
　　澄虚榭¶
水榭額澄虚斯實臨水意今來湖尚冰副名覺略未然¶
水在冰下其虚固一致惟因結而凝則以視有異㤀視¶
觀其初澄虚妙乃契¶
　　抑齋口號¶
<pb:KR4f0005_WYG_373-2b>¶
伯玉使人於孔子嘉其改過未能乎抑之六十餘年者¶
(予名此齋盖/六十餘年矣)試問學臻抑也無¶
　　適性居¶
䝉莊曾有言不自適其適而此曰適性寜弗相選逆性¶
者情之正情者性之習適性還其初七情自無辟火豈¶
能無烟陸機語有隙¶
　　鶴來軒口號¶
園丞妥貼種盆梅舉首軒名曰鶴來驀爾設逢林處士¶
<pb:KR4f0005_WYG_373-3a>¶
應嗤何用此重儓¶
　　如園¶
一如莫不如園門西向開有水亦清泠有山亦崔嵬罨¶
牕者是栁植盆者是梅色色形形中如是無言該所以¶
釋迦老得號曰如來¶
　　題敦素堂¶
溪堂一片素光鋪恰合冰心在玉壺返樸還淳曾著句¶
躬行試問可能無¶
<pb:KR4f0005_WYG_373-3b>¶
　　題王翬雪江圖¶
辛丑暮春初得此促成七字吟大㫖適當幾暇重展觀¶
正值六花頻紛委元氣旁礴雪淋漓即境即圖渾一理¶
巃嵸玉嶺落銀瀑曲徑從中入林裏林開山逺忽豁然驢¶
背誰家尋句子並江巖聳倚髙樓暎以讀書或車氏冷¶
烟寒樹忽隠現又見琳宫雲外峙枯枝峭壁各盡態江¶
復環流溪閣迤閣中可望隔溪路路上旅人寒戰齒飛¶
泉弗凍羃長松招提白足遊笻屐(叶/)峯迴路轉境愈深¶
<pb:KR4f0005_WYG_373-4a>¶
冒霧髙飛鴉陣起崖寛波濶眺無際復下逺㠶來玉&KR2338;¶
别開生面殊趙黻一例長江圖萬里(石渠寶笈舊藏趙/黻江山萬里圖所)¶
(畫乃晴景而此巻所寫則雪景兩巻各極能事/彼以江勝而此以雪勝均得江山萬里之趣)巻屋獨¶
殿小孤亭詩情足補杜子美(見翬自/識語)空前絶後莫形容¶
運神著手嗟何以真是長言之不足舞之蹈之而已耳¶
　　詠和闐玉觀泉圖¶
玉厄曾經闢俗工(邇年玉工多以新様斵器既失古意/且不免俗近詠和闐玉斧珮詩有斯)¶
(亦玉之/厄之句)成圖佼佼見傭中飛流仰眺意不盡欲過石橋¶
<pb:KR4f0005_WYG_373-4b>¶
源更窮¶
　　題木畫屏¶
辭著歸來松菊存底須稚子候於門斯人應厭刀筆吏¶
刀筆翻傳寄傲言¶
　　　右松菊¶
雪虐風饕豈足云横斜節槩簇清芬孤山處士孤吟處¶
側伴安能少此君¶
　　　右梅竹¶
<pb:KR4f0005_WYG_373-5a>¶
　　山西巡撫農起奏報得雪詩以誌慰¶
青齊報到因思豫(昨明興奏報山東於十四五日得雪/因厪念齊豫壤界相近有未識豫郊)¶
(均被否吉音翹/待驛章飛之句)豫未報來晉報來同是節前霑雪澤積¶
成五寸潤麰荄(豫省尚未奏到兹據農起奏晉省於正/月十四日得雪自辰至亥隨落隨化積)¶
(地五寸極為優渥勢甚寛廣民憤歡慶糧價/中平等語當農起之候嘉名適副尤堪欣慰)街衢糧價¶
原平也郊野民情實慶哉農起佳音農起候福星真是¶
副名材¶
　　河南巡撫李世傑奏報得雪¶
<pb:KR4f0005_WYG_373-5b>¶
齊晉連章報豫章今報來到遲因地逺霑早荷¶
天培(李世傑奏報開封等處於正月十三日得雨十四/日巳時雨雪交作至十五日午刻止積雪六七寸)¶
(繽紛霢霂四野均霑該省雨雪比山東/山西較早一日以地逺奏到稍遲耳)雨雪胥為澤麥¶
麰溥潤荄春膏北省遍既慰益欽哉¶
　　題深寜堂¶
詰屈石蹊深乃致蹊深得堂寜以乆㡬巻芸香常插架¶
數朶梅芬亦植缶境既如是心豈殊塵襟洗盡㤀外誘¶
悚然自謂此失言萬民深計誠寜否¶
<pb:KR4f0005_WYG_373-6a>¶
　　含芳書屋¶
偶臨書屋號含芳細玩其辭意允長一洩無遺何足取¶
曰惟有蓄乃稱良草芽花紐侵尋意嫩日輕風淡沈光¶
正是初韶真實景春園分付慢昌昌¶
　　自達軒有警¶
四面軒窗坦蕩披逺觀近睇總相宜忽然有警一問已¶
民隠安能自達之¶
　　題春熈院¶
<pb:KR4f0005_WYG_373-6b>¶
尋春春未熙然自有熙候佳在其醖釀富媪慢騁富千¶
林亦突兀萬芳亦逗遛躍冶詎遲哉㑹當看錯繡更思¶
熈之義有近泰之蔟泰而貴弗驕况我為元后¶
　　得趣書屋口號¶
一年至不過一二至亦曾無坐乆時試問今朝所得趣¶
曰惟春意待於斯¶
　　融緑堂¶
墀陽苔微青簷隂土猶凍緑情實未融首春未臨仲然¶
<pb:KR4f0005_WYG_373-7a>¶
而百昌意已醒元𡨕夢不識與不知色色形形貢造物¶
乃無心夫何有功用¶
　　正月廿九日由泉宗廟進宫之作¶
燈節御園禮畢全還宫祈¶
社舉經筵景龍慢擬月之晦(是月小建廿/九即晦日也)清蹕臨因宗¶
以泉往嵗緬吟七近體(向年新正慶節已過/駕返前園至春仲祭)　　(慈寜/神祈)¶
(安而社經筵還宫率逢此日必先詣終暢春園問前園/    行故乙未詩有行時慶節始而      駕返)¶
　　(恒御宫之句丙申詩有行慶忽看正月過問/安遂以晦辰旋之句撫今追昔感愴倍增)此時¶
<pb:KR4f0005_WYG_373-7b>¶
徒訝六逾年(自丁酉至今/閲六年矣)大西樓外循牆路(牆内即/暢春園)¶
東望不禁意黯然¶
　　挹源書屋自箴¶
凡物必有源泉源固在此泉上搆書屋學源在經史設¶
問出治源非我其誰委其源又在心大公而已耳如云¶
請進之則克己復禮¶
　　曙觀樓¶
樓觀滄海日佳句憶賔王此固非靈隠别墅臨平岡然¶
<pb:KR4f0005_WYG_373-8a>¶
而曙日升一例昕蒼涼林光翻緑波何異瀛海滄靜觀¶
萬物初含照欽宗陽¶
　　愛景庭有感¶
愛景之名推愛日昔因潔治奉¶
慈歡即今此景何由得小立庭除祗鼻酸¶
　　依緑軒¶
書軒曰依緑緑豈在庭柯泉濬廿源富田開十頃多插¶
秧時等待望緑意婆娑陶謂春將及同心先獲麽¶
<pb:KR4f0005_WYG_373-8b>¶
　　敷嘉室¶
善哉生意鼓東華物物含韶淑氣嘉茂對體元繄我事¶
合敷膏澤萬民家¶
　　詠承光殿古栝¶
秀色鎮㕘天團城根據巔有堂聴古籟(承光殿東有堂/曰古籟殿前松)¶
(栝杈枒皆傳/是金時遺植)無幹不真仙影度金元月幻同楊栁烟世¶
臣之謂要喬木亦應然¶
　　朶雲亭¶
<pb:KR4f0005_WYG_373-9a>¶
假山亦自聳嶙峋四柱棲雲蔚且彬如朶恰於瓊島對¶
春隂作雨豈辭頻¶
　　焙茶塢¶
貢茶無不焙成之斯塢名惟假藉斯一盞浮香烹雪水¶
泠泉亭亦似其時¶
　　抱素書屋¶
素為繪事先商也悟禮後懷抱恒託斯萬㡬應(去/聲)其有¶
是寜渠玩景而實修徳藪却非尚虚無斂錫民胥受然¶
<pb:KR4f0005_WYG_373-9b>¶
亦足佳睇玉巘近臨牖¶
　　古柯庭¶
古柯曾閲金元明三朝一瞬供史評菀於春夏枯秋冬¶
巍然老幹不繫情是謂樹中壽者相可呼仙亦可呼僧¶
而我有時立其側毎懷殷鑒心為驚¶
　　韻琴齋¶
石上流泉泉上水闖然欲響嗇然凝撫琴乾闥非虚擬¶
大地山河豈不曾¶
<pb:KR4f0005_WYG_373-10a>¶
　　振芳亭¶
如笠孤亭棲翠寄春風瓊島望中披羣芳躍冶依韋際祗¶
待東皇一振之¶
　　二月朔日作¶
鴻龍運璿璣韶春又臨仲御園慶節旋廿朝駒隙送閙¶
後靜為佳體驗志或縱偶遇政簡日怵然毎自訟戒逸¶
戒苛察並行蘄實用斯即為君難豪釐差敢中大河逮¶
復期懸懷在慎重¶
<pb:KR4f0005_WYG_373-10b>¶
　　題元搨石鼓文¶
己巳搨藏石鼓辭及存真蹟弆珎之(石鼔為千秋法物/自元大徳間移置)¶
(國學大成門世為藝林珎祕己巳嵗曾摹/搨其文弆藏乾清宫並為石鼓歌紀事)訝觀元代趙¶
家印(兹復得元時石本摹搨精工字數亦多冊尾/篆書唐宋詩跋不署欵有趙孟頫諸印記)重讀¶
唐時韓氏詩(篆書詩跋中有唐韓愈/韋應物宋蘇軾諸詩)居上後來寜避誚¶
為雄積健信稱竒收三百又加旬者多四十還餘六兹¶
(乾清宫搨本所存者三百十字兹/本三百五十六字較多四十六字)節化(淳化帖中/夏禹書)智營¶
(丹鉛錄中/岣嶁碑)二以外文乎宣也古惟斯商彞夏鼎方伯仲¶
<pb:KR4f0005_WYG_373-11a>¶
片羽吉光永陸離龍爪雲中幻隠現虯文刼後尚留遺¶
淵明甚解不求處向闢其言用此宜(向嘗以陶淵明讀/書不求甚解之言)¶
(為非屢於詩文中闢之若此鼓㸃畫/音訓紛如聚訟正亦不妨闕疑也)¶
　　精神一律¶
精神自信尚如常筋力微嫌遜昔强雖曰氣之率者志敢¶
圖逸以懈其忙宵衣旰食身逢偶夕惕朝乾心朂長¶
一紀佇將歸政後養餘年或樂時光¶
　按宵衣旰食朝乾夕惕二語古今承用習焉不察余¶
<pb:KR4f0005_WYG_373-11b>¶
　謂宵衣旰食以體諸身者言朝乾夕惕以存諸心者¶
　言敬勤之意則同而内外之功各異且所謂宵衣旰¶
　食者亦偶遇機務繁重是以未曉求衣日昃不遑暇食¶
　耳至尋常寢興飲食自有常度設必毎日中宵即起¶
　過午方食轉致徒勞無益而使文武諸臣僕御衆役¶
　疲於奔走難以為常詩所謂顛倒衣裳究何當於率¶
　作興事之義耶設以為勤政套語則是有名無實益¶
　不可若夫朝乾夕惕則易所謂自强不息書所謂所¶
<pb:KR4f0005_WYG_373-12a>¶
　其無逸凡為人君者當常存欽翼無一念不敬天愛¶
　民無一事不謹小慎微庶乎萬㡬就理不負承天子¶
　民之責余臨御四十八年年逾古稀雖筋力微遜昔¶
　時而精神自信如常猶日孜孜不遑暇逸惟益以此¶
　自朂而已因繹宵旰乾惕之義得什并識¶
　　重題馬逺江山深秀巻¶
浩蕩山川運以神長松皆作老龍鱗訝誰頓置書其遠¶
(是巻川原曠蕩筆墨雄秀為逺真蹟無疑惟巻首署/欵二字墨色尚新筆力苶弱當是後人好事者所為)幸¶
<pb:KR4f0005_WYG_373-12b>¶
未羶薌署曰麟(逺子麟畫不逮父而逺多以已畫題作/麟欵盖欲譽兒也見陳善杭州志此巻)¶
(幸無假借猶/得見逺真面)畫外雅饒古淡意卷中多遇野閒人賜權¶
早復歸天府(巻首鈐順治三年賜大學士宋權印記不/知何年復歸内府已入石渠寶笈書別以)¶
(石渠繼/鑒識之)世事應知底是真¶
　　詠澄泥玉堂硯¶
尼山那出絳州沙誰把澄泥認石差(玉堂澄泥硯一覆山/手作圭式上鐫尼)¶
(精氣四字旁刻銘曰尼山之英融而為硯佑/唘後人維聖克念盖誤以澄泥為尼山石云)設以斯文¶
論精氣萬年佑唘實東家(用硯中/銘語意)¶
<pb:KR4f0005_WYG_373-13a>¶
　　陜西巡撫畢沅報雨詩以誌慰¶
上元前後佈春膏晉鄭齊燕實徧叨雨細雪濃均澤被¶
(謂四/省)雪非雨是更希遭(謂陜/省)優霑甘&KR0584;稱三寸(畢沅奏/報西安)¶
(省城於正月十三日晚霢霂㣲下至夜甘&KR0584;優霑入土/三寸郊外麥田已見新青根苗旺盛定卜豐登等語今)¶
(嵗新春直𨽻山東河南山西四省先後報得雨雪/兹陜省又報得雨尤屬向年希有之事實堪欣慰)深沃¶
新苗利早薅便冀佳音報甘肅祈農於得那辭饕(甘省/近接)¶
(西安亦盼佳/音速至耳)¶
　　春仲經筵¶
<pb:KR4f0005_WYG_373-13b>¶
古稀未肯廢勤學春仲經筵躬必行惟是繹思書兩論¶
却嫌同口頌諸卿臣欽若及民從乂地博厚而天髙明¶
(是日進講中庸悠久所以成物也尚書惟臣欽若惟民/從乂章句余以天地之大亦因至誠無息見之悠久成)¶
(物即夫子一貫之/道詳見經筵御論)一貫都詮悠久義要於不息曰惟誠¶
　　經筵畢文淵閣賜茶復得詩一首¶
層閣文華殿後峩昨春慶宴覺無何具瞻楠架四庫貯¶
且喜芸編三面羅十載春秋成不日極天淵海尚餘波¶
待鈔蕆事遺百一月課督程仍校訛(自癸巳年命館臣/辦理四庫全書分)¶
<pb:KR4f0005_WYG_373-14a>¶
(貯四閣兹文淵閣第一分已於壬寅春裝潢貯關盛京/文溯閣第二分亦於今春陸續賫送藏弆至御園之文)¶
(源閣山莊之文津閣雨分全書惟照本謄鈔於二三年/中亦可峻事至現在編纂未完留待插架之書如)¶
(統皇清開國方畧滿洲源流考平定三逆方畧大清一/  志    皇朝通典通志續通典通志盛京通志宗室)¶
(王公表傳䝉古王公表傳繙繹五經通鑑剛目續編通/鑑輯覽附録改正名字之金元遼史契丹國志明宫史)¶
(明臣奏議職官表河源紀畧蘭州紀畧熱河志日下昨/舊聞考補繪離騒諸書應入四庫全書藏弆四閣者)¶
(嵗勅軍機大臣立以程限兩月/一奏俾得如期早峻用昭美備)¶
　　題宋版郭忠恕佩觹¶
衛風第廿一章句名寓佩&KR3221;解結求小學從來大學本¶
<pb:KR4f0005_WYG_373-14b>¶
今文應溯古文由肆言那戀錢五萬容面偏欣土一抔¶
蟬蜕分明地仙列斯人奚翅畫家流¶
　　詠角畫屏¶
鏤金琢玉厭其奢治角為圖肖畫家無已取其近樸耳¶
柴門佇者容誰耶¶
　　　右柴扉佇客¶
漁人網集碧澄潭葦港傍邊榿樹庵豈以有無計魚利¶
(水至清則無魚澄潭水必清/子美此句不可無是轉語)幾多詩思箇中探¶
<pb:KR4f0005_WYG_373-15a>¶
　　　右葦港觀漁¶
　　題宋人合璧畫冊¶
法述李昭道景傳李調仙於唐稱勁後在宋乃開先外¶
靖内寜日風和春麗天雖然行樂合應亦凛冰淵¶
　　　右郭忠恕宫中行樂¶
不為閒㸃綴惟是具雄渾樹結琳琅藪峰開虎豹門青¶
雲原有路玉筍若無根相國寺中璧空存髙益言¶
　　　右燕文貴竒峯萬木¶
<pb:KR4f0005_WYG_373-15b>¶
望識夏之時風薫氣鬱滋是誰避暑客雅合拾遺詩荷¶
笑披芳錦栁㤀動弱絲原臻畫家美孰曰背而馳(見書/畫譜)¶
(趙士/雷傳)¶
　　　右趙士雷荷亭消暑¶
餞春迎夏侯人静日長時藥已姚紅錦栁將密緑絲遷¶
喬鳥友意入聴耳官宜命僕抱琴至操絃欲譜之¶
　　　右趙千里栁隂待琴¶
報春春也未䇿杖一探來巡徑輕風馥臨溪幾朶開繪¶
<pb:KR4f0005_WYG_373-16a>¶
中真老手花裏是仙材設曰如思訓將軍無畫梅(見圖/畫寳)¶
(鑑/)¶
　　　右李唐䇿杖探梅¶
錢唐本是家畫院受榮誇幀裏傳生貎筆端賦物華文¶
禽占枝獨芳杏拂風斜邇日分南北何心賞鳥花¶
　　　右林椿杏花春鳥¶
界畫中(去/聲)繩墨其先本木工心應薄舊習繪乃得神功¶
冲淡人髙卧寥蕭松聴風求乎規矩外是謂解幽通¶
<pb:KR4f0005_WYG_373-16b>¶
　　　右李嵩松風髙卧¶
弗鞍而有羈牧野草腴滋極望平皋逺曰休神駿宜僕¶
縁近著説(昨嵗作上駟詩用莊子僕縁而拊之不時事/葢僕為僕御縁即因也義訓甚明乃向秀注)¶
(云僕僕然蚉䖟縁馬實屬强/為牽附詳見上駟詩按語)興至重(去/聲)題詞何慮缺銜¶
患拊之非不時¶
　　　右陳居中平皋拊馬¶
　　詠宋端雲龍九九硯¶
石出舊坑六百年堅以為質緻為理墨池容容蔚瑞雲¶
<pb:KR4f0005_WYG_373-17a>¶
隠現驪龍率九子覆手柱亦九十九各各鸜眼活如視¶
作者真具深意焉乾元用九戒其始黄鐘數亦在兹乎¶
綈几研朱欽妙㫖¶
　　仲春丁祭¶
　先師禮成述事¶
月令徒聞釋上丁用丁義未著明經(月令仲春之月上/丁命樂正習舞釋)¶
(萊陳澔注用丁者以先庚三日後甲三日葢襲易解與/釋奠之義無涉也月令始見吕覽漢儒編入戴記其所)¶
(以用上丁之義原未有明文因思説文釋丁云丁承丙/象人心用丁之義或指堯舜傳心之學而夫子承之丙)¶
<pb:KR4f0005_WYG_373-17b>¶
(者明也在明明徳即明心/也是或釋奠用丁之義乎)象心承丙前賢注内聖外王後世型¶
疏十四年増怵惕當春仲月敢稽停(昨春恭録歴年識中祀禮/成諸什成冊并  云嗣後)¶
(可中杞諸典遣官恭攝兹值丁祭因先師精力尚/  將事且自己丑至今越十四年  仍親詣行禮)擬仍明嵗奠¶
闕里重道猶應勵艾齡¶
　　題宋版聶從義三禮圖¶
尚忠尚質尚乎文三代因之政以分何必衣冠定相襲¶
要知和敬有尊聞觀圖可識闗雎意撫冊猶欣舊繭芬¶
汲黯讜言對漢武懷哉那復更云云¶
<pb:KR4f0005_WYG_373-18a>¶
　　題米芾書蜀素巻¶
猶㸔蜀素存米老幸逭鬱攸獻晉卿(米芾書蜀素巻為/額駙福隆安所進)¶
(其家昨臘不戒於火惟此巻以/付裝獲全信為丁甲呵䕶矣)堪與漁村為合璧(王詵/真蹟)¶
(世不多覯内府所藏凡四漁村小雪巻筆墨縱逸有咫/尺千里之勢最為傑作瀛山圖次之烟江壘嶂圖兩巻)¶
(為又次因用/詵事偶及之)似争蘭畹擅連城(舊藏米芾離騷冊筆意/精到為米蹟中最佳者)¶
(此巻神采煥/發洵堪竸爽)書雖涉放原歸整辭固云顛頗具英磬折¶
香光非謬譽謂獅捉象是精評¶
　　仲春¶
<pb:KR4f0005_WYG_373-18b>¶
社稷壇禮成述事¶
丁戊必相連昨朝¶
釋奠旋仍勤七旬嵗為籲萬民¶
天土穀功垂後豆籩禮述前春霖繼冬雪冀佑利農田¶
　　祭畢素尚齋更衣有作¶
度輦西墉近循衢西苑臨山齋更祭服簷額仰¶
崇襟(此齋取避暑山莊内名之皇/祖額永恬居後齋名)石詭烟霞古松喬嵗¶
月深渠寜因玩景化俗有恒心¶
<pb:KR4f0005_WYG_373-19a>¶
　　鏡光亭口號¶
凍則氷光融水光祗餘鏡字占其常設從未號鏡前看¶
又似光從太古章¶
　　茂對齋¶
茂對研精理循文仰溯羲發生各正命因性本無私吐¶
萼看梅朶含稊有栁枝田何寜藉詁育物恰其時¶
　　雲繪樓口號¶
或為軒者或為樓(萬夀山有雲繪軒/瀛臺有雲繪樓)雲繪頻顔楣上頭¶
<pb:KR4f0005_WYG_373-19b>¶
率為(去/聲)望霖兼盼雪對斯少喜實多憂¶
　　題崇雅殿¶
松門石徑&KR0444;而深朶殿欣於崇雅臨西抺東塗則何謂¶
好茶宜静允堪尋蠧編孤負枕兮葄駒隙徒成昔與今¶
三百中如分小大計惟季札是知音¶
　　澄懷堂¶
豐澤園中堂最古他弗若¶
皇祖初年間此而事遊託政餘課農桑民艱細斟酌兩¶
<pb:KR4f0005_WYG_373-20a>¶
字煥¶
龍章百世垂鴻略澄懷勅萬幾詎云尋獨樂¶
　　虚白室¶
虚白頻經衍義吟由今視昔昔非今兹來亦復別有㑹¶
不在室原總在心¶
　　日下舊聞考題辭二首(第一章書縁起/第二章書自儆)¶
重考彛尊書以成七言權當序而行名因日下荀鳴鶴¶
蹟逮春明孫北平(朱彛尊所編日下舊聞招拾載籍及/金石遺文分為十三門四十二巻頗)¶
<pb:KR4f0005_WYG_373-20b>¶
(為綜核與北平孫承澤所著春明夢餘録七十巻均有/禆於帝都孝證但其書不免罣漏淆訛因命館臣重加)¶
(訂正其春明夢餘録/内所載亦間採擇)罣漏豈無補所闕淆訛時有挍從¶
精百年熙皞繁文物(朱彛尊書成於康熙二十七年今/又及百年太平熙皞民物繁昌自)¶
(宫殿城市改置添建復編増為十五門/成書一百六十巻名曰日下舊聞考)似勝三都及兩¶
京¶
曽賦皇都與帝都(癸酉年曽賦皇都帝都詩兩篇帝都/詩言自古建都之地莫過燕京之據)¶
(形勝皇都詩言今燕京/體大物博户口繁滋)若兹形勝古今無金遷元復其¶
久矣(自金天徳中遷都燕城號中都元至元中改名大/都明自金陵遷於北京我朝因之然其城郭宫殿)¶
<pb:KR4f0005_WYG_373-21a>¶
(凡數遷移率非/金元之舊矣)明築清修滋盛乎御苑法宫誠富此返¶
淳還樸益殷吾論成知過淵衷寫(余臨御四十餘年凡/京師    壇廟宫殿)¶
(城郭河渠苑囿衙署莫不修整皆物給價工給值然究/以頻興工作引為已過辛丑嵗曽著知過論以自箴)¶
更勵聰聴奕葉圖¶
　　詠漢玉素缾口¶
漢玉素缾祗餘口缾身失去落誰手即看截處土復浸¶
(去/聲)如不經磨知嵗久長餘寸又分寸五所惜無當慢相¶
醜琺瑯為膽可插花原無棄物况斯玖道古笑頗類張¶
<pb:KR4f0005_WYG_373-21b>¶
儀歸問其妻舌在否¶
　　題閻立本職貢圖¶
右相曽為職貢圖真存豈係姓名乎何人作贗書唐字¶
欲葢彌彰笑是夫¶
　按巻中書唐閻立本畫書法既劣亦無是體明係偽¶
　作而畫則神氣英爽結搆精嚴即非立本真蹟亦必¶
　五代以上之作為可珍也¶
　　二月十日謁¶
<pb:KR4f0005_WYG_373-22a>¶
陵起程之作¶
駒隙何其速謁¶
陵濶兩春寜當辭長(上/聲)嵗於是發清晨少馬多乗輦(向/年)¶
(每行幸多乗馬/近則率乗輿矣)思¶
親益愛身愛身餘事在齊治總闗民¶
　　過盧溝橋車中觀永定河即事有作¶
伊古未聞隄障之東坍西漲任遷移畿南何處弗沙積¶
窪地常年嘆潦滋祗以飢寒厪黎庶遂教修築始康熙¶
<pb:KR4f0005_WYG_373-22b>¶
(永定河向無隄工畿南霸州文安等處無嵗不被水自/康熙三十七年我    皇祖軫念畿甸東南黎庶始築)¶
(隄防而民賜名永定河雖下口仍遷徙/無定    被水沴者已少不無補救也)於無定者求其¶
定(永定河舊亦/名無定河)¶
皇祖愛民心永垂¶
　　郊外¶
郊外經雪後脈土益蘇動驅車塵弗生覲光村民擁幸¶
無鳩鵠形庶免飢寒恐曰富實未能教之豈易董因識¶
化民難切切銘心孔¶
<pb:KR4f0005_WYG_373-23a>¶
　　良鄉行宫晩坐¶
斜陽人率到行窩籟静心閒春氣和四壁有詩聊厯閲¶
所欣不及所悲多¶
　　細雨(二月十/一日)¶
起程纔作雲中路細絲棼祗覺衣衫濕莫能形色分揣¶
情輒有詠於澤那無欣農者將舉趾寧須督課勤(良農/自趂)¶
(時而耕無待督率栁宗/元郭槖駞傳頗識此意)¶
　　半壁店行宫題句¶
<pb:KR4f0005_WYG_373-23b>¶
依巘築行齋得門即步階三年留别緒一旦理吟懷細¶
雨香生土新蕪潤到荄油雲垂霢霂入夜益為佳¶
　　曉行¶
徹夜油雲未作霖曉行頗覺峭寒侵因思遠地或霑澤¶
却看崇山仍蔚隂土潤春郊非亟望年祈大有是恒心¶
憑輿切切縈煩緒遣緒聊成七字吟¶
　　題永慕齋¶
遥恨那能遣近悲復漸遥閲年到此日一痛寫明朝曦¶
<pb:KR4f0005_WYG_373-24a>¶
影牕前度泉音階下澆色聲無住處七十慕難消¶
　　恭謁¶
泰陵¶
春露愴心頭于時瞻拜修¶
鼎成閲四紀¶
鏡照朗千秋¶
勤政古無匹惠民今有由繼繩竟何似怵惕祗増羞¶
　　恭謁¶
<pb:KR4f0005_WYG_373-24b>¶
泰東陵¶
松楸接¶
神路厯久鬱葱蒼¶
忌甫過正月(在正聖母忌辰/    月廿三日)¶
嵗驚逾六霜(自丁酉大事至今癸夘忽六/嵗矣過隙之速益切愴神)心摧含蘗味¶
淚灑共椒漿禮蕆仍還去不堪迴首望¶
　　秋瀾村駐蹕¶
春為温也秋為肅温近乎欣肅近愁每此謁¶
<pb:KR4f0005_WYG_373-25a>¶
陵還駐蹕餘愁應付箇間留¶
　　見耕者¶
春冷因遲舉趾儔今朝始見叱耕牛欣其翻土胥含潤¶
厪以登場遼待秋傳讀栁文弗藉督詩吟豳雅自為謀¶
憑觀因悟敷政要不擾斯民即被庥¶
　　過姚廣孝墓戲題¶
建塔以藏身千年名不淪一興應一滅其主必其臣(洪/武)¶
(曽為皇覺寺僧即位後既法古制分封諸子何以又令/僧輩各隨諸王往藩省以致廣孝得去燕邸竟釀成永)¶
<pb:KR4f0005_WYG_373-25b>¶
(樂靖難之變所謂有/是君必有是臣矣)未止多行戮(未樂最聴廣孝之言/其稱兵簒逆皆用其)¶
(謀甚至大行誅戮𤓰蔓株/連未聞廣孝有所諫止也)徒稱斯返真無生背戒律有¶
像畫麒麟儒墨去韓遠蕭曹擬漢親漫言羞見姊原是¶
棄倫人¶
　　潭柘岫雲寺三疊舊作韻¶
閲年思梵域歸路别¶
陵園途轉龍伏峪輿遵佛耳門山田種梨栗村老長(上/聲)¶
兒孫此即仁民象母為熙皞言¶
<pb:KR4f0005_WYG_373-26a>¶
徑仄梯増磴山深户少隣豁開瞻殿宇迎迓聚僧人却¶
以莊嚴好能教施舍頻(今之為僧者多自飽欲壑而不/敬佛惟此寺尚知莊嚴佛像故)¶
(樂施者衆於近京諸/寺為最富而僧多)濟貧亦一道遑闢棄天倫(儒生動/言沙汰)¶
(僧道其實迂濶難行試思沙汰之後既不能計口授田/安其室家若聴其所為則不免飢寒盗賊不如仍留寺)¶
(觀若養濟院然使/得藉資衣食也)¶
華表榱題擁¶
奎章三字懸(岫雲寺額題/  皇祖御)象龍列依舊調御宛當前燭¶
朗燈傳燄香霏聞復烟堂堂廣長者黙黙示心蓮¶
<pb:KR4f0005_WYG_373-26b>¶
佛殿傍精舎雅堪一宿留兩株銀杏護一道玉泉流貝¶
葉間翻手堵波見舉頭覓心不得處何物是情投¶
栢焚結碧篆松峙鬱青霞梵帙鎖金鐍佛龕虚緑紗流¶
隂真迅馬赴壑擬修蛇得句無懷素笑誰能寫芭¶
峯尚紫芙蓉林稀氣已濃也堪騁遊目實不負吟胸憑¶
牖成清賞引泉聴静淙忘言時並忘報有自鳴鐘¶
　　題太古堂¶
橝柘幽州孰後先春明早著夢餘篇(春明夢餘録載燕/人諺語先有潭柘)¶
<pb:KR4f0005_WYG_373-27a>¶
(後有幽州盖指隋唐之幽/州而言以寺始於晉也)堂稱太古何不可蹕駐仲春¶
斯偶然庭蓋仰欣雲霞勢階琴聴是徴招絃既而失笑¶
云云者或弗當其初地禪¶
　　延清閣¶
竺字已稱清而何閣獨擅其擅在能延萬景窗前現設¶
使閉緑紗其勝孰能見偶因悟心鏡有蔽徒成眩墨名¶
儒行處不語何妨轉¶
　　猗玕亭¶
<pb:KR4f0005_WYG_373-27b>¶
北方艱是緑筠修净域猗玕䕶徑幽便是尋常勝他處¶
故教遊豫¶
聖蹤留(康熙年間御書皇祖每幸/此寺        匾額猶多)¶
　　倚松齋口號¶
山齋每以就松為(御苑及山莊各有就松室皆因先有/松而後成室故得昻霄之勢若先築)¶
(室而後種松則凌雲豈易是齋/額曰倚松實亦先獲我心耳)寺側齋云松倚之迴看¶
虬枝簷上覆我心先獲見於斯¶
　　駐蹕潭柘題所書心經及山水小景巻¶
<pb:KR4f0005_WYG_373-28a>¶
辛丑駐兹閱兩年重臨仍以自西旋䜿横峯嶺都好在¶
滴露研朱又偶然一部心經示空色半箋小景幻雲烟¶
明朝命駕過東嶺付爾常參不二禪¶
　　過羅㬋嶺¶
每過羅㬋必有詩循名考典竞何為試看曉月當西落¶
明復東昇豈費辭¶
　　戒臺三疊癸酉舊作韻¶
誌乗疑信半舊蹟慢重尋途便因留步境幽可暢心春¶
<pb:KR4f0005_WYG_373-28b>¶
寒遲嫩葉寺古富喬林峰矗標僧帽棧深延客襟言忘¶
來與去意泯昔和今初祖弗談戒端居對碧岑¶
　　對活動松有警¶
榦為本自枝為末末動何因本乃隨設使喻夫率興義¶
倒阿吾實懼乎斯¶
　¶
　¶
御製詩四集巻九十五¶
