# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:11.675943
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷二
<pb:KR4f0005_WYG_165-1a>¶
欽定四庫全書¶
御製詩三集巻二¶
　古今體一百十首(庚辰二/)¶
　　上元前二日萬夀山賜親藩及諸囬部宴詩以紀¶
　　　事¶
萬壽山光隔嵗看初韶行慶駐鳴鑾朱琴儀鳯調伶史¶
翠釜供羊出大官詩孰蔡㐮咏嘉祐莭同景德宴蒲端¶
何期戎索茲開拓敬保金甌永乂安¶
<pb:KR4f0005_WYG_165-1b>¶
　　樂壽堂¶
湛露歌餘報已牌名山延賞寄澄懐鈞陶錦繡化工鬯¶
松竹笙簧仙籟諧棄暇静縁仍翰墨勾萌生意到根荄¶
憑窓别有慰心䖏薈蔚西山勢又佳¶
　　氷泮¶
氷泮昆眀湖溶溶新水漾鷗鳬與鴻雁容與翺翔状㦯¶
立戀薄氷或泛喜輕浪虞弋那令施水圍曽不張物各¶
適其適我亦暢所暢抑更有深慰水田蓄胥旺缾罍可¶
<pb:KR4f0005_WYG_165-2a>¶
弗慮春耕定無妨三白更優渥殊勝去年况偃伯人情¶
熈舒疊春工鬯雖然敢怡恱怡恱斯心放¶
　　石舫¶
解凍喜澄鮮飛龍艤岸邉碧篷眄煙水華燭繪韶年厯¶
詠故新句坐看来往船彼原有所待此舫祇如然¶
　　尋雲亭¶
尋亭遂至雲深䖏雲與亭渾不可分謝朓未知一合相¶
隨山見說去尋雲¶
<pb:KR4f0005_WYG_165-2b>¶
　　題夏圭山水¶
焦墨曽聞待詔精山川韶秀繞江城殊非畫院殊䝉瓉¶
亦有幽居亦利名野水漲生落漁網春田雨過出村耕¶
展觀詎止雲煙賞軄植民依總厪情¶
　　上元前夕曲宴宗親紀事¶
帝室韶年敦叙宜笙歌酒醴荅昌時内安外靖均¶
天澤授几肆筵申燕私却笑酎金聨璯弁(漢㑹諸侯例/貢酎金金不)¶
(足者有罰/此何政體)恰歌行葦燦棠枝西樓燈火須留看百技新¶
<pb:KR4f0005_WYG_165-3a>¶
増葉爾竒¶
　　題金廷標十八學士圖¶
當年學士號登瀛天筞居然是玉京試問圖中擬仙者¶
果真誰忘世間情¶
　　上元夕恭奉¶
皇太后觀燈火¶
樓頭嵗嵗奉¶
慈娱今嵗¶
<pb:KR4f0005_WYG_165-3b>¶
慈娱勝且殊樂聽侏離復僸佅舞看跳劔與都盧眀燈¶
忽綴千珠網翠火全張¶
萬夀圖所喜¶
萱階紓念切敢誇蒲海奏功膚¶
　　上元燈詞八首¶
銀蟾十二度虧盈初度團圞分外眀况喜農田三白兆¶
更逢絶域武功成¶
村鐙社火閙閻閭一日樂原可聽諸那忘去年當此際¶
<pb:KR4f0005_WYG_165-4a>¶
六鼇山底治軍書¶
三元嘉夜福駢轃翦綵流黄嵗嵗新荅臘都曇摐響䖏¶
太平音裏太平人¶
龍從鳥集舞林離跳劔尋橦呈百竒拔達山将波羅爾¶
聽觀鳬藻喜閑知¶
都盧技本外方来漢使艱難鑿空開試問千秋摛句者¶
分眀親見是誰㢤¶
暮景西山霞脚紅須㬰寳月正當空一家中外聨茵席¶
<pb:KR4f0005_WYG_165-4b>¶
底論空桐與大䝉¶
秋榜今年樂育材玉關振旅賦歸來佳㢤此夕華鐙下¶
太喜花開照世杯¶
千葩吐燄霎時中殷七應輸技未工原有蒲簾延月者¶
愧言此樂與民同¶
　　題金廷標放鶴圖¶
一鶴立苔蒼一鶴翔松古翁㒒齊拍手呼之鶴喜舞廽¶
顧不肯飛似與其儕語稻粱隨䖏安奚必青田圃是謂¶
<pb:KR4f0005_WYG_165-5a>¶
善寫照傳神在阿堵故實斯已多那辨張(天/驥)林(逋/)許(渾/)¶
　　上元後一日曲宴廷臣¶
翼宵曲宴集公卿豫樂胥殷恭敬情紫鹿髙絙縱奇麗¶
蓼蕭湛露本和平相於卜晝三廵罷同此祈年一念誠¶
繡簏草蟲吟唧唧對時堪騐物勾萌¶
過望依然寳月輪歡聨泰陛荅韶春剛欣絶域功成日¶
尚繾長途振旅人(時将軍兆恵等班師/至哈宻尚未抵京師)耗磨走橋聽方¶
俗瑶箋斑管命儒臣歌聆需雅駢千祉共祝綏豐福在¶
<pb:KR4f0005_WYG_165-5b>¶
民¶
　　張符出牧圖¶
猶龍曽跨背與馬不同風符亦傳神者肯教譲戴嵩¶
韓虎道古龍妙手稱擅世齊客有精論馬難鬼神易¶
濶歩出煙莎寢訛天機秉我亦司牧人披圖彂深省¶
　　十八日閒詠¶
排日閱煙花達陽時令順今嵗有逺使慶恵更難靳三¶
白已優霑幸免望雲問祇慮泰或驕雖䖏亨尤慎高詠¶
<pb:KR4f0005_WYG_165-6a>¶
玉局詩今古叅一瞬¶
　　戯成四友圖各題以句¶
　　　松¶
性是白鶴孤形乃蒼龍偃試問如擇交可能遺楚畹¶
　　　竹¶
倪迂瀟灑枝自取性情驗鳯影将龍文毋乃失華贍¶
　　　梅¶
為愛衝寒意聊成照水枝逋翁得句後祇合罷言詩¶
<pb:KR4f0005_WYG_165-6b>¶
　　　蘭¶
氣味出塵凡丰姿自髙格把臂君子林寜當厭生客¶
　　燕九日作¶
七日燈宵一日餘(自十三日放燈至十/九日収燈共七日)樓西婪景醼渠¶
胥纒頭羣喜瞻天表挺臂何妨挽月虗(是日令肄馬上/諸技畢復親率)¶
(近侍諸藩較射命矢疊中俾囬使觀之盖外夷所/重惟武燈宵百戯彼雖愛觀不至如此驚服也)慶莭¶
發陽原典故騰輝吐爓尚龍魚新年百務咸亨順為(去/聲)¶
是矜矜越凛予¶
<pb:KR4f0005_WYG_165-7a>¶
　　摘梅謾詠¶
春氣到萬類萌兆無無時梅本華中聖先知覺後知古¶
榦育瓷盆培䕶咸得宜開花香且緐纍纍壓垂枝嫩朶¶
不得綻蔫瓣亦鮮滋是謂過扵盛既盈必致虧又如向¶
隅者獨弗䝉陽曦繞樹悟斯縁搯摘試脩治十分去大¶
半乃露骨格竒酣放率屏却含胎留待披其韻始入畫¶
此舉實宜詩本非學陸凱底藉擬佺期鋗人尚熱閙竊¶
惜夫何疑¶
<pb:KR4f0005_WYG_165-7b>¶
　　張渥空谷幽居¶
幽居空谷是伊誰渥也無端筆寫之留去本来由已耳¶
武原徒羡又奚為(上有武原古銕居士題何年謝却/塵凡事来與君家擬卜鄰之句)¶
　　初春含經堂¶
土膏蒸潤滋春氣鬯熈怡蝡動鱗蟲肖勾萌草木知綺¶
燈酬莭罷綈几棄閒宜趣是詩書永鑑惟今古披芳欣¶
梅韻潔靜覺漏聲遲觀象羲經玩元為善長時¶
　　題互妙樓¶
<pb:KR4f0005_WYG_165-8a>¶
隂陽動静互為根智水仁山衆妙門樓上雅冝讀周易¶
當前成性契存存¶
　　賦得恬虚樂古¶
藝苑五車聚心齋十笏餘居今愛稽古取實亦凝虚適¶
可分隂惜坦然尺宅舒詩惟吟杜甫史與論應璩竹薄¶
風乘爽松喬月入踈仰觀兼俯察妙義總如如¶
　　沈周水村圖¶
吴天欲雨雲低脚靄靄淒淒隠翠峯記得垂虹亭那畔¶
<pb:KR4f0005_WYG_165-8b>¶
時時此景舸前逢¶
　　即事¶
燈事始十三例當收燕九金錢買底須煙火樂同後累¶
洽帝王都民物誠安阜上林及邸第酬莭介眉夀却廑¶
百里外茅簷能此否七日霎將過閙熱夫何有風每傍¶
晚停時㢤斯亦偶不敢萌豫心且慢騰䛕口¶
　　宋瓷駱駝¶
泉渠竒種出荒遐寫象雙峯亦自嘉乍可昂頭辭鞏革¶
<pb:KR4f0005_WYG_165-9a>¶
漫稱閉口解埋沙致遥惟許哥舒翰負重得休紇那耶¶
修内陶成供秘玩詎期五國伴愁嗟¶
　　題張宗蒼山水¶
泌之洋洋大壑潨石橋有而無路通厜㕒之上箕踞翁¶
是巢許乎抑隠洪岫幌掃跡薜荔叢蒲輪鶴書求何従¶
白雲舒巻空谷風超然元著意正同¶
　　向陽草¶
雪足立春早融潤地氣升孟月纔過半向陽草已萌栽¶
<pb:KR4f0005_WYG_165-9b>¶
培有如是大矣陽德亨枯荄蘇嫩緑孚甲含新榮與物¶
樂春臺對時宜怡情然予有餘思東郊將舉耕去嵗非¶
豐年補苴聊濟氓籽種寜不缺縁此恒怦怦向隅苟一¶
夫吾過慙懐縈有喜何易言無逸勉以誠¶
　　王䝉林壑雲泉¶
曲注白雲端湱然落澗底色聲堪眺聽閒立遲髙士道¶
筦㑹有餘言泉彂無滓頋彼非陸賈望表亦知裏¶
　　㣲雨(正月廿/四日)¶
<pb:KR4f0005_WYG_165-10a>¶
昨晚絮雲興濃隂問夜稱侵晨徐淅&KR0377;覛土漸凝蒸潤¶
意真堪喜煙光雅入憑春膏霏特早奉若益兢兢¶
　　新春逰萬夀山報恩延夀寺諸景即事襍詠¶
懸燈列炬慶霄䦨趂暇名山此静盤祇樹法雲瞻寳月¶
如如不動鎮團團¶
寳塔初脩未克終佛樓改建落成工詩題誌過人皆見¶
慈夀原同山様崇(先是欲倣浙江六和塔式建塔為頺/  聖母皇太后祝釐上作不臻而)¶
(因考春明夢餘録厯載京城西北隅不宜髙建窣堵乃/罷更築之議就其基改建佛樓且作詩紀實題曰誌過)¶
<pb:KR4f0005_WYG_165-10b>¶
(云/)¶
階際青青草布茵尋常行䖏不生塵玉瀾堂外溶新水¶
鳬鴈鰷鱨總樂春¶
湖水昆眀蓄已多雪消氷解漲新波林丞又怨艱䟽洩¶
(昨年司苑囿者每怨湖寛水少不足濟用及秋冬雨雪/霑足亟命儲蓄兹春融氷解水勢頗壮有司又恐潰隄)¶
(有増築之議蚩蚩之見/固難與之論是非也)守例真工奈汝何¶
肖翹蝡動柳生稊脈潤土膏欲作泥却繾吾民于耜者¶
趁時佈種可能齊¶
<pb:KR4f0005_WYG_165-11a>¶
萬物春臺果是臺韶光有脚見倪㢤六橋那畔應偏好¶
分付東風待再来¶
　　題恵山園¶
位置全規寄暢園每因朅渉異同論數峯龍阜渾齊峻¶
一水梁溪訝討源松是緑虬低欲舞石如白鳯仰疑¶
鶱借来明嵗春陰况誰辨江南與薊門(已降㫖明嵗恭/奉    皇太后)¶
(南/廵)¶
　　圎朗齋¶
<pb:KR4f0005_WYG_165-11b>¶
潤土物熈怡晴旭春和盎妙矣天一笑條鬯被萬象對¶
時惟予軄體乾更予仿静實動之根元者善之長試㸔¶
造化功夫何有偏黨槖籥奉大圓洞屬懸日朗顧名每¶
思義敢曰恣偃仰¶
　　知春亭口號¶
春来萬物盡皆知何獨知春四柱茲仁者謂仁無不可¶
樂其所樂有如斯¶
　　味閒齋有㑹因而書壁¶
<pb:KR4f0005_WYG_165-12a>¶
謂閒有足佳周書無逸披謂閒弗可尚大易訓從思權¶
衡於其間身心知異施心欲安而泰然非屏敬寅身欲¶
勞則勤却匪憧往来(叶/)虚齋額味閒所味誠如斯惜㢤¶
少年過無可置諸師¶
　　含新亭¶
蚍蜉啟戸蠛蠓(同/䝉)飛苻甲青青細草菲今日摛詞何䖏¶
好含新獨喜㝡知幾¶
　　雲繪軒¶
<pb:KR4f0005_WYG_165-12b>¶
幾縷春雲&KR0262;復凝豐隆繪事可稱能便消碧宇誠何礙¶
設釀甘膏實絶勝惟此祈農心㝡切輸他學畫法堪憑¶
清吟數首足攄興勤政言旋叶庶徴¶
　　題錢維城棲霞山圖疊舊作逰棲霞山韻¶
走筆無端寫攝山攝山忽到眼根前不殊疊浪髙拖嶺¶
宛識玲峯下有泉髙士隠蹤昔肥遯大家畫法此齊賢¶
未来過去胥權置(將以明年復/舉南廵之典)且爾相扵玩偶然¶
　　玉斗¶
<pb:KR4f0005_WYG_165-13a>¶
亞父未椎前謫仙已眼後芥蔕兩不知誰與辨是否¶
他山石與磨精製説宣和泛索稱春酒朱顔𢬵半酡¶
　　錢貢溪山雅集圖¶
四圍緑竹草堂閒堂背老松獨蒼然客来不速知主賢¶
尊酒簋二足賓筵古今商㩁無俗言觀畫可以論世焉¶
爾時祇合娱林泉有誰為賦白駒篇¶
　　賦得緑滿窓前¶
春色露端倪窓前緑欲齊對時此宣席發義昔濂溪詎¶
<pb:KR4f0005_WYG_165-13b>¶
譲篔簹谷寜同芝术畦生機鬯蝡蝡畫意染萋萋蝶栩¶
迷銜蕊鶴来猜印泥化工誠大矣一氣與全提¶
　　題富春樓¶
園樓久額富春名曽未題詩太懶生拾級試觀泰元徳¶
拈毫敢忘體乾情雖然紅紫遲酣放要識機關在始萌¶
色色形形從此鬯憑欄次第待閒評¶
　　湛碧軒¶
凍解濩索流澌湛然凝碧一池朅覽楣間題額真是應¶
<pb:KR4f0005_WYG_165-14a>¶
莭及時¶
　　愛山樓¶
問誰無所愛仁者乃愛山斯樓得斯名頋寜不腆顔能¶
仁渠(去/聲)足當為仁願勉旃鳥語花香地春風秋月天皆¶
可謂之仁憑窓攬結間¶
　　戯題抒藻軒¶
天工繪事錦春羅江硯宣毫供玩哦子美集中翻小様¶
賦詩又道不須多¶
<pb:KR4f0005_WYG_165-14b>¶
　　丁觀鵬竹林七賢圖¶
嗣宗青眼擕子咸𠦑夜舉白微醺酣河内背立若後至¶
忘言之契遲何嫌伶揮毫正頌酒德秀罷佐鍛蒲葵拈¶
卿輩意復易敗耳俗物由来有理談¶
　　昆眀湖泛舟擬竹枝詞¶
凍解眀湖漾綠波新蒲廽雁識春和六橋一帶誰渲染¶
借得蘇隄畫意多¶
前朝微雨潤如酥今日春烘耕織圖那為(去/聲)無端供問¶
<pb:KR4f0005_WYG_165-15a>¶
景所廑絍婦與耕夫¶
玉泉山色沐纔如便擬溯洄聊待諸匪止逰知不可亟¶
大都興亦欲留餘¶
西山倒影翠猶濃只少南峯與北峯便使不差一些子¶
白蘇麗句孰齊蹤¶
鵁鶄鷗鷺浴還飛曽未傳宣放水圍詎是飾辭助生氣¶
也縁觀物任天機¶
竹枝本是湘竹枝一篙兩篙畫舫移移向前川宛湘浦¶
<pb:KR4f0005_WYG_165-15b>¶
底殊弄影故林時¶
　　藻鑑堂¶
堂據碧湖中氷消舟始通規形是秋月攬景恰東風有¶
照初無示惟明抑且公鑑人如不爽絜矩自吾躬¶
　　鏡橋¶
清逰半晌暢清吟足副前朝騁望心宛轉鏡橋廻棹䖏¶
任誰訝認是山隂¶
　　賅春園¶
<pb:KR4f0005_WYG_165-16a>¶
捨舟頋空澄拾級登峻陡勞逸豈不殊知常道乃久小¶
園築山隂亭臺頗亦有逰目足謐懐契神可黙口賅春¶
亶賅春詎謂富花栁選注設相衡信非自享帚¶
　　翠籟亭¶
洞庭雲門似矣八音六律小㢤試問仙璈何自泠泠翠¶
鳯吟来¶
　　題徐揚芙蓉水禽圖¶
照水芙蓉落瓣鮮雙魚喁嘬意怡然窺潭鸂鶒垂涎立¶
<pb:KR4f0005_WYG_165-16b>¶
挟彈寜防有少年¶
　　夜雨(正月廿/七日)¶
響静占風鐸寒生報夜籖隔虗聽&KR0008;&KR0008;懐逺罷漸漸繼¶
澤慰誠厚駢恩敬益添東郊利耕溥不寐審何嫌¶
　　西直門外¶
初泮朝煙切曉涼潤侵蘭埒土酥香憑輿别有生欣䖏¶
緑毯含風動麥芒¶
枳籬茅舎石衢隈馬踏輕泥不作埃逺看新紅近失却¶
<pb:KR4f0005_WYG_165-17a>¶
山桃一樹忽将開¶
下隰髙原潤意濃青圻即日可興農原常来往經行路¶
似此佳春得鮮逢¶
　　瀛臺宴拔達山諸部囬使詩以紀事¶
逺使徕朝宴遣歸傾誠憐彼戀依依燈宵剛度韶春麗¶
夜雨欣晴瑞旭輝乍可頒餳聨撒荔何妨卉服接絲衣¶
從来曰信大䝉重安爾耕桑永受禨¶
　　太液池泛舟即事¶
<pb:KR4f0005_WYG_165-17b>¶
錫宴花門備禮容乗閒蓬島泛逰龍(舟/名)仍擕帕首俾同¶
樂所喜葵心總致恭春水生来蘭葉細霽煙低䖏栁條¶
濃西瀛試問為何若道是真如天上逢¶
半月韶光爾許殊氷消漭沆水平湖更逢雨霽祥暉候¶
可喚仙逰碧海圖理趣鳶飛復魚躍生機白芷與青蒲¶
對時懐逺胥和順益凛虧盈奉化樞¶
　　題漪瀾堂¶
凍解碧瀾漪憑窓又一時影翻横梠練色借蘸楊絲圖¶
<pb:KR4f0005_WYG_165-18a>¶
畫難容擬貞元誰所為髙齋設致語道是祇如斯¶
　　古柯庭¶
古槐五百年幾度荆凡閱春明跡已邈淳于夢亦歇閒¶
庭構其側几榻皆清絶樹古庭因古偶憇輒怡恱滿院¶
緑瓊隂一窓黄夹纈頋竹如得朋比榆自多潔壁間逸¶
史畫(室中懸姚綬畫雲根老樹槎枒正與/古柯冩照雲東逸史綬所自號也)早為傳神設¶
　　罨畫軒¶
小憇雲軒片刻閒俯臨近水復遥山石渠底用擕佳卷¶
<pb:KR4f0005_WYG_165-18b>¶
六法天然丈室間¶
　　澄觀堂(闡福寺𠊓/書室名)¶
五龍亭久液池堧闡福重修種福田大氐舊聞増日下¶
何妨新額掲簷前春風秋月随時㑹後樂先憂與物甄¶
澄到無澄觀始得心期擬似水同然¶
　　倪瓚枯木竹石¶
古樹欲生雲踈竹如摇風對之多意趣學者為愚䝉¶
　　二月朔日作¶
<pb:KR4f0005_WYG_165-19a>¶
青春乍臨仲蓂葉舒其芽奉時行慶中一月倐忽過齋¶
居喜簡静静裏足研摩亦非逺稽古企彼文學科亦非¶
暢吟今賦詩實已多扵時切自省惟覺怵惕加武城諸¶
緒敉澤沛三農和¶
天恩有如此何修而得耶瞻彼日月明尚有昃虧蹉吾¶
寜不懼㢤後樂誠無何¶
　　題金廷標人物¶
舎薪納履且遲行樵伴廻看若有情一例䲭蹲自結繋¶
<pb:KR4f0005_WYG_165-19b>¶
文侯胡乃獨傳名¶
　　仲春祭¶
社稷壇禮成誌事¶
春祈毖祀曉暉曈¶
社稷鴻庥¶
天地同銳首兩珪象生物方中五土表元功夏松殷柏¶
開宗古¶
后土¶
<pb:KR4f0005_WYG_165-20a>¶
勾龍協饗崇¶
壝外䤋俘獻耆定每思¶
優貺惕深衷¶
　　仲春玉泉山¶
新年俶度攬煙宫麗日和風景物融青遍莎茵生喜意¶
紅苞桃纈識春工山光自辨為今昨塔影明標非色空¶
硯匣琉璃堪弄筆顔䈥栁骨恧難同¶
　　華滋館¶
<pb:KR4f0005_WYG_165-20b>¶
冬雪春膏脈土宜華滋今嵗允華滋莫嫌紅紫遲酣放¶
耐可韶光藴釀時¶
　　飛淙閣¶
飛淙自在泉石髙閣乃享其名可悟主賓無定益覺雲¶
水有情大珠小珠空落日面月面煙生香鑪驀問李白¶
三千尺此何争¶
　　涵漪齋¶
今嵗陽和早凍消春水生漾風翻細皺暎日澈新清梳¶
<pb:KR4f0005_WYG_165-21a>¶
㶑蘭苕茁乗浮鳬鴈鳴察觀一俯仰化理面前呈¶
　　竹罏山房烹茶作¶
第一泉邉汲乳玉兩間房下煮罏筠偶然消得片時暇¶
那是春風啜茗人¶
　　静益書屋¶
静固山之體佳山静尤謐書屋適在兹受益良非一菁¶
蔥縱待榮峭蒨常標質觀理置簡編體道悟名實可以¶
永嵗年詎惟消月日¶
<pb:KR4f0005_WYG_165-21b>¶
　　題王炳山水¶
招提蓮社白雲隈門外飛泉落澗洄訝彼客人豈陶氏¶
石橋何事䇿驢廽¶
　　仲春經筵¶
文華廣殿御香芬啟廸疇咨大雅羣詎止循名欲求實¶
敢因戢武忘崇文飛潛動植堪觀化和一愼難總屬君¶
(是日書題四時行焉二句經題其難其慎二句講官各/就本條衍繹朕以時行物生盖孔子知命耳順以後示)¶
(學者真實至當之理非因子貢以言語觀聖人徒為是/不待言而可見之語又諸家解尚書率以難慎属君和)¶
<pb:KR4f0005_WYG_165-22a>¶
(一屬臣不知太甲不恵阿衡是不和庸㒺念聞是不一/邇訓允德是既和且一則和一亦當屬君始非泛訓之)¶
(辭因抒所見著論折衷非欲/與訓詁家争堅白異同也)畧述㑹心非逞臆躬行惟¶
是勉尊聞¶
　　二月初八日謁¶
陵啟程駐蹕煙郊行宫作¶
翠䍐葳蕤啟詰朝¶
橋山展謁告兵銷面瞻煙墅樓横近背指潞城塔矗遥¶
踠地黄金栁吐穂際天緑玉麥含苖行宫清憩還徼倖¶
<pb:KR4f0005_WYG_165-22b>¶
免治軍書飭善敹¶
　　馬上見耕者得詩四首¶
土膏潤澤農耕早侯主侯彊各命羣春省由來第一義¶
見斯寜不為生欣¶
淳風自在十家鄊婦饁男耕不怨忙此是四民㝡佳者¶
書云愛土物心臧¶
臘雪春膏脈土滋乗時力作恐妨遲去年曽記艱耕種¶
良幸良欣良惕思¶
<pb:KR4f0005_WYG_165-23a>¶
看耕端是勝看花那覺鳴鞭廿里遐分付長官恤民隠¶
乏籽種者不妨賖¶
　　白澗行宫晚坐¶
栁金摇覆草茵萋閒舘瀟清古寺西却祇隔墻看旛刹¶
那曾尋徑問優尼(行宫左側古寺乃尼院/性不喜尼從未過問)南臨薊野春¶
和起北接盤山夕靄低月過上元動歸静一鈎妙義更¶
重提¶
　　薊城路戱題二首¶
<pb:KR4f0005_WYG_165-23b>¶
昔此薊城路謂有江南意乃從想像得曽未親嘗味今¶
此薊城路謂有江南意斯則兩經廵得想扵攬轡昔想¶
幻中幻龜毛兔角譬今想幻中真鏡花水月寄然兩非¶
真真真真究奚是(叶/)能仁居獨樂欲以此意置¶
幻幻本無真一過跡已掃幻真餘芥蔕繾思反不了何¶
更求真真是謂増煩惱露柱與燈籠至今誰見道知然¶
而嘵嘵笑煞釋迦老¶
　　獨樂寺小憩¶
<pb:KR4f0005_WYG_165-24a>¶
菴羅曉日憩祇園繹思(去/聲)標題漫㩁論究與金仙不同¶
道子輿氏昔有名言¶
　　駐蹕翠雲山房¶
一區巖館翠雲間至止春風磴道攀蕙草戀驄遲過歩¶
杏花迓客笑開顔在斯信宿原當去就此評量合號還¶
分付髙齋記吾語不還還䖏祗閒閒¶
　　杏花¶
前朝御園中杶苞纔欲放今日行宫側杏朶則已旺始¶
<pb:KR4f0005_WYG_165-24b>¶
信陽春脚與人不相譲一枝出墻頭豔豔東風颺客来¶
固有情客去原無恙¶
　　貯雲亭¶
蔚蔚英英無㝎姿入深散歩意俱遲巖前嚲袖忽飛去¶
分付山亭與貯之¶
　　天半舫放歌¶
人之好奇有同然顛倒名象圖新鮮扵船號廬斯廬耳¶
扵室稱舫又舫焉其實室廬與船舫求真不得均幻傳¶
<pb:KR4f0005_WYG_165-25a>¶
山館有樓天半懸因之曰舫較舫安出沒濤山有静趣¶
泛濫雲海無驚瀾呼吸顥氣逰以天何須駕之東瀛渤¶
逺渉蓬莱方丈求神仙¶
　¶
　¶
　¶
　¶
　¶
<pb:KR4f0005_WYG_165-25b>¶
　¶
　¶
　¶
　¶
　¶
　¶
　¶
御製詩三集巻二¶
