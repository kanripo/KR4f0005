# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:13.121850
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷五十
<pb:KR4f0005_WYG_213-1a>¶
欽定四庫全書¶
御製詩三集巻五十¶
　古今體九十八首(乙酉八/)¶
　　渡江至金山¶
江浙載廵狩典成清蹕還觀民胥敬事問景敢偷閒煙¶
意桃霞表晴光麥浪間南風送五兩片刻逹金山¶
　　静瀾堂¶
玉嶼大江中蘭堂曠望通氣連巫峡白日湧海門紅何¶
<pb:KR4f0005_WYG_213-1b>¶
必懐觀水恒斯遇息風四廵庥祉疊益勵慎淵衷¶
　　金山夕景¶
北雨度江疾似飛西風捲雲浄如掃江山佳㑹適扵兹¶
紅樹碧峰輝夕照博古撫蹟胥且置聊因無欲觀其妙¶
妙髙臺上小徘徊我與髯翁豈同調¶
　　渡江駐蹕髙旻寺行宫作¶
蘭舸渡江津花宫及暮春毋奢仰¶
祖訓(恭讀句序皇祖御製行宫詩碑有莫遣争能縦慾/奢之    復引漢文惜露臺事以示維揚商民)¶
<pb:KR4f0005_WYG_213-2a>¶
(允垂訓深切/  宜遵守云)有事此躬廵機鑑惟勤政情田祗厪民覲¶
揚瞠後矣¶
巍蕩共¶
髙旻¶
　　題大觀堂¶
江浙省方迴三春蹕館開白綿飛苑栁青子綴庭梅旌¶
茷于焉憩琴書此重(去/聲)陪循名玩辭象顒若益深㢤¶
　　逰平山堂即景襍詠¶
<pb:KR4f0005_WYG_213-2b>¶
去時春仲来春暮真是春光馬上看祗有風流賢太守¶
千秋名在碧峰端¶
北瞻崑軸廣陵南園倚虹橋鏡影涵設使武夷徵故事¶
便當九曲自兹探¶
緑栁隂濃曲岸頭緩移畫舸恵風柔青琅玕館凝神盼¶
誰道尋常竹有秋¶
侍衛銀牌賜老人渇恩便奪亦情真可知半日行春舫¶
不為閒逰為省民¶
<pb:KR4f0005_WYG_213-3a>¶
暖香眀艷正含嘉㡬架雲棚護惜加不讀廬陵歐氏序¶
誰知天下有真花¶
麗日輕風喜朗晴麥田吐穂待秋成今朝功徳山頭望¶
始覺吾心暢快生¶
平阜池堂俯碧漣已看荷葉出田田傳花命酒圍嘉客¶
(即歐陽修/在揚州事)髙致當年在眼前¶
坐惟片刻未斜暉問景聴稱馳驛飛(尹繼善毎稱逰山/似馳驛然過而不)¶
(留實予/本意耳)短句八章聊紀事足酬佳興可言歸¶
<pb:KR4f0005_WYG_213-3b>¶
　　維揚旋蹕作¶
南廵往返路胥經古郡因教兩日停三月煙花雖入畫¶
邗溝春水合揚舲民情到䖏皆親愛我意無時忘撫寜¶
㝡喜雲消輝旭影宜暘夹岸麥䓗青¶
　　題夏圭山水¶
落落喬松逺逺山人家多住緑筠間展圖恰在維揚道¶
真境真情共往還¶
山意雄渾水態湝淋漓元氣却安排稼軒已自歸烏有¶
<pb:KR4f0005_WYG_213-4a>¶
弆者誰知耕石齋(見卷前錢/謙益識語)¶
　　過金灣六閘書事¶
西灣接東灣落低向所命(上次南廵親臨金灣相度以/東灣滚壩前已落低命将西)¶
(灣亦落四尺俾湖河入江之路益暢而其鍵要尤在視/髙堰水誌展拓清口為釜底抽薪之計五壩始無溢漏)¶
(下河田廬/頗資利賴)常㵼運水餘入江斯捷徑挈要實清口尺寸¶
為(去/聲)親定五壩無漏巵下河屢豐慶憑舟觀局勢幸矣¶
籌偶應更張亦奚必多言徒唘競顧語司河臣守之仍¶
在敬¶
<pb:KR4f0005_WYG_213-4b>¶
　　襍言¶
大船動移艱小船轉旋利以之受重載始知逺不逮大¶
船進每遲小船行常疾順風揚廣帆落後乃如失香象¶
不似狡兔便其勝負馱若祁連蟻子爬沙終日走弗及¶
封駞一歩遷君子小人別乎此不取目前可言理¶
　　洪澤湖四依¶
皇祖詩韻¶
南廵四度事非虚洪堰籌安淮及徐頌致萬民益増愧¶
<pb:KR4f0005_WYG_213-5a>¶
詎予信實及豚魚¶
　　閱接築髙堰隄工詩以紀事¶
一律甎工運口連崇墉憑閱實牢堅蕆功即在迴廵後¶
(髙堰石隄為洪湖防障而武家墩迤北以工緩未脩癸/酉秋漲危而復安因命築以甎工千餘文俾資捍禦壬)¶
(午親莅指示復命自甎工止䖏一律接築属扵運口該/督於廻鑾後鳩工修築兹臨閱視則堅甓屹然延亘益)¶
(覺緩急可時前所籌定凖五壩水誌暢開清口又幸邇/年未遇霖潦湖水未致侵溢然伏秋拍隄之水究在随)¶
(時宣洩得宜斯則河臣所應加/之意而不能一刻釋諸懐者也)防患要扵未事前平日¶
原常見渚出汛時云每到隄邉雖然清口籌䟽瀹南望¶
<pb:KR4f0005_WYG_213-5b>¶
夏秋心總懸¶
　　四依¶
皇祖閱河隄詩韻¶
廵方兩閱月渡瀆逮還宫吏治課惟悉河防厪莫窮洪¶
隄千載固運口萬艘通¶
祖¶
考垂經制真同¶
天地功¶
<pb:KR4f0005_WYG_213-6a>¶
　　渡黄河述事¶
無風更戢浪鼓枻不移時屢奉¶
大安渡均邀¶
眀貺垂¶
豫逰良已惬¶
尊養合從兹(敬念奉以皇太后髙年不/敢復    逺廵江浙矣)南望渺煙樹民¶
情繫我思¶
　　桃源耕者¶
<pb:KR4f0005_WYG_213-6b>¶
辛未過桃源髙斌奏曽記云此地耕者猶䏻存古制鳴¶
鑼合羣力相與勤種穊不獨其言然隄旁呈覽試此實¶
任䘏風因之紀五字丁丑及壬午兩度經斯地未逢向¶
所見兹用諮大吏(問之大學士尹繼善始云不知/後復博詢属吏皆稱無其事)則稱¶
行實難而且無其事斌豈欺予者盖受人欺蔽觀過可¶
知仁重吟誌詳細¶
　　安瀾¶
　龍王廟再疊舊作韻¶
<pb:KR4f0005_WYG_213-7a>¶
徳水方遵陸(上次南廵廻蹕由順河集登陸今則乗/舟直至徳州便扵沿途閱視運河情形)圖¶
因閱運河蘭舟溯洄溜桂棹艤清渦放淤兼觀績(是日/小駐)¶
(御舟登岸詣廟瞻禮兼/閲夏家馬路放淤工程)升香謝薦歌千秋垂¶
聖額(廟懸書額皇/考御)三度此欽過予意望非别¶
神庥冀曰何安瀾佑黎庶洪瀆永寜波¶
　　復聞京師得雨(三月十/八日)¶
北方春雨霑惟是去年好今年如去年此慶逢稀渺南¶
方自澤國憂過(平/聲)不憂少即今數日晴始幸麥可保仍¶
<pb:KR4f0005_WYG_213-7b>¶
繾江以南馳問資㕘考(江南春雨稍多昨浙江撫臣奏/至亦稱三月初一以後莭次得)¶
(兩恐太過或扵菜麥蠶桑有碍因傳旨詢問浙撫熊學/鵬蘇藩蘇爾徳令将邇日晴雨情形及春收分數若何)¶
(即行馳奏/以慰厪念)到處厪農功稼穡斯惟寳行将厯齊燕良苗¶
閱沿道然詎敢心紓西成尚猶早¶
　　過伊河入運口¶
圖欲瀉微湖尾閭大䟽治韓荘閘迤南伊河就下利其¶
餘彭潘口均自荆橋出前年率剔鬟魚(臺/)金(鄉/)多涸地¶
即今過伊河入運實暢遂然上源来少濟(寧/)臨(清/)水虞¶
<pb:KR4f0005_WYG_213-8a>¶
匱頋漕慮棄農農顧防漕棄籌政所以難兩全益艱致¶
　　舟行入山東境¶
去時遵陸返乗舟一水殊分徐魯郵是日晴光眀翠栁¶
前旬雨澤渥来牟北河漕務心勤度(入/聲)西郡民風目始¶
謀(運河一帶為/山東西境)濟運籌農胥要計戒更張亦厪詳求¶
　　韓荘閘¶
韓荘實洩微湖水籌涸金鄉魚(臺/)閘建新(魚臺金鄉諸/縣之水皆滙)¶
(㣲山湖夏秋坡水漲溢魚臺一帶每多積潦之患既䟽/伊家河以釃其流並扵韓荘西岸建滚水石壩以殺其)¶
<pb:KR4f0005_WYG_213-8b>¶
(勢甲申春撫臣崔應階請濬治㣲湖下㳺因命故協辦/大學士公兆恵前往㑹勘以湖口舊閘宣洩未暢議扵)¶
(舊閘北添建新閘使湖水暢流入運閘成而數/縣瀕湖沮洳悉皆涸出民得賴以乗時耕種)濟運利¶
農期兩益每因觸境憶賢臣¶
　　過荆山橋¶
橋長三里計納水原自寛侵尋沙淤之微湖去路艱因¶
之事䟽剔本圖洩漲瀾沙弗逺運去積隄齊橋欄占河¶
十之六功同不䟽然大吏前致辭已足受漲川徒觀隄¶
以外齊橋芃麥田橋建苟非虚河䟽功乃捐二者必居¶
<pb:KR4f0005_WYG_213-9a>¶
一吾心實未安扵凡待目擊吁嗟此實難¶
　　渡黄河至徐州¶
彭城深厪念有事閱河防枉駕陸遵坦進舟日未央¶
天光澄暎碧川氣鬱蜚黄浪静邀¶
神佑滋因敬不遑¶
　　閱徐州河隄有作¶
南固石隄北土隄(徐州當大河之衝向年屢經水患丁/丑南廵親臨閱視命扵河南岸添甃)¶
(石隄俾緩急益足恃而北岸土隄則戊寅夏遣大學士/劉統勲来徐相度議築以禦澷流而束河勢使攻沙者)¶
<pb:KR4f0005_WYG_213-9b>¶
(也兩隄既成城郭民田皆資利賴連年頻獲/豐稔閭閻景象恬熈廵蹕經覧深為慰悦)利農護郭¶
偹俱齊今来不藉多籌畫祗覺民生益暢兮¶
　　題黄樓三疊蘇軾韻¶
疊險寜非滕口說每遇蘇詩興軒彂黄樓三登可黙去¶
却慮格卑縁手滑遐想當年事脩築豈有閒情辦布韈¶
(東坡詩已辦/布韈青行纒)隔時水退遇重陽把琖對花恣豪呷憶我¶
丁丑始莅此急葺石隄舉籠鍤是時灾餘百室空鵠面¶
鳩形可憐殺壬午重来則改觀雲龍酬恵起神刹(徐城/河隄)¶
<pb:KR4f0005_WYG_213-10a>¶
(自丁丑親臨相度各工脩舉數年来閭閻生計滋/阜因就雲龍之岡勑建  恵佑龍王廟用申報貺)田有¶
農夫荷鋤耕屋有織婦鳴機軋即兹元氣實大復倉庾¶
陳陳相因壓為民愁亦為民慶城樓埤堄俯齾齾綈几¶
清閒命墨娥錦屏馥郁噴金鴨旋教清蹕轉行宫老幼¶
歡随走靸霅¶
　恵佑龍王廟疊舊作韻¶
盛徳贊¶
天縡鴻功著地宗一方賴呵護三拜肅儀容民氣誠云¶
<pb:KR4f0005_WYG_213-10b>¶
復¶
神歆益致恭蓍乾得九五雲起定從龍¶
　　逰雲龍山¶
蜿蜒如龍從以雲剛過細雨滌埃氛髙蹤𨚗慕張隠士¶
佳政猶思蘇使君樹裏有禽皆雅韻巖間無卉不清芬¶
閭閻元氣洵稱復羣擁鑾輿共爾欣¶
　　試衣亭三疊蘇軾韻¶
寜同歸去賦吹衣赴選怱怱趲夕暉身共山人(謂張/天驥)斯¶
<pb:KR4f0005_WYG_213-11a>¶
則託心随旅客(謂張/斯厚)彼焉飛¶
　　戯題放鶴亭¶
雲龍瀛嶼乕邱巔都有亭因放鶴傳我亦山荘聊仿作¶
祗虞貽笑彼胎仙¶
　　彭城三詠用賀鑄韻¶
　　　戯馬臺¶
漢王鬬智斷項王願挑戰擿嬈决雌雄驅騅疾雷電樓¶
煩瞋叱辟易開海春軍敗引兵来鴻溝分割歸都邑無¶
<pb:KR4f0005_WYG_213-11b>¶
事掠馬臨崇臺共逐秦鹿誰得者始禍皆由鹿作馬圅¶
谷不封一泥丸咸陽三月火燄盤其興何暴亡亦疾半¶
夜氣盡方識難雲螭月駟雖調閑都入漢廐掌漢官獨¶
不見千秋名尚留楚牧乃復有劉宋賔筵泛杯緑¶
　　　斬蛇澤¶
君不見九原除道抵雲陽力伇無已秦以亡龍顔隆凖¶
天子氣坐壓金徳銷沆碭送徒道遁何足懼索與解縦¶
恣去路吾亦逝矣壮士従夜徑(平/聲)豐西那避頋行前者¶
<pb:KR4f0005_WYG_213-12a>¶
報大蛇来一揮七尺嫗哭哀赤帝子斬白帝子此語疑¶
信猶半㢤龍門好竒乃有許豈識天下歸真主寛眀仁¶
恕所以興項籍嘔嘔徒嚇䑕至今大澤猶傳訛獨惜千¶
餘年来非漢土¶
　　　歌風臺¶
歌風千載稱髙臺當年提劍起草莱天下大定還過沛¶
置酒樂擬登雲来何事涕洒英雄血逰子故鄉悲往轍¶
百二十人習和歌止張(去/聲)三日従茲别復沛不已復豐¶
<pb:KR4f0005_WYG_213-12b>¶
鄉雍齒之恨獨未忘卓爾想見興王概詎止霄漢雲飛¶
揚知人善任何與良叔孫制禮眀有方方囬何獨為(去/聲)¶
信慨以慷烏&KR0197;之挽寜因鷙鳥蔵(信之反跡已眀不得/謂髙祖寡恩故反賀)¶
(詩意並見近作反錢/謙益淮隂侯廟詩)¶
　　渡黄河有述¶
侵曉庭柯風勢䬒登舟頓爾静陽侯屢䝉¶
天貺昭¶
神貺自問何脩益勵脩波浪不生恬水性隄防惟固盡¶
<pb:KR4f0005_WYG_213-13a>¶
人謀南廵狩禮扵焉蕆獨有民情戀尚留¶
　　金鄉魚臺民以涸田得種謝恩詩以紀事¶
微湖昔倒漾數縣被灾連金魚為尤重有釜常嗟懸雖¶
常豁糧賦豈似慶逢年昨従撫臣請為之䟽荆山(金鄉/魚臺)¶
(皆瀕微山湖向苦湖水泛溢窪田悉沒扵水既穿伊家/河増置韓荘壩牐以殺其勢甲申春復允撫臣崔應階)¶
(請濬下㳺之荆山橋以資宣洩數縣/積潦田畝次第涸出民得藉以耕種)先是隄徐北黄流¶
免泛川(黄河至徐州而窄河員毎持束急易漲之說聴/漫水洩歸荆山橋以故河多淤梗微湖趨下之)¶
(勢不暢戊寅夏始扵徐城北岸築土/隄黄流乃不旁溢湖水得䟽消無阻)諸水得就下漸見¶
<pb:KR4f0005_WYG_213-13b>¶
有涸田廻舟溯運河萬姓兩岸邉言謝汝固耳言慚吾¶
猶然奚如豫籌畫免此遭屯邅况慮去路多来源已覺¶
艱漕渠亦要務何非政所關(微湖雖患其漲溢然漕艘/北上亦藉灌輸之利盖洩)¶
(多固有益民田而瀦少又恐妨運道事/誠有難扵兼善者既慰之餘彌復厪念)展轉厪民瘼事¶
盖鮮兩全¶
　　四月𦍤日作¶
舟動水流裏春徂夏又来何曽因閏駐且復喜雲開霑¶
澤壠芃麥涸田野不莱底須賞花栁斯實恱心㦲¶
<pb:KR4f0005_WYG_213-14a>¶
　　過濟寜州¶
州城雄枕運河濵珠勒徐驅覲萬民總以平居恒厪念¶
那因初識始相親(南廵廻鑾向従陸路兹始御/舟初過州城萬民尤覺懽迎)豁糧爾¶
縦謝誠切(前以頻遭潦沴凡低田受水/者皆與豁糧老㓜聚集叩謝)登席吾猶愧是¶
真李杜詩情髙萬丈(州城内太白樓為賀李豪飲蹟城/外南池即杜甫興許主簿逰處有)¶
(少陵/祠)摛詞即境却逡廵¶
　　登太白樓¶
岧嶤髙閣俯城闉名字猶傳太白真善醸者汪信知己¶
<pb:KR4f0005_WYG_213-14b>¶
舉觴惟賀是佳賔良辰澷惜方春餞勝蹟初探返蹕廵¶
禹戒常遵惡旨酒醉歌無事取斯人¶
　　題南池少陵祠¶
任城南郭有南池古蹟猶傳老杜祠喬樹那知春已去¶
閒庭不覺歩前移何期此日仍瞻斗(唐書稱昌黎文泰/山北斗吾扵子美)¶
(之詩/亦云)可惜先生未遇時却異東坡頻疊韻(南廵疊蘇東/坡韻獨多)¶
斯人前豈易言詩¶
　　再詠南池四首¶
<pb:KR4f0005_WYG_213-15a>¶
到處¶
平成仰¶
禹功崇碑五字厪河工(康熙乙丑年建碑亭恭/勒    皇祖閱河隄詩)益殷此¶
日覲揚志敢曰¶
當年廵狩同¶
渌波一片澹南池樸室三間潔葺之筆研精良待摛藻¶
却吾今日畏言詩¶
詩仙詩聖漫區分總属箇中迥出羣李杜劣優何以見¶
<pb:KR4f0005_WYG_213-15b>¶
一懐適已一懐君¶
千秋遺蹟以誰芬咫尺城南静不紛何事尋常許主簿¶
却教名字附青雲¶
　　題分水¶
　龍王廟¶
清汶滔滔来大東自然水脊脈潛洪横川僢注勢非迕¶
濟運分流恵莫窮人力本因¶
天地力河功誠擅古今功(人皆知分水為白衣老人之/力而不知實天地自然結局)¶
<pb:KR4f0005_WYG_213-16a>¶
(勢扵此衆不能識老人特能識之耳非但此也上古/聖人教耒耜作舟楫何一非因天地自然之功用㢤)由¶
来大巧原無巧穿鑿寜知¶
禹徳崇¶
　　北来¶
北来日日騐農耕夹岸農民喜氣迎麰麥秀齊惟待實¶
黍禾種遍已抽萌早知春澤髙低被近覺炎風塵土生¶
畏雨情纔忘㡬日旋(去/聲)為望雨又何情¶
　　筞馬過東昌府¶
<pb:KR4f0005_WYG_213-16b>¶
南邦逢郡邑按轡便民瞻(南廵渡黄後即循川途御舟/惟遇郡縣城郭必遵陸筞騎)¶
(經行既覽閭閻景象兼便民/瞻就兹過東昌仍倣行之)運路兹經厯乗舟肯已忺¶
筞驄惟一例随鐙更多添親愛不謀合熙和著處覘平¶
原攬城市光嶽俯樓檐(光嶽樓居城之中重檐髙聳可/以延眺為蹕路所必經因一登)¶
(覽則闤闠恬熙郊/原豐沃燦然在目)共治二千石益思慎選㢘¶
　　登光嶽樓即事¶
層欄傑構入雲區聳峙城中鎮四隅髙下耕桑俯沃野¶
北南水陸接通衢虹光奕奕扶梁煥泰嶽巖巖罨牖鋪¶
<pb:KR4f0005_WYG_213-17a>¶
長記短詩粗讀遍子安牛斗句曽無¶
光望為同為異區又稱東北據城隅(一統志載望嶽樓/在聊城縣東北髙)¶
(矗雲表今名光嶽及閱東昌府志則光嶽樓在府城中/而城東北隅又别有所為望嶽樓者兹以廵蹕經行始)¶
(知其舛百聞不如一見紀/載之不足信大率類此)従来多舛惟冊府且自清逰¶
厯箭衢(魯仲連蹟/亦在此城)喜是閭閻頗繁庶嫌他屏扆太陳鋪¶
牧臣咨爾盡心者察吏安民似此無¶
　　臨清舟次襍詠¶
南来一水貫城闉北去三朝川路循(水路三程便至徳/州由陸路旋蹕)¶
<pb:KR4f0005_WYG_213-17b>¶
厯遍山東五十閘節宣深計緬前人¶
板閘洪波瀉吕梁云縁蓄水灌溪塘(臨清設甎板二閘/以莭宣南来之水)¶
(舟行逓進上閘唘則下閘閉俗稱灌塘因其地勢/建瓴蓄久而唘流頗湍急舟非牽挽不能過也)因思¶
天下本無事子美詩中道已詳¶
衛水西来挟濁漳滙川北注色微黄更無闗鍵資宣蓄¶
(過臨清則無/閘直達徳州)順注乗流直進航¶
㡬度溯洄復溯㳺通漕實藉古人謀善經理自足輸挽¶
冐險何須海運籌¶
<pb:KR4f0005_WYG_213-18a>¶
　　雨(四月初/十日)¶
西風一夜無雨望侵曉誰知送雨来不似江南慮過矣¶
恰當夏首曰時㢤滿船畫意全含潤兩㟁詩情喜不埃¶
過午欲晴霑二寸雅予蜀望又徘徊¶
　　曉凉¶
前朝劇嫌熱過雨頓生凉無㝎如斯幻有恒原是常汀¶
蒲梳霧氣隄麥浴曦光破冷厜㕒坐従民渇望償(船首/露坐)¶
(夹岸老㓜趨随歡呼瞻仰毎入舫室/民若失望憐其誠冐凉有所弗避也)¶
<pb:KR4f0005_WYG_213-18b>¶
　　御舟至徳州仍命親藩恭奉¶
皇太后由川路迴鑾是日登陸即事有述¶
登陸遄臻勑政機由川¶
頥養奉¶
慈闈南廵典禮斯全備旬日¶
晨昬此暫違去轡未瞻栁稊茁迴鞭倐拂麥芒菲前朝¶
作雨微嫌少大霈希資實栗肥¶
　　方觀承進棉花圖十六事各題其上¶
<pb:KR4f0005_WYG_213-19a>¶
　　　佈種¶
本従外域入中原¶
聖賦金聲實探源(所自皇祖有御製木棉賦偹詳吉貝/    始及種植流傳民資温燠實闡)¶
(古今之秘兹方觀承所進圖冊/即恭錄    聖賦冠扵冊首)雨足清眀方佈種功資¶
耕織燠黎元¶
　　　灌溉¶
土厚由来産物良却艱致水異南方轆轤汲井分畦溉¶
嗟我農民總是忙¶
<pb:KR4f0005_WYG_213-19b>¶
　　　耘畦¶
芟宻耘長遍野皋夏畦増此那辭勞白家少傅暝寒中¶
(去/聲)但識加棉厚絮袍¶
　　　摘尖¶
尖去條抽始暢然趨晴避雨摘炎天愛之能勿勞乎爾¶
萬事由来一理詮¶
　　　採棉¶
實亦稱花花實同携筐婦子共趨功非虚觀却資真用¶
<pb:KR4f0005_WYG_213-20a>¶
植物依稀庶子風¶
　　　揀曬¶
納稼惟時棉亦成等差黄白辨粗精紛羅真有如雲慶¶
吉語猶占冬𦍤晴¶
　　　収販¶
艱食惟斯佐化居列𨞬負販各紛如價常有㝎斤無定¶
(棉有定價而斤兩輕重則随時贏縮斤以二十兩為凖/豐收價平斤可得廿四兩價昻則减輕負販分售斤仍)¶
(以十六/兩計)巨屨言同記子輿¶
<pb:KR4f0005_WYG_213-20b>¶
　　　軋核¶
轉轂持鈎左右旋左惟落核右惟棉始由粗末精斯得¶
耞杵同農豈不然¶
　　　彈花¶
木弓曲引蠟弦弸開結揚茸白㲲成村舎比鄰聞相杵¶
䋫䋫唱荅合斯聲¶
　　　拘莭¶
擦條拘莭異方言總是斯民衣食源㡬許工夫成麗宻¶
<pb:KR4f0005_WYG_213-21a>¶
紡紗絡緒事猶煩¶
　　　紡綫¶
相将抽緒轉軠車工與繅絲一例加聞道吴淞别生巧¶
運輪却解引三紗¶
　　　挽經¶
引繀缷絡理棉絲枝拄經牀較便其蹕路迎鑾多婦女¶
木棦每見手中持¶
　　　布漿¶
<pb:KR4f0005_WYG_213-21b>¶
經緯相資南北方(南北皆産棉而估舶每南北徃来互/販或云北棉宜作經南棉宜作緯有)¶
(相資成用者盖風土剛/柔不同故棉性亦異云)藉知物性亦如强刷紗束絡俾¶
成緒骨力停勻在布漿¶
　　　上機¶
豈止千絲與萬絲女郎徐自引伸之可知事在挈端要¶
諸緒従心無不宜¶
　　　織布¶
横緯縦經織帛同夜深軋軋那停工一般機杼無花様¶
<pb:KR4f0005_WYG_213-22a>¶
大輅椎輪自古風¶
　　　練染¶
五色無論精與粗茅簷卒嵗此殷需布棉題句厪民瘼¶
敬纘¶
神堯耕織圖¶
　　南廵迴鑾駐蹕御園之作¶
往還水陸六千里春夏推遷百廿朝望埭早無争色卉¶
聴林已有試聲蜩對時展轉希膏雨勑政傳宣覲庶僚¶
<pb:KR4f0005_WYG_213-22b>¶
鳳舸仍遲到三日潞川欽溯一心遥¶
　　賦得鳩喚雨(得和字/八韻)¶
物性知時氣禽言善揣摩隂晴候弗舛感召理無訛乍¶
聴邕邕叫旋看靄靄挼寕同聞弱管喜是織空羅耕已¶
買䤥插耘欣荷笠蓑誠然披雭雭豈漫喚哥哥望矣夏¶
云首鳴㢤今若何勤農卜雨霈恭已奉¶
天和¶
　　恭迎¶
<pb:KR4f0005_WYG_213-23a>¶
皇太后駕至暢春園即事得句¶
翟舫昨當駐潞河不眠數問夜如何筞驄心切誠懽迓扶¶
輦躬承¶
顧語和萱為(去/聲)暎階翠展葉榴如報莭絳舒柯浹旬依¶
戀一朝慰繞¶
膝由來樂事多¶
　　雨(四月廿/六日)¶
憶自山東望雨歸逾旬此念日依依五更纔報濃雲布¶
<pb:KR4f0005_WYG_213-23b>¶
逹午欣看宻&KR0584;飛詎止禾苗如助長仍資麥穂得増肥¶
晴堪莫漫生餘戀已是¶
天恩貺所希¶
　　山東廵撫崔應階奏報得雨¶
齊郊迤北亦待澤經厯為(去/聲)殷望雨霑幸值一犁應時¶
霈(京畿正值望澤扵四/月廿六日得雨五寸)喜聞同日遍膏漸(亦廿六日濟/南一帯被澤)¶
(所奏分數較近/京尤為優渥)九州總是心蔵曲兩處頓教眉釋尖却¶
惜西南欠優渥(方觀承奏報東安一帯得雨三寸其迤/南河間等處曽否被澤未經奏及諭令)¶
<pb:KR4f0005_WYG_213-24a>¶
(速行/查奏)瞻雲㡬度更廵檐¶
　　西直門外作¶
北至将脩¶
祀典崇致齋法駕轉彤宫郊原含潤夜過雨衣袂生凉¶
曉拂風¶
禾黍芃苗麥欲登更聞米價未曽増(每當青黄不接時/米價必増去嵗秋)¶
(收倍豐至今米價/未長為之欣慰)憑輿切切無他願祗願如斯¶
綏屢仍¶
<pb:KR4f0005_WYG_213-24b>¶
　　養心殿齋居¶
旭影遲前階風炎避廣殿遵例座弗遷(冬至祭例祈榖宫/  雩    御齋)¶
(餘祀皆即養/心殿而齋)祛辛食則變無逸勑㡬政有籲覲俊彦卓¶
午亦餘暇披凉不知倦欹案展芸編䟽屏辭綵扇夕舂¶
雲氣濃因之復生羡¶
　　夜雨(五月初/二日)¶
十雨春斯佳五雨夏正好(前月廿六日得/雨至今甫五日)夕入方&KR1268;&KR1268;¶
夜深忽浩浩琉璃易為溜摐砌聲不了無眠亦何妨繼¶
<pb:KR4f0005_WYG_213-25a>¶
澤慰懐抱時若祝斯後庶冀登萬寳¶
　　夏至¶
北郊禮成述事¶
時雨復時暘¶
北郊禮凖常(向年或遇望雨詣切禮壇每徹鹵簿近/屢得有雨澤故一    儀按例舉行)樂¶
宣數成偶(樂凡八成/合偶數也)器薦色惟黄(亦協/土徳)徐陟曦光朗(昧/爽)¶
(執事日出/禮始成)濃零露氣瀼卅年承¶
厚貺益勵敬無遑¶
<pb:KR4f0005_WYG_213-25b>¶
　　端陽日侍¶
皇太后觀龍舟¶
黍禾遍野麥登盤芳莭龍舟例奉¶
觀暎浦早荷初放朶(常年端陽率未開花有則湯泉所/進今嵗以過閏故湖荷已有開者)¶
亞牆新筍已成竿雖云競渡原無競信矣承¶
歡果是歡嵗嵗¶
髙年侍¶
康健正長日影耐人看¶
<pb:KR4f0005_WYG_213-26a>¶
　　討源書屋對雨(五月初/六日)¶
昨日天中奉¶
賞憑侵晨仙苑問¶
居興甘霖既渥還優霈農諺無妨更絶勝(農占有午日/雨生蟲之諺)¶
聴處溜聲原不改(去嵗夏日亦有/書屋對雨之作)望来漲影已徐増政¶
勤材選弗遑逸別為衣濡例賜仍(是日引見官有衣被/雨濕者依例行賞)¶
　　仲夏玉泉山¶
雨霽蘭街絶㸃埃玉泉今嵗此初来春光已付不知過¶
<pb:KR4f0005_WYG_213-26b>¶
㡬暇仍教無逸陪咨政罷纔聊泛舫觀農要為一登臺¶
眀亭暗竇江南似清戀何須首重(去/聲)廻¶
　　華滋館¶
書館碧溪潯隔年此憩臨春華同逝水夏木已連林過¶
雨物含潤依山境與深窓中見穹塔雲影幻晴隂¶
　　題翠雲堂古栝¶
古栝由来古丈夫低心豈肯逐時趨春華秋實休衡校¶
二老風流得似無(杜甫寄贊上人詩與子/成二老来徃亦風流)¶
<pb:KR4f0005_WYG_213-27a>¶
　　棲霞室¶
倚巖搆書室雲霞常寫楹寫則亦必棲是吾所以名寜¶
因望繖山數典僧紹眀夏雨既應時靈山吐英英我甫¶
旋廵蹕棄暇兹延清南頋偶思義曰仍在民情¶
　　清音齋¶
聖藻煥懸針(静眀園建自康熙年間清/音齋    皇祖御額也)屏山翠鬱岑花¶
姿雨後喜林影夏来深拂牖延寒籟繞階調暗琴松泉¶
相問荅不改是清音¶
<pb:KR4f0005_WYG_213-27b>¶
　　竹鑪山房烹茶戯題¶
中泠第一無竹鑪恵山有鑪泉第二玉泉天下第一泉¶
山房喜有竹鑪置瓶罍汲取更近便茗椀清風可弗試¶
四壁圖書閱古人大都䂓寫烹茶事忽然失笑境地殊¶
我扵其間豈容厠¶
　　泛舟由玉河至石舫¶
玉泉逰目駕言旋遂放玉河順水船萬夀山光翠迎面¶
便途得為(去/聲)小留連¶
<pb:KR4f0005_WYG_213-28a>¶
耕織圖前盪槳過耕犁織杼候無訛水村也足農桑趣¶
那向吴中較若何¶
畫舫行来石舫邉便因登岸小夤縁廻頭却顧纜維䖏¶
孰是能遷孰不遷¶
　¶
　¶
　¶
　¶
<pb:KR4f0005_WYG_213-28b>¶
　¶
　¶
　¶
　¶
　¶
　¶
　¶
御製詩三集巻五十¶
