# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:13.155665
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷五十一
<pb:KR4f0005_WYG_214-1a>¶
欽定四庫全書¶
御製詩三集巻五十一¶
　古今體一百三十六首(乙酉九/)¶
　　仲夏萬夀山¶
夏仲來逰雨後山峯容疑訝蹕廵還愛兹與我周旋久¶
豈必權其伯仲間鶯罷綿蠻辭樹去魚過(平/聲)撥刺卧波¶
頑春光漫惜暪人過(去/聲)流水行雲好是閒¶
　　懐新書屋¶
<pb:KR4f0005_WYG_214-1b>¶
鱗塍近逺暎書堂習習清風拂綠秧棐几披芸聊棄暇¶
佳篇恰是讀柴桑¶
　　睇佳榭¶
亦知假山弗最髙諸弗髙中此髙最敞軒恰復搆其巔¶
面面湖山都暎帶四時逰目無不佳詎以情將以神㑹¶
今朝即景更於何髙下良苖生意沛¶
　　清可軒¶
山隂趣更佳空洞鬱窿起巖腰非迥髙而有凌雲理一¶
<pb:KR4f0005_WYG_214-2a>¶
舉足之勞不逰則矯矣覆壁入夏屋心目俱如水此清¶
真是清鄭崇糟粕耳¶
　　夜雨(五月十/三日)¶
夜雨勢將綿溜聲聼枕邉繼霑真是好大霈更逾前遍¶
野欣流澤漫空想羃烟迤南均被否(河間天津尚未/優渥為之望澤)卜¶
度不成眠¶
　　曉晴西直門外作¶
雲勢依山欲放晴曈曨曉日更晶明視朝典已半年闊¶
<pb:KR4f0005_WYG_214-2b>¶
趁爽因之入鳯城¶
麥穫已堆塲圃邉黍禾髙下綠芃田邇来晴雨誠時若¶
念逺秋成倍惕然¶
　　淑清院¶
金輿西轉御朝廻别院淑清向曉開松柏鬱森蘢仲夏¶
壺洲隠暎望南臺乍看泉雪心無暑静對階茵意與培¶
脱却山龍换時服箇中始覺稱遊陪¶
　　千尺雪¶
<pb:KR4f0005_WYG_214-3a>¶
石激峥嶸響瀑泉六花錯落望中懸雅宜暑月憑欄對¶
祗訝翻無暑可捐¶
本因數典自寒山伴奐春逰想像間一例清泠漎石韻¶
却無来去祗饒閒¶
　　春耦齋¶
液池西㟁轉取便出皇城春耦適當道晨餐乃啟行弄¶
田稻香蔚學圃菜芳迎晴雨爾來協因之慶慰生¶
　　自髙梁橋進舟由長河至昆明湖¶
<pb:KR4f0005_WYG_214-3b>¶
長河雨後波增漲趁爽平明好進船栁㟁忽聞嫩簧響¶
始知復育化成蟬¶
依水園存樂善名蘭隄幾轉面前迎徑過(平/聲)自是慵遊¶
覽不為忙乗(平/聲)風利行¶
廣源閘限水髙下登㟁因之又換舟悟得盈科成利濟¶
前人經理足佳謀¶
沿隄垂栁復髙榆濃綠隂中牽纜紆纔過繡漪橋側畔¶
波光迎面頓清殊¶
<pb:KR4f0005_WYG_214-4a>¶
　　鳯凰墩¶
髙嶼水中央樓頭金鳯凰徒因相(去/聲)風色(金鳯張翼隨/風而轉可知)¶
(風向宫殿/中多用之)詎是詡佳祥望攬四隣畫到停雙棹航訝臨¶
赤霞表徐悟俯荷塘¶
　　暢觀堂¶
左俯昆明右玉泉背屏鏡治(閣/名)面溪田四圍應接真無¶
暇一晌登臨屬有縁騁目不遮斯暢矣棲心惟静總宜¶
焉設於風地觀羲象未曰怡然先悚然¶
<pb:KR4f0005_WYG_214-4b>¶
　　水村居¶
茅屋竹籬象水村水村幽事畧堪論棹舟見則耕還織¶
繞舍孳惟雞與豚夏仲林隂深石逕雨過(平/聲)漲影到柴¶
門不殊向者江南景愛戴民情意黙存¶
　　夜雨朝晴¶
夜雨每朝晴宜耘復利耕日暄禾助長土潤黍含英麥¶
囷(上/聲)已納定菜畦争向榮能無冀綏屢(去嵗秋稔異常/此後晴雨時若)¶
(復可冀/有収)不敢便怡情¶
<pb:KR4f0005_WYG_214-5a>¶
　　恭奉¶
皇太后觀荷即事成詠¶
蠲吉迓¶
慈輿御園賞瑞蕖夏霖忽入夜朝霽實欣予浄影摇明¶
鑑香颸拂朗疏年年延喜詠歴厯勒屏書¶
　　題蹈和堂¶
座有古芸披甄陶左右宜履貞兼納順率禮復敦詩省¶
嵗調元氣祈年協四時與民同保合念釋總於兹¶
<pb:KR4f0005_WYG_214-5b>¶
　　觧愠書屋作歌¶
我思虞廷去堯之世未曰遥不識不知其民淳樸之¶
風猶應饒云何舜帝揮五絃爾日乃有南風謡愠者¶
不平之氣或致怨而胡有於重華之際欲借薫風消¶
是知昊代不如羲年非虗語大禹下車泣罪心誠焦¶
何况三千載逓降於斯時也豈可與古相較風俗之¶
淳澆吁哉民碞實可畏愠豈易觧哉吾惟對此慙旰¶
宵¶
<pb:KR4f0005_WYG_214-6a>¶
　　耕雲堂¶
㡬架書堂俯水田雨暘幸協稻芊芊三庚屈指西成逺¶
未敢先時慶有年¶
　　適性居¶
聞諸我宣尼性近習相逺如水必有源如木必有本率¶
則謂之道適斯謂之善詎曰娯耳目亦豈恣逰衍觸境¶
心有㑹克己禮期返¶
　　竹宻山齋¶
<pb:KR4f0005_WYG_214-6b>¶
㧞節新篁葉已齊泠聲風敲(去/聲)緑玻瓈造齋人到階方¶
覺訝似雲栖精舍西¶
　　茂悦書屋¶
萬物悦南訛書堂茂對和雨霑晴亦好晝永暇因多為¶
想黍禾勃即看花木羅薰風拂緗帙樂趣此無過¶
　　題鏤玉百子屏¶
百子形神各殊别琢磨了識不同時居然薈萃亭臺景¶
都是峥嶸瑚璉姿品重蘭階將筍牓行(去/聲)稱棗讓與梨¶
<pb:KR4f0005_WYG_214-7a>¶
推作人致意興周雅樂育因之繋我思¶
　　偶倣文徵眀山村嘉䕃圖即用題徵眀畫韻¶
四友良宵㑹一堂言唐虞上薄周商三庚底似清秋景¶
户外喬松入籟長(末二句㮣括/徴明詞意)¶
　　熱¶
夏徳信於暑炎熱詎可無土溽氣益蒸曦烈威特殊廣¶
厦深眈眈猶覺熇切膚嗟彼夏畦人曝背耘正劬思艱¶
刻厪彼協序時凛吾無遑披遺篇髙談學陳謨¶
<pb:KR4f0005_WYG_214-7b>¶
　　對雨(六月初/五日)¶
邇日雨暘實稱(去/聲)懐思量大霈益為佳南雲忽佈飛豐¶
注簷溜傾珠濺到階¶
卓午炎蒸不可當翻㿽片刻颯生凉虚軒乍欲添衣坐¶
因識人情曷有常¶
日晅雨潤恰胥宜稻下黍髙一例滋顒祝綏豐如去嵗¶
越因可冀越度思¶
　　移竹¶
<pb:KR4f0005_WYG_214-8a>¶
暑莭雨既霑苑監例移竹芟黄汰已枯植緑補不足庭¶
前趣益逺山坳致猶曲月上欲籠蟾風度全戛玉而我¶
偶延歩興念别有屬逺若湘之浦近若淇之澳夫誰與¶
補栽亦自連林矗¶
　　雨中舟泛二首¶
邇日真稱若雨暘延凉朅爾泛烟航寜非慣見江南景¶
祗以宜時覺勝常¶
恰似珠簾下水軒斜飛豎洒正紛緐首羅漫擬難為數¶
<pb:KR4f0005_WYG_214-8b>¶
(上/聲)滴滴零零自有源¶
　　快晴¶
逹晨猶宻雲情知霖雨矣時行故不妨究以晴為羙禺¶
中漸開豁卓午雲盡徙湏臾遂朗清蔚藍天似水湔暑¶
颯凉生拂鬱霽光委屬念在農功吾安得無喜¶
　　煙月清真樓¶
借詢煙與月㡬萬閲春秋開闢以來有清真孰許儔瀟¶
光如婉約蒼靄解相酬設欲結三友誰當占一籌¶
<pb:KR4f0005_WYG_214-9a>¶
　　題擷景室¶
四時風月各殊觀一室吟憑興未䦨十笏漫嫌得無㡬¶
較於方寸特為寛¶
　　池上居作¶
半畝方塘上五間敞榭凉一時聊復爾消夏以為常生¶
意觀花木怡情在縹緗去年如昨日過雨喜宜暘¶
　　引凉小樓¶
出樹還延爽籟長坐來訝覺颯衣裳麗譙井榦雖華矣¶
<pb:KR4f0005_WYG_214-9b>¶
小許偏能解引凉¶
　　挹香室¶
書室泠然近水邉益清花氣拂文筵一篇展讀當(去/聲)消¶
暑正是濓溪説愛蓮¶
　　日影¶
忽見階軒面依然日影鋪分明看代謝真不假湏臾喻¶
隙誠如彼翻書猶故吾聊應欣快霽所利在農夫¶
　　詠漢玉玦¶
<pb:KR4f0005_WYG_214-10a>¶
土華浸骨為精神如環有缺義可遵琢痕則無隠璘璘¶
君子能決佩諸紳無故不去禮所陳重瞳何有婦人仁¶
咄㢤亞父徒手循¶
　　泛月襍詠¶
又泛平安月鏡居(舟名泛月/所恒御)冰輪髙燭皎含虚蠻箋象¶
管相陪處昨嵗景光昨夕如¶
木蘭沙浦好乗凉䨲影相將送夕陽却是微風工凑拍¶
閃輕金縠捲銀塘¶
<pb:KR4f0005_WYG_214-10b>¶
望前雅合早登舟一捻鉤痕見舉頭日漸移東漸升晚¶
再生西已是金秋¶
影蘸樓臺香度荷小遊不問夜如何(每泛月不過戌末/而罷從未入夜)¶
御湖清概還如昔祗覺星星㸃鬢多¶
　　驟雨(六月十/九日)¶
朗霽已逾旬蒸炎不可受早田實宜暘晚種纔茁畝未¶
曾沐沃潤慮致勒長(上/聲)否農家有常談艱初實利後(六/月)¶
(初七以前時行霑沃早苗芃茂晚稼並茁土蕃滋旬餘/未雨盼望殊切僉云晚稼初出時最宜晴霽晴則殖根)¶
<pb:KR4f0005_WYG_214-11a>¶
(益深得雨即勃長嵗收倍稔故田家有豐年不/下過頭雨之謡其理容或有之然未敢遽信也)其然豈¶
其然或出慰我口卓午族雲起快霔鳴雷吼衣生凉似¶
秋砌積潦如缶頗足濡稚苗况已霑髙栁再霈當益佳¶
倐晴惜弗久¶
　　鸚鵡¶
鸚鵡能人言雪羽鮮可玩置之雕檀架金鎖繋脚腕曲¶
身引其頸啄鎖夕復旦豈辭嘴卒瘏希得銀鐺斷一朝¶
擬飛去力盡空嗟歎精衛志雖勤填海終成幻何不悔¶
<pb:KR4f0005_WYG_214-11b>¶
厥初被縶早失算¶
　　昆明湖泛舟觀荷¶
六棹輕艫捷勝馳故教今日且遅遲滿湖出水芙蓉照¶
正是晨凉㵼露時¶
芳葩布濩燦池塘玉鏡光中霞搖(去/聲)光料勝眀湖麴院¶
畔不聞絲管祗聞香¶
花臺葉繖蔽平波題品濂溪定不訛左右後前盡君子¶
吾方渇此豈辭多¶
<pb:KR4f0005_WYG_214-12a>¶
　　季夏萬夀山¶
仲夏侵㝷忽季夏常來仿彿似初來起人竒想畨畨别¶
逝水流隂去去廻雲叠峯依空作㡧天垂幕視海為杯¶
笑予佳處駐無暇無暇何妨益懋㢤¶
　　無盡意軒¶
今日薰風爽輕輿陟巘便納凉正紗牖隔嵗此書筵峯¶
色四時繪松聲二柱絃意存無盡處了不繋言詮¶
　　對鷗舫¶
<pb:KR4f0005_WYG_214-12b>¶
臨水閣齋似舫浮憑欄常見浴閒鷗自縁觀物化機寓¶
相狎寜希隠者流¶
　　鑑逺堂¶
碧水闊而澄其鑑易致逺聚散帶行雲匼匝圍遥巘夫¶
惟初無心物呈照莫遯咫尺且難窮返躬愧惟赧¶
　　題寫秋軒¶
湛湛晞陽露氣浮丁星雜卉護階稠金&KR1195;頭踏侵㝷到¶
那更(去/聲)髙軒藉寫秋¶
<pb:KR4f0005_WYG_214-13a>¶
　　立秋(六月廿/一日)¶
立秋日宜雨既雨復宜晴巧合誠艱遇佳占幸有成(是/日)¶
(微雨即止/頗叶農占)却因炎霽久亟望快霖行欣惜相縈處難為¶
此際情¶
　　雨(六月廿/二日)¶
晚霽夜復隂頻問三更徹便霖諒不妨已過立秋節曉¶
方灑霏㣲卓午傾盆瞥渇壤倐積潦颯颸盡驅熱優膏¶
繼前朝是用為農悦¶
<pb:KR4f0005_WYG_214-13b>¶
　　晚晴¶
秋霖既渥望時晴晚散秋雲霽靄明花色蟲聲秋信報¶
同民樂是待秋成¶
　　夜雨(六月廿/四日)¶
一天星斗朗三更四鼔雲鋪落雨聲勢較前畨更酣鬯¶
最欣又是曉來晴¶
　　秋意¶
秋色復秋聲化機萬物呈風來皆送爽日照總含晶花¶
<pb:KR4f0005_WYG_214-14a>¶
態欺春豔蟲音入晚争益殷較晴雨為是近西成¶
　　清暉閣前秋花繞砌而新植松樹尚未出簷朅然¶
　　　有感輙成是什¶
秋花還似昔年都祗有喬松較昔殊君子小人判於此¶
晚成速就豈同途¶
　　題清暉閣四景¶
　　閣前喬松已燬石壁獨存突兀横亘致不愜觀山¶
　　以樹為儀新松長成復需嵗月乃因髙就低㸃綴¶
<pb:KR4f0005_WYG_214-14b>¶
　　為樓齋若干間取其小無取其大取其樸無取其¶
　　麗坐閣中頗似展倪黄横披小巻也¶
　　　松雲樓¶
閣對横陳石壁修因髙新築兩層樓隔墻延得松雲意¶
(閣前松遭燬墻外者猶存/喬柯此樓近之因以命名)小許居然勝一籌¶
　　　露香齋¶
假山有真樹秋露零瀼瀼髙下綴枝葉沆瀣凝珠光寜¶
湏詡其甘訝可裛其香玲瓏石竅間然疑即上皇硬黄¶
<pb:KR4f0005_WYG_214-15a>¶
待揮毫却愧米襄陽¶
　　　涵徳書屋¶
書屋剛容方丈寛慎修勤浴敢圖安其栥斧藻猶慙若¶
漫擬東京八殿看¶
　　　茹古堂¶
巖堂何所貯所貯惟縹緗雖非鄴侯多開巻益有方詎¶
祗資詠吟將以騐㡬康獲心在古人茹豈因柔剛¶
　　曉秋玉泉山¶
<pb:KR4f0005_WYG_214-15b>¶
玉泉今嵗纔再至再至居然報曉秋已訝襟懐清若水¶
陡忘時節迅如流數聲促織殷勤語幾縷閒雲自在浮¶
了識吾心生慰處不縁山館在田疇¶
　　剏得齋口號¶
樹已過簷端荷將怯水寒誰云非創得秋景此初看¶
　　麗矚軒¶
嵗嵗新秋節山軒必一登堪稱迎(去/聲)凉處為(去/聲)是最髙¶
層彌野禾雲茂鋪階樹影增又將發行駕東北數峯憑¶
<pb:KR4f0005_WYG_214-16a>¶
　　乗舟至影湖樓¶
髙山陟降又登舟棹出園門本順流山色波光方蕩漾¶
便教一憩影湖樓¶
四啟樓窓拾級登虚無縹渺總堪憑毫端漫道難模擬¶
空影中常得句曾¶
　　題和闐玉石壁泛舟圖¶
怪壁束流鶱若飛銀河一派是耶非挐舟設復窮源去¶
定獲支機石子歸¶
<pb:KR4f0005_WYG_214-16b>¶
　　夜雨(七月初/二日)¶
又聼秋霖隔夜窓灑空作勢正摐摐微凉已覺生藤枕¶
暗宇獨看朗蕙缸連霽幸無小民怨繼霑更利穡夫䎫¶
京畿佳矣誠叨恵一念猶然徧萬邦¶
　　曉晴¶
夜雨剛欣到曉晴較量真太適人情都稱今嵗如去嵗¶
惟勵持盈益戒盈披爽忽然忘大暑協時更切盼西成¶
秋廵自是常年例早覺闗山喜氣迎¶
<pb:KR4f0005_WYG_214-17a>¶
　　㳟奉¶
皇太后啟蹕幸避暑山荘作¶
撰吉秋廵啟析旌宜人風物叶金行寒浮曉氣波間漾¶
朗射初陽樹底明按例¶
康輿循後頓清塵快馬肅前程髙低近逺良苗秀額慶¶
西成卜屢成¶
　　白河¶
白河水弗漲雨亦渥髙低似此兩全鮮真稱諸事齊一¶
<pb:KR4f0005_WYG_214-17b>¶
時懼心切萬姓笑容傒索與均¶
天恵優施那可稽(今嵗夏秋以來晴雨適宜河水恬流/而髙下田稼一律滋茂視去嵗西成)¶
(景象尤勝歴覧慰懐仍降㫖兔所/過正賦十分之三益令農民饒樂)¶
　　宻雲行宫即景¶
曉凉宜䟦馬午熱早停輿寳穡殊常好歡生歴覽餘樹¶
隂全羃砌風爽稱(去/聲)翻書不擬觸新緒年年此景如¶
　　出古北口作¶
曉色滄凉滿谷寒髙峯纔見日三竿昨朝午熱知何處¶
<pb:KR4f0005_WYG_214-18a>¶
水抱山縈隔幾盤¶
鎖鑰尋常壮北門栖巖秦壘至今存戒嚴守此應遅矣¶
貽笑那堪更僕論¶
多稼今秋内外同未登場敢道綏豐山村却報迎人象¶
老幼都看喜氣融¶
　　微雨(七月十/二日)¶
名山經過毎致雨試之屢騐非傳聞境潔地靈通呼吸¶
五嶽或未如是云石梁大嶺綿福脈(青石梁東南綿延/數百里為霧靈山)¶
<pb:KR4f0005_WYG_214-18b>¶
(福地祖脈䝉古語所謂/海喇汗即漢語聖境云)昨宵朗霽朝生雲按轡從容已¶
過嶺傍午乃落煙絲棼輜重何嘗勞䟦渉却利蕎菜真¶
堪欣曰暘曰雨總時若盛滿之懼吾惟殷¶
　　常山峪行宫即景¶
玉露金風候崇山峻嶺間居停有古屋是日闢林闗窓¶
納三秋爽門縈一水環置郵傳閣本批閲敢偷閒¶
　　曉行即景¶
微雨昨朝釀薄涼行行東宇露陽光已欣蕎坂潤含白¶
<pb:KR4f0005_WYG_214-19a>¶
雅稱(去/聲)禾田熟染黄雲戀髙峯如繋帶寒侵空谷欲添¶
裳年年蹕路渾經慣計里何湏問短長¶
　　喀喇河屯行宫作¶
葦峪行過北轉東外藩迎駕畢來同且遲上塞秋蒐狩¶
先問今年稼嗇豐(䝉古向以畜牧為業今内扎/薩克多有勤耕種資生計者)月駟雲¶
螭呈内廐(上駟院例以春月即驅御/馬至此牧養以備行圍)屏山帶水駐離宫¶
羲文猶自光楣梠¶
昔日恩暉想像中¶
<pb:KR4f0005_WYG_214-19b>¶
　　灤陽别墅¶
一舸渡灤江書堂倚碧㟅草香欣得路松翠故籠窓最¶
是三秋好曾誰空谷跫濤音與峯態聲色自摐摐¶
　　小金山¶
芙蓉一朶出晴江三架踈軒俯碧淙木葉䝉蘢誰為(去/聲)¶
織虚舟却訝掛煙䉶¶
露香藜藋徑偏幽開著雲窓聼水流若擬灤江拖玉帶¶
賺禪也勝印公留¶
<pb:KR4f0005_WYG_214-20a>¶
　　至避暑山荘作¶
萬叠螺峯蔚霽光行秋又復駐山荘蔽波荷錦猶呈綺¶
徧野禾雲欲作黄歴看塞田真有幸毎居巖館勵無荒¶
今宵數問應何礙為是明朝迓¶
夀康¶
　　永佑寺瞻拜¶
神御作¶
上塞如中禁奉尊¶
<pb:KR4f0005_WYG_214-20b>¶
神御同䖍瞻又隔嵗翹想切微衷砌浥秋花露簾掀古¶
樹風¶
勲華垂萬禩佑啟賴無窮¶
　　登舍利塔¶
千仭俯瑶林九層聳玉臺金輪昨初就石闕此重(去/聲)開¶
八窓朗洞逹萬級拾崔嵬西户齊山縈東欄憑水廻栱¶
積出雲霞鈴響驚風雷兩足忘微勞一心無㸃埃於以¶
冺色相乃復愛徘徊欲待夜深時應有神燈來¶
<pb:KR4f0005_WYG_214-21a>¶
　　肩輿入西峪¶
西峪我所喜初來即命逰筍輿原可造山路不言修鹿¶
訝林間立蝶翻花上浮却思肩者瘁隂下毎停留¶
　　碧峯寺¶
招提門對碧崚嶒峪路從兹歩歩登上界本來清浄界¶
一燈燃得百千燈並無暮鼓常逰鹿雖有雲房不著僧¶
好景奚妨逐時異隨縁摘句我猶能¶
　　味甘書屋¶
<pb:KR4f0005_WYG_214-21b>¶
書屋秋風滿意凉筠鑪瓷椀趣偏長扵茶斯可扵言否¶
善譬猶然憶趙良¶
　　空翠書樓¶
西峪有佳趣一曲一改觀書樓因迥為樹杪縦目寛然¶
不礙山翠浮空來座端生白盈虚窓凝黛猶逺巒足以¶
興静吟足以惬清歡何必學義公於斯覔心安¶
　　有真意軒¶
意者心之旌真者偽之宰意苟真是託那為(去/聲)偽所殆¶
<pb:KR4f0005_WYG_214-22a>¶
聖經言正心其先誠意在誠斯無不真豈復外物待然¶
則命此軒固非因&KR2750;㠑¶
　　題秀起堂¶
駐蹕聊欣一晌閒心儀秀起事躋攀山容匹鮮行輿易¶
詩句題多落筆艱嵒齬有花皆露滿林岑無樹不雲間¶
最佳詎可生留戀罔克攸分大合閑¶
　　出麗正門㳟迎¶
皇太后駕至山荘駐蹕¶
<pb:KR4f0005_WYG_214-22b>¶
七朝¶
行殿隔十里筞驄迎固是¶
起居悉(途間隔日馳使請安/知    起居安適)寜紓懸企誠仙荘開詄蕩¶
愛日仰光明寳穡沿途好知堪¶
豫懿情¶
　　聞京師得雨誌事¶
秋令今年晴雨時晚田繼潤亦寜辭恰欣過嶺微絲㸃¶
早是近畿四寸滋(十二日過青石梁至常山峪後微雨/洒塵行程稱便而京師則據報是日)¶
<pb:KR4f0005_WYG_214-23a>¶
(自寅至午宻&KR1204;霑沛入地/四寸餘蕎菜並資潤溉)歌舞農夫喜行路奏聞京兆¶
慰疇咨却思盛滿垂明戒懼以為承敬以持¶
　　荷¶
鏡浦霞衣香未消品曾元凱侍¶
神堯水華陸植如相較松柏應同耐後凋¶
　　驟雨(七月十/五日)¶
西峯乍聞雷東峯驟落雨其勢如建瓴其迅突發弩仙¶
荘息輜重誰賦漸石苦却為(去/聲)偶逰山輕輿下嶇峿蘭¶
<pb:KR4f0005_WYG_214-23b>¶
坡泥滑刺駭汗愁内豎急㸃翻凉風十歩九蹷跙湏臾¶
千蹊壑暴漲如湘浦指揮就淺濟䟦渉竟無阻一勞静¶
以泰衆逸歌還舞傍晚霞捲晴前事忘何所¶
　　中元夕放河燈¶
山雨過原速夕陽喜大晴了知多稼羙得放衆燈明在¶
水看星㸃雖蓮不藕生既觀如是法今昔那湏評¶
　　水月菴¶
飛來懸宇駐㟹嶆大似廣寒霄漢髙試看崖枝將磵葉¶
<pb:KR4f0005_WYG_214-24a>¶
也如碧海舞波濤¶
　　山心精舍¶
精舍普門傍趣佳委宛藏鹿聲隔林聼鶴羽向峯翔東¶
澗落漲水西巖隠夕陽攀躋原覺熱憩坐頓生凉¶
　　題栴檀林¶
竺菴過水月香林入栴檀颯然來天風鼻根清浄官静¶
室坐調御相好青蓮端綴景則不無而非心所安¶
　　天籟書屋¶
<pb:KR4f0005_WYG_214-24b>¶
逕出菁蔥巔境猶峭蒨藪蕭然來長風其音無不有絲¶
竹早則䧏松篁亦弗取天樂奏天人寜借伶倫手可聞¶
不可見繪事真成後擬詢項子京活畫曾収否(用項元/汴天籟)¶
(閣/事)¶
　　雲潤樓¶
山雲本無定來去信誰覊能沃筆花潤疑霏墨雨滋寫¶
楹愛斜帶出岫任横披分付摛詞者休稱糺縵為¶
　　題超然宇¶
<pb:KR4f0005_WYG_214-25a>¶
遥望雲中迥莫齊到來惟覺衆山低最欣倚檻逰目豁¶
遂與揮毫信手題下士那曾知塞上東坡不異記膠西¶
何當諸慮都蠲浄一巻南華悟筦倪¶
　　澹軒¶
山巔艱致水有水山斯靈半畝貯天池太古此清泠文¶
軒弗求飾澹泊志以寜一勺乃不測澄懐託滄溟¶
　　熱¶
出口廹來迎面凉連朝熱已駐山荘未嫌無定暄寒變¶
<pb:KR4f0005_WYG_214-25b>¶
却喜能催禾黍黄樹有佳隂原趂爽卉多餘豔亦稱芳¶
舊題新詠年年益識(去/聲)我祈農一意長¶
　　夜雨(七月二/十日)¶
秋熱情知弗耐長&KR1268;&KR1268;夜雨頓生凉攬衾何礙且無寐¶
隔牖遥聼正未央打落樝棃疑巨㸃潤浮菘菜沃甘漿¶
曉來四宇雲容散又喜山田時若暘¶
　　即事¶
山荘借問有何宜那弗宜宜最是詩設復無端鄭綮遇¶
<pb:KR4f0005_WYG_214-26a>¶
定當不數㶚橋時¶
　　水心榭口號¶
内水原髙外水低水心虚榭枕長隄設如秋水南華悟¶
於不齊中水本齊¶
　　捕魚¶
内河不捕魚為是肫然養外河毎捕魚為恐悠然往亦¶
弗事&KR1648;寒仍向内河放(叶/)好生雖得一公物乃失兩陡¶
憶文王囿棄罟恧以惘¶
<pb:KR4f0005_WYG_214-26b>¶
　　清舒山館¶
在在是仙都清舒㝡惬吾優逰皆道筦¶
光霽仰¶
神模露重花房濕秋新草帶紆一年吟一度興㑹總欣¶
殊¶
　　山鳥¶
山鳥山棲不自藏啁啾簷角復墻匡分明似話秋光舊¶
觧語何湏藉冶長¶
<pb:KR4f0005_WYG_214-27a>¶
　　山花¶
山花滿浥露華新便是山莊七月春莫恨羣芳漏名字¶
恰如䟽仡世時人¶
　　澄觀齋即景¶
宅據水源處窓臨壁峭間無心不與静有句必稱閒草¶
露蛩鳴脇林秋鹿過斑逺山朝雨霽新漲到潺湲¶
　　宿雲簷¶
㝡欣秋霽敞山扉一縷天邉去若飛莫謂英英曾不見¶
<pb:KR4f0005_WYG_214-27b>¶
據牀猶覺潤沾衣¶
　　翠雲巖¶
㡬層叠嶂薈氛氲一翠連天望若雲¶
聖藻千秋同糺縵曰予何有觧尊聞¶
　　午熱¶
秋熱渾同夏暑天莊稱避暑尚如煎豈無嘉䕃席堪布¶
便有清風扇未捐誰曰居髙斯塞磧所欣催熟此山田¶
夕舂定是巖嵐落原覺㣲凉意灑然¶
<pb:KR4f0005_WYG_214-28a>¶
　　乗凉¶
乗凉谷口或林中上塞清時避暑宫奚必九成誇傑構¶
所欣五榖屢綏豐澗方過雨争垂瀑樹觧遮曦不礙風¶
自是¶
聖人心造化¶
精微敬仰意何窮¶
　　鶴三首¶
不教翦翮作覊縻詄蕩仙荘任所之伏卵成禽有佳報¶
<pb:KR4f0005_WYG_214-28b>¶
(放鶴將子山/莊益致佳趣)誰云羽類乏良知¶
飛去飛來記昨年將雛更不出墻邉風清月白一聲唳¶
其意肫然亦灑然¶
澗實山葩勝稻梁天空林宻任翱翔有時彳亍庭莎歩¶
印出雲章不可詳¶
　　永恬居¶
一澗前階帶千峯後户羅山荘景誠富今嵗此初過窓¶
畫依然好壁題漸以多向陽常覺熱秋矣識無何¶
<pb:KR4f0005_WYG_214-29a>¶
　　素尚齋¶
莭梲非山藻林嵐近梠扉延懐疑月窟觸目暢天機秋¶
景正寥泬爽風落翠微淑清此數典(西苑淑清院書室/亦以素尚名之)¶
尚志仰¶
前徽¶
　　千尺雪¶
活水寜湏蜀兩孫濺崖倒看六花掀遥源雲外知何處¶
少計猶將千尺論¶
<pb:KR4f0005_WYG_214-29b>¶
秋月春風總覺宜凭欄朅爾引清思寒山聼雪閣之上¶
不異臨流得句時¶
　　玉琴軒¶
是地易為水導來亦藉渠音成絃引軫坐喜玉循除汩¶
㶁浮花片布沈受露湑流杯亭在即觴詠却抛如¶
　　寜静齋¶
寜静我所喜詎惟一室然萬民逢稔嵗四海靖烽煙願¶
則常如是艱㢤豈盡全以斯慎宵旰致逺總無縁¶
<pb:KR4f0005_WYG_214-30a>¶
　　登四面雲山亭子以題為韻四絶句¶
山荘半月駐亭子今初至迥出界以三俯望海為四¶
尋常雲際看入峪轉不見一二灑天花(是日微雨梵典/以雨雪皆為天)¶
(花/)迎客開生靣¶
巖葩不識名襲人多浄芬却頋來時路隠現扵白雲¶
邇日頗覺熱凉生瞥眼間下臨萬壑深乃悟居髙山¶
　　雨(七月廿/九日)¶
秋熱情知釀秋雨山荘喜為利山田霑膏便是髙原渥¶
<pb:KR4f0005_WYG_214-30b>¶
披爽偏宜婪暑湔水漲羊腸帶沙落峯標僧㡌與雲連¶
闗中聞屢時霖被歸轡應看麥隴芊¶
　　晴¶
今嵗夏秋亦常雨雨霑即晴真是竒髙下原隰皆渥潤¶
更喜皎日為晅之邇來炎熱望快霔以夜繼日時霏絲¶
情知便霖定何礙究願朗霽尢稱宜卓午西風吹雲散¶
碧天如水寒光披曰暘而暘太適意益凛宥器曾聞欹¶
御製詩三集巻五十一¶
