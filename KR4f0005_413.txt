# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:20.055159
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷二十一
<pb:KR4f0005_WYG_413-1a>¶
欽定四庫全書¶
御製詩五集巻二十一¶
　古今體九十八首(丙午三/)¶
　　祭¶
社稷壇齋居養心殿作¶
節慶甫云畢還宫肅三齋張燈過鬧厭變食喜静皆(凡/)¶
(之南郊大齋遷居齋宫忌用辛辣若亦不廟生葱社/  齋則在養心殿齋居雖弗忌辛辣    用    韭)理¶
事亦如常引見掄弼諧(是日引見一/百三十餘人)春雲時作止祈¶
<pb:KR4f0005_WYG_413-1b>¶
佑甘雪佳蘇杭知渥霑淮徐音尚乖荆歙尤繾念去嵗¶
逢旱灾齋當清浄心奈愁紛縈懐¶
　　詠宋官窰八方缾¶
邵局倣東京官窰因得名兼隅同卦列守口匹如城可¶
以事觀世盖云缾寓平爾時南北判何謂八方并¶
　　春祭¶
社稷壇禮成述事¶
兩嵗闕躬與(甲辰南巡乙巳剏行辟/雍禮皆未得躬詣此祭)一心増悚䖍¶
<pb:KR4f0005_WYG_413-2a>¶
方壇擬圻澤¶
祈穀籲民天禮玉圭有邸升馨豆及籩九州胥¶
在宥甘雨望霑全(通典立社之法盖各就其地而論之/予以為天子治四海則天子之)¶
(社扵四海宜無不在宥昨嵗南北各省冬雪雖獲均霑/而新春奏報雨雪者惟山西山東陜甘浙江諸省近畿)¶
(及淮徐等處尚未奏得雨雪京師之烝民社為/萬方求福報功惟籲春膏普霈粒我    耳)¶
　　題春耦齋¶
祈春致祭¶
右壇迴路轉西華西苑来一以更衣取途便(换祭服兼/傳膳辦事)¶
<pb:KR4f0005_WYG_413-2b>¶
遂因視圃望膏培(春耦齋在豐澤園中之所皇祖視樹/藝    皇考演耕耤    也詳見向)¶
(年記/語)雖遲舉趾二之日(北方氣寒况甫二月四/日尚未興鋤耕作也)惟冀如¶
雲多以該南望昨年經旱處籲霑優澤益殷哉(上年安/徽湖北)¶
(及淮徐山東河南等被旱處所今春尚未得雨雪已/傳諭各該督撫䖍誠祈禱迅速復奏顒望日益深切)¶
　　鑑古堂有㑹¶
學者之鑑古無過淑其身帝王之鑑古乃以福萬民其¶
量殊小大即境切已循庸詎誇强識豈徒資博聞吾将¶
反之約典謨良具陳¶
<pb:KR4f0005_WYG_413-3a>¶
　　鏡光亭口號¶
亭以臨湖號鏡光鏡原非鏡偶相方輸他八柱無知識¶
不照之中照有常¶
　　題勤政殿¶
御園及山莊殿胥勤政名(是處檐額萬夀皇祖所御題/其圓明園    山清漪園香)¶
(山静宜園及避暑山荘凡聴政之/所均以勤政名之實數典扵此)數典實扵兹¶
皇祖額煥楹敢不勅¶
天命敢不念民生戒忽忽以怠勿察察為明寄言聰聽¶
<pb:KR4f0005_WYG_413-3b>¶
者經權在敬誠¶
　　懐逺齋有㑹¶
敞軒額懐逺懐逺義可思豈其因目前騁望景得宜上¶
之¶
祖宗業守器承開基下之孫曽謀燕翼視所詒縱横寰¶
宇中都祝雨暘時一夫不獲所予責其奚辭邊疆雖擴開¶
安靖念在兹以此方寸中片刻無寧期懐逺詎易言怵¶
惕興齎咨¶
<pb:KR4f0005_WYG_413-4a>¶
　　待月軒¶
趯臺左側軒向東復近水因之名待月綴景斯可耳曉¶
魄或恒披夕蟾曽未視笑謂楣間額何妨孤負爾¶
　　補桐書屋¶
書屋補桐昔所名(予昔年曽扵此讀書庭有雙梧一為/風雨所摧甲子嵗命補植之因顔為)¶
(補桐/書屋)迭為賔主㡬畨更樹猶如此仲文語細咀味之覺¶
有情¶
　　藻韻樓¶
<pb:KR4f0005_WYG_413-4b>¶
樓傍(去/聲)涵元殿多年藻韻顔志言要歸正麗句却須刪¶
牕几方臨淑經書可棄閒二南千古化祇以性情關¶
　　蘭室¶
雖非枝葉嗅皆香(離騷所謂蘭即都梁香草盖枝葉皆/香燥濕不變故可刈而為佩今世人)¶
(所謂蘭花雖香而葉乃無氣自宋以後沿訛不察往往/即指建蘭為離騷之蘭朱子楚辭辨證言之甚悉近因)¶
(詳考始/知其誤)亦豈深林不變芳(家語幽蘭生扵深林/不以無人而不芳)今古畫¶
蘭率五出呼從其俗正何妨¶
　　題均窰椀¶
<pb:KR4f0005_WYG_413-5a>¶
均窰都出脩内司至今盤多椀艱致内府蔵盤近數百¶
椀則晨星見一二何物不可窮其理椀大難蔵盤小易¶
扵斯亦當知懼哉愈大愈難守其器¶
　　吳彬十八應真圖歌¶
貫休十八應真圖(秘殿珠林舊蔵唐貫休/畫應真像向曽題賛)文中斯别開¶
生面形狀竒怪夙所稱(見圖繪/寳鑑)耳熟聞之目新見蒼鱗¶
若龍若非龍擎爪来聞法以現(第/一)據樹坐揓鉢多羅(此/云)¶
(應器即/鉢也)鴉鵲来餐香積飯(第/二)飄然白鶴駕以降屈眴(此/云)¶
<pb:KR4f0005_WYG_413-5b>¶
(大細/布)七條披已慣(第/三)數珠在手(第/四)把眀珠(第/五)自摇箑其¶
貌顢頇(叶六/第)端立左鈴而右杵(第/七)扶童者迴顧彼岸(第/八)¶
是皆渡海履水物水物狰獰名不辨伯持貝葉(第/九)仲舍¶
羅(此云籌/也第十)白澤曳輪坐以晏别有袖手乗騫槎(第十/一)相¶
參法喜作佳伴據石入定若無入(第十/二)牛哀跪伏如猫¶
豢傍見共諮二大士其一黙坐(第十/三)一持扇(第十/四)似步¶
而迴更迴顧(第十/五)臃腫披緇目光炫(第十/六)跏趺相對談¶
二禪云空(第十/七)云色(第十/八)色空幻是為不二法之宗繡¶
<pb:KR4f0005_WYG_413-6a>¶
佛居士(彬之/號)說法徧向曽韻統考同文位號次第訂梵¶
漢(震旦所稱十六十八羅漢傳聞異辭向曽詢之章嘉/呼圖克圖因證以法住記及納  &KR0034;傳定為十六應)¶
(真而以同文韻統合音字正其名號及位次前後嗣因/賛貫休十八羅漢多二像則世所謂降龍伏虎者詢之)¶
(章嘉一為嘠□巴尊者一為納&KR0034;宻&KR0034;尊者乃知西域/十六應真外原有此二尊者以具大神通法力亦得阿)¶
(羅漢名云詳見題貫休十八羅漢賛識語今彬此圖前/後位次并應真手印與西畨像多不相合亦未標識名)¶
(號盖畫家臆想結撰自開生面原不能彚證梵漢考據/精詳也即東坡十八羅漢賛所題名字亦多属影響要)¶
(扵羅漢顯示圓通随指應現不/著色相之義固可並存無碍耳)莆田畫者不覊士傳神¶
何礙後前舛(叶/)長歌笑我尚拘墟山隂訝似鏡中按(吳/彬)¶
<pb:KR4f0005_WYG_413-6b>¶
(有山隂道中圖亦絶/技也曽長歌題之)¶
　　題和闐玉楓林停車圖¶
紅於二月楓林景飛作幻春非減春杜牧之方裴叔則¶
也應一例玉為人¶
　　春仲經筵¶
昨嵗辟雍行創禮文華常例未重觀仲春扵是典學業¶
稽古依然咨講官安利乎仁知(平/聲)利次修和為政致和¶
難(是日所講書論語仁者安仁知者利仁尚書正徳利/用厚生惟和之句朕著論以為顔淵安仁子貢利仁)¶
<pb:KR4f0005_WYG_413-7a>¶
(及修六府似易和三事為難謂雨暘/之和非人力所能致也詳見論文)更教侑宴歌抑戒¶
(向年經筵畢賜講官等宴無樂侑席兹自本年為始特/命扵經筵宴内歌抑戒用古樂宫商角徵羽音律頒之)¶
(樂部永/逺奉行)勉效武公敢自寛¶
　　經筵畢文淵閣賜茶有作¶
御罷經筵例賜茶崇儒¶
恩諭特為加(經筵向無賜茶例雍正年/間    皇考命増此典)文淵閣合敷茵¶
坐(向即扵文華殿賜茶因/築文淵閣成遂移扵此)稽古義非梯几賒口說躬行¶
須有别都俞吁咈莫争差芸㡡四庫收誠富鑚仰無能¶
<pb:KR4f0005_WYG_413-7b>¶
喟自嗟¶
　　丁雲鵬盧仝煮茶圖¶
緑蕉翠竹佈清隂火候武文自酌斟髙致雅宜入圖畫¶
不須重讀彼狂吟¶
　　詠桄榔木盂¶
盈尺桄榔木劚根盂作圓規三含太極得一具寥天為¶
想參霄迥那盤故土堅大椿今豈在成器亦堪傳¶
　　題玉鏤天禄校書圖¶
<pb:KR4f0005_WYG_413-8a>¶
校書天禄漢王孫太乙来臨藜照論開闢以前書既授¶
今何其事一無存¶
　　題王翬萬頃滄波小景¶
石谷曽收十萬圖何人粉本此重摹無端掛一偽為是¶
正叔詩兼補以誣¶
　石渠向蔵王翬十萬圖真蹟續又得是冊内九幀圖¶
　名結搆俱合惟此第二幀萬頃滄波布景殊異盖属¶
　摹本故畧更面目並偽作南田題句耳因定為次等¶
<pb:KR4f0005_WYG_413-8b>¶
　止題是幅其題真蹟各詩命董誥分書各幀之上並¶
　識¶
　　湖廣總督特成額等奏報得雨詩以誌事¶
去年旱南方荆歙為尤甚再斯信難當切冀春收稔近¶
經馳諭問(昨以湖北安徽河南及江蘇之淮徐等處新/春未報雨雪深為繾念降㫖馳詢令其迅速)¶
(覆/奏)早報優膏浸(叶扵特成額未接馳諭之問即奏報省/城  正月二十一日至二十三日連沛)¶
(春膏入土五寸近郊麥苗豆蔬青葱榮/茂並據漢陽黄州等府属禀報相同)幸荆仍廑歙一¶
慰一愁懔山左稱可待(兹據明興奏去冬合屬得雪三/次麥根滋潤入春後厯城等九)¶
<pb:KR4f0005_WYG_413-9a>¶
(州縣得雪二三寸雖未普遍體察情/形尚堪少待現在亦䖍誠齋禱等語)淮徐豫未審(湖北/已得)¶
(春雨可為額手而安徽及淮徐河南等處尚未據奏報/其是否同霑渥澤復降㫖馳詢該督撫等令其速行奏)¶
(報/)萬民胥赤子無不恫瘝朕近畿亦望澤終風妒雲淰¶
或因臘雪佳慰以忘懃恁(近畿去嵗冬臘之雪深透為/數年所稀有或予慶慰過甚)¶
(而稍弛敬念以致今春靳/澤乎深用自艾益切顒祈)自責籲¶
天庥午夜弗安寝¶
　　安徽巡撫書麟奏報得雨詩以誌事¶
正廑歙雨否何幸喜音通(據書麟奏報安慶省城扵正/月二十三四日自丑至寅得)¶
<pb:KR4f0005_WYG_413-9b>¶
(雨晝夜連綿入土四寸麥苗菜豆均資長/發並據近省各属禀報得雨三四寸不等)寸計三而四¶
澤由西及東(安省報得雨四寸其近省各属三四寸不/等昨據特成額奏湖北武昌扵廿一卄三)¶
(等日得雨五寸較安徽早一二日盖雨勢起自楚省/是以分寸較優逮由西而東至安徽則分寸漸減矣)淮¶
徐固當小(淮徐又在安省之東昨據薩載奏江寧蘇松/常揚及太倉通州各属均扵正月廿三四五)¶
(日得雨二三四五六寸不等而清江浦及淮徐属之山/陽桃源等縣僅得雨一寸是雨勢自西而東至淮徐更)¶
(漸小/矣)宵旰更殷忡不敢稱欣慰去年慰憶空(上年書麟/奏報安省)¶
(扵二月初旬連得宻雨入土深透乃因夏秋後雨水短/少以致收成歉薄此時雖據奏報春雨未敢遽以為慰)¶
(也/)¶
<pb:KR4f0005_WYG_413-10a>¶
　　詠雙耳官窰缾¶
脩内器猶在閲年六百賒雖輸銅暈緑(三代青緑缾罍/甚夥以銅堅扵)¶
(甆/也)漫擬玉無瑕(官窰雖㣲有氷裂紋不/似哥窰之百圾破也)古以資盛酒今¶
惟用插花提擕便雙耳聰逹緬重華¶
　　仲春幸南苑小駐蹕之作¶
南苑曽無廿里賒(自午門至南苑北/紅門纔十五里)平眀清蹕出闉闍¶
春蒐閱嵗又三嵗(壬寅至今丙午/又過三嵗矣)孫輩成家凡㡬家(此/數)¶
(年間孫輩成家又五家既已長/成欲因小獵親試其弓馬也)欲試武功工控縱詎寧¶
<pb:KR4f0005_WYG_413-10b>¶
文藝詡風華(皇子皇孫輩不患其/不文但患其忘武)所為汲汲思親率畧¶
愧長(上/聲)年力不加¶
　　瞻謁¶
元靈宫有作¶
順治丁酉建閱兹百嵗深¶
蕭臺垂肅肅古樹鬱森森修葺凡㡬度(扵順元靈宫建/    治十四年)¶
(丁酉嵗至康熈雍正年間盖經屢葺/乾隆三年二十八年復經兩次修理)¶
繼繩本一心¶
<pb:KR4f0005_WYG_413-11a>¶
元穹赫靈鑒對越益増欽¶
　　永慕寺¶
永慕¶
孝莊¶
仁祖建(是寺乃申年皇祖時因祝釐建/建故甲    詩有    永慕)　(太皇太后所/  康熈)¶
(孝荘䖍祝/釐之句)誠祈¶
恩佑¶
憲皇營(暢春園恩佑寺則福所皇/考為    皇祖薦    建)慎終追逺曷其極¶
<pb:KR4f0005_WYG_413-11b>¶
祖憶¶
宗思述以并(丁酉年為詩云聖母建恩慕寺扵恩佑寺/側故瞻禮    慕述    祖兮恩述)¶
(宗所以誌紹承/    家法之意)南苑斯増即境慽前園徒憶侍¶
顔情(暢春園亦/稱前園)瓣香調御瞻合掌難悟無生及有生¶
　　舊衙門行宫作¶
春蒐收獵騎宿頓向平原本自知熟徑便因憩舊軒清¶
時作行館明季乃衙門(舊衙門乃明季太監提督南海/子者所居其時朝政不綱致閹)¶
(寺擅權營搆閎壮號稱衙門/茲仍其舊名亦足存鑒戒也)不必其名易扵中鑒戒存¶
<pb:KR4f0005_WYG_413-12a>¶
　　題穿楊玉韘¶
述古由基韘刻圖穿楊説已辨其誣(國策稱養由基去/楊葉百步而射之)¶
(百發百中楊葉寛長僅分寸計扵衆葉中指其一㸃硃/識之即離婁之明不能辨安能百發百中盖謂中一楊)¶
(樹耳向嘗著穿/楊説詳辨其誣)設如指葉期必中盡信書曽不若無¶
　　錦雲良駿歌¶
甲辰之秋獵木蘭一箭曽以殪雙鹿(圍中雙鹿並馳射/中箭穿中其並馳)¶
(者亦/斃)乙巳之秋獵木蘭驚麅奔迸穿馬腹(麅自馬腹下/穿四足而過)¶
(而馬穏馳如/常並弗驚軼)是皆御此錦雲駿合以為圖紀俊獨中鹿¶
<pb:KR4f0005_WYG_413-12b>¶
飛馳乃其常慮近乎誇吟興束(甲辰並/未成詠)麅過弗驚則真¶
馴可闕長言詠英躅(去嵗自木蘭迴蹕方命畫院為/圖今始成擕至南苑因成是什)即¶
今南苑小試蒐何異清道後馳逐驥不稱力稱其徳駿¶
有之哉越凡畜老年大異壮年時弗待諫知弗及夙然¶
因即事憶相如寧渠興軒増面恧¶
　　南紅門行宫對雪¶
昨日雲而霾噴土望雪侵尋成望雨入夜澄霽曉復雲¶
踊懼作風風未吐雲漸深沉氣潤溽為雨固佳雪仍可¶
<pb:KR4f0005_WYG_413-13a>¶
(叶/)自辰集霰一兩零遂飄玉花鋪平楚瀌瀌時宻亦時¶
疎厯午達申勢益鼓行宫坐對至酉牌勢將入夜澤其¶
普慰哉復慮慰隣驕(近日正望雨雪適接特成額報雨/誌事詩有云㦯因臘雪佳慰以忘)¶
(懃恁盖因去嵗冬臘之雪深透或予慶慰過甚而因弛/敬念以致今春靳澤乎昨日自辰至酉宻雪優霑扵午)¶
(未時尚不敢成此什恐澤未足而慰隣驕也直至酉末/劚土視之潤及五寸乃援筆得句以不可不識此雪耳)¶
一端可見君難語¶
　　江蘇巡撫閔鶚元奏報得雨詩以誌事¶
飛章得雨報蘇州(據閔鶚元奏蘇州省城自正月廿三/日戌刻至廿四日亥刻得雨六寸有)¶
<pb:KR4f0005_WYG_413-13b>¶
(餘入土深透二麥春花咸資長發並據附近之蘇常各/属禀報同時得雨五寸有餘農民歡慶又據馳奏是日)¶
(江寧松江常州鎮江揚州通州各属陸續報得/雨二三四五六寸不等惟淮北得雨僅止一寸)較比安¶
徽霈倍優祗惜淮徐隅尚向(廿三四日之雨江蘇較優/扵安徽盖雨勢自西及東)¶
(而東南又優扵東北淮徐/一帶未免尚抱向隅耳)兼聞河洛澤非周(同日又據/畢沅奏汝)¶
(寧光州二属禀報於廿三四日得雨二三寸其餘/尚未報到現在結壇祈禱是東北不如東南矣)無非¶
民也胥廑念設曰慰哉那抵愁京兆奏稱霑六寸(據順/天府)¶
(奏二月十二日京師自辰至戌得雪六寸又據劉峩奏/保定省城自寅至已得雪三寸其餘各属尚未據報到)¶
(惟望續/奏之至)多多益善豈辭稠(曉發南紅門欲駐蹕團河行/宫時春雲尚宻鋪設更優霈)¶
<pb:KR4f0005_WYG_413-14a>¶
(益/佳)¶
　　團河行宫作¶
宻雲猶自戀春朝行館都無廿里遥積雪郊原因罷獵¶
淰烟林木足供謡弗孤搆築一宵宿聊答景光七字調¶
庚子壬寅兹丙午五年瞬息片時消¶
　　題璇源堂¶
行籞團河上璇源因號堂滙成玉湖濶流去鳳河長圖¶
藉益清力兼資利運方(團河扵乾隆四十二年疏濬開/拓東南流出南苑為鳯河之源)¶
<pb:KR4f0005_WYG_413-14b>¶
(又東南流入淀池藉以滌永定河/之濁共由大清河入海兼資利運)撥船並添設(自天津/至通州)¶
(向例漕船遇淺時雇覔民船撥運俗謂之剝船誤也上/年因長蘆鹽政徵瑞之請勅下江西湖廣督撫官造船)¶
(千二百隻撥運漕糧其民船即可受雇商民兩有/裨益又撥向沿寫剥然詳繹字義應書撥為是)莫匪¶
恵民商¶
　　鑒止書屋有㑹¶
書屋近臨水因名曰鑒止是雖即景乎而應㑹實理知¶
進不知退亢龍所以否鑒而知其止不失正斯美設云¶
舉其事繁不可僂指¶
<pb:KR4f0005_WYG_413-15a>¶
　　晴¶
曉尚濃雲午放晴未成續霈惜猶生適吟鑒止如何㑹¶
不知足誠貪者情(貪非受賄而已凡/不知足皆貪也)¶
　　自團河行宫乗輿至新衙門行宫襍詠四首¶
晚晴問夜五更隂宻雪霏空薄冷侵積地寸餘曉放霽¶
曰欣曰惜兩縈心¶
春寒雪後合乗輿奏語曰俞弗咈諸(十四日丑寅間復/雪晨起即止御前)¶
(大臣等以春寒請乗輿/因命罷獵就道而行)自顧古稀應頥養習勞豈必過¶
<pb:KR4f0005_WYG_413-15b>¶
勤予¶
依然七萃備春蒐凍滑郊原悉命收却以長(上/聲)年聊罷¶
獵非關遇雨學文侯¶
行宫近十里而餘浄几明忩適憩居五十年来欣戚事¶
消閒觀遍壁間書¶
　　謁妙應寺題句¶
小蒐南苑駕言旋蹕入西城取路便因謁龍宫稱妙應¶
(南苑小駐迴蹕進阜城/門路便謁妙應寺拈香)迴思雁塔現耆筵(昨年正月初/六日賜千叟)¶
<pb:KR4f0005_WYG_413-16a>¶
(宴時妙應寺塔頂輪下懸有哈逹哈逹者䝉古語謂奉/佛吉祥製帛也塔髙二十餘丈非人力所能升都人逺)¶
(近瞻禮外藩王公及各國使臣䖍誠膜拜/咸謂佛力神通不可思議曽有詩紀事)秉誠瞻禮無¶
央衆紀事吟哦七字篇如故法輪收瑞帛(兹瞻禮妙應/寺法輪如故)¶
(而瑞帛因經嵗風雨則已不見所謂色/即是空真妄胥幻亦不二妙諦者乎)示真實際色空¶
蠲¶
　　河東總河蘭第錫奏報得雨詩以誌事¶
雪否心乎廑豫疆河臣忽報雨蘭陽無非民事應先奏¶
因閱隄工未致詳(蘭第錫奏自濟寧查工至蘭陽扵二/月十一日戌時至次日午時細雨綿)¶
<pb:KR4f0005_WYG_413-16b>¶
(宻間以微雪徹夜不息入土四寸同雲廣佈麥田暢茂/等語蘭第錫不兼巡撫地方有司非所轄是以僅奏所)¶
(過情形未能詳别府/州縣雨雪得否也)霰集煙濛宻達午麥畦麰町茂抽¶
芒開封百里應同被眼望詳陳安撫章(開封省城距蘭/陽百里應同時)¶
(被澤惟望撫臣/畢沅報章之至)¶
　　河南巡撫畢沅奏報得雨詩以誌慰¶
正念開封澤若何翼辰章遞喜音多旬宣詣嶽誠求水¶
安撫設壇䖍致和(據畢沅奏令布政使江蘭躬詣嵩嶽/廟請水該撫率同城文武官員䖍誠)¶
(祈禱即扵二月十一日酉刻濃隂宻布霑濡竟夜至十/二日清晨雨雪交下入土深透現尚未止雨意正寛分)¶
<pb:KR4f0005_WYG_413-17a>¶
(查四鄉一律霑足並已據南陽汝寧光州各禀報正月/廿三四二月初六七等日得雨二三寸不等可為欣慰)¶
總為農民資稼穡幸邀¶
天澤霈滂沱手加額一欣一懼河北詢曽遍被麽(是日/河北)¶
(衛輝一帶曽否均霑尚未據該/撫奏及即批諭令其迅速覆奏)¶
　　過盧溝橋(有序/)¶
　　盧溝橋建自金明昌間厯元迄明屢經整葺我¶
皇祖扵己酉年¶
皇考扵壬子年復加葺治長橋綿亘經涂蕩平閱今又¶
<pb:KR4f0005_WYG_413-17b>¶
　　將六十年橋西二洞孔云有垂下似網兜又橋面¶
　　及兩陲亦有稍圮裂者大臣和珅等勘明重葺易¶
　　甃新石並扵橋東西兩陲加長石道凡新舊百四¶
　　十三丈發帑和雇以乙巳秋蠲吉興工至丙午春¶
　　工竣兹恭謁¶
泰陵展禮五臺蹕路經臨石梁鞏峙萬方歸極九軌同¶
　　亨此亦余知過論所云不可已者也因賦五言勒¶
　　石以紀¶
<pb:KR4f0005_WYG_413-18a>¶
謁¶
陵因禮佛唘蹕西南行長橋亘盧溝路接拱極城往来¶
之通衢建金修元明¶
康熈己酉年¶
雍正壬子并胥曽以時葺行旅歌途亨今復六十嵗石¶
版或圮傾發帑給雇值曽弗力役征(明正統元年命工/部侍郎李庸修葺)¶
(庸請令宛平縣自石徑山至盧溝橋役民興作又四年/小屯厰西隄决發附近丁夫脩築又𢎞治三年修築盧)¶
(溝橋其時並役用民力未有如我朝内外大/小工程悉發帑和雇從不肯輕役一人也)輕輿過橋¶
<pb:KR4f0005_WYG_413-18b>¶
上大工已告成知過論有言不可已者仍(論語觀過知/仁又過而不)¶
(改是謂過矣余向著知過論以不知過其失小過而不/改又從而為之辭其失大繼自今予惟視其不可已者)¶
(仍酌行之其介扵可已不可已之間者率已之而已耳/兹盧溝橋為國門往来通衢發帑修葺又豈事之可已)¶
(者/乎)五字同碑記以勒石之貞¶
　　良鄉縣行宫即事疊辛丑詩韻¶
閱時思謁¶
鼎(癸夘春謁二年泰陵/至今已閲    矣)撰日發行輿陟岵心恒切隙駒¶
語豈虚五臺因便往(謁詣五陵禮成後/即    臺瞻禮)别館且停居即¶
<pb:KR4f0005_WYG_413-19a>¶
事賡前韻(辛丑詩盖由此幸五臺/之作至今又隔五年矣)五年一瞬如¶
　　江南總督薩載等奏報淮安得雨詩以誌事¶
久繾淮安澤未及飛章幸報渥¶
恩覃連朝繼夜優膏霈麥頴黍苗蘇意含謾頌瓣香申¶
悃達(因淮徐海一帶缺雨特遣御前侍衛阿彌達馳赴/該處㑹同薩載李奉翰等恭詣  河神廟及  淮)¶
(瀆諸祠䖍誠告祭兹據阿彌達㑹同薩載等奏稱二月/十一日齊集陶荘清口各  神祠敬上御香䖍禱該處)¶
(即扵十二三等日稠雨疊霈先後入土八寸土脈滋潤/二麥暢發湖水漸増仰賴至誠感格上邀  神佑等語)¶
(因即批諭何必為此頌言秋成/尚逺當共勵誠敬不可自滿)應知旰食切懐慙更廑¶
<pb:KR4f0005_WYG_413-19b>¶
徐海可均被仍令詳陳馳驛驂(淮安雖得雨八寸而徐/州海州各属是否一律)¶
(普霑仍切焦勞當即馳諭令其據實速奏又是日據書/麟奏報安省各属雨水情形或僅止一二寸或微雨不)¶
(成分寸並有尚未得雨之處甚切/焦思並馳諭令其查明迅速奏聞)¶
　　半壁店行宫題句疊癸夘詩韻¶
行館山坡處天然土作階渠(去/聲)寧祗容膝實足惬閒懐¶
意蕋含春紐心芽契道荄摛詞去薾句積健以為佳¶
　　河南巡撫畢沅續報通省均霑渥澤詩以誌慰¶
隔日中州逓驛章河南北普被¶
<pb:KR4f0005_WYG_413-20a>¶
恩穰(昨畢沅奏報十一二日省城雨雪優霑之後今日/復據馳奏十二日巳刻至戌祥霙益宻随落随融)¶
(入土深透十四日午刻復雪連宵達旦十五日雪勢愈/大比前更為深厚通計優霑至四日之乆現據開封河)¶
(南歸徳南陽汝寧陳州衛輝懐慶彰徳陜州許州汝州/等各属均報扵二月十一二日暨十四五日得有雨雪)¶
(自三四寸至五六寸不等此次春膏通省普被麥苗長/發即髙粱棉花以及早秋等項均可翻犂播種等語)¶
雨絲雪片霑膏遍麥壠黍田興耒忙¶
天徳好生不遺物人生有賴實稱祥立言未免隣過頌¶
(畢沅奏有春田定慶豐登及深仁厚澤感召庥和之語/立言過當因即批諭洊灾之後不可為此滿足之言以)¶
(戒/之)慎之敬之秋正長¶
<pb:KR4f0005_WYG_413-20b>¶
　　安徽巡撫書麟奏報得雨詩以誌慰¶
南省率䝉澤亦曽報歙徽㡬州仍望切四寸略云稀(書/麟)¶
(前次奏報安慶省城扵正月廿三四日得雨/四寸其近省各属亦有霑三四寸不等者)兹乃稱透¶
足(兹據書麟馳奏二月初七初九初十及十一等日省/城又連得雨澤自十二起連朝徹夜細雨斷續相間)¶
(至十五日更加綿宻入土十分深透現猶未止此次隂/雨連綿勢甚廣逺可期一律優霑並據近省之桐城等)¶
(各州縣均報扵十一二日得雨相同其從前未得雨之/寧國等州縣亦據續報得雨農田甚為有益至尚未據)¶
(報得雨之毫州等處仍傳/諭該撫令其查明速奏)稍為慰逺希恐如去年况(上/年)¶
(安省亦扵二月初旬得雨乃因夏秋雨水缺少以致歉/收此次雖獲春膏仍望接潤因傳諭書麟不可因慰志)¶
<pb:KR4f0005_WYG_413-21a>¶
(滿其未甚霑足處有應酌借籽種/及平糶接濟者仍令查明覆奏)益慎凛宵衣¶
　　題永慕齋¶
一嶺東西天隔之詰朝瞻拜宿齋斯泠泠不斷階前水¶
共我無眠問夜悲¶
　　恭謁¶
泰陵¶
勤政十三年¶
貽謀萬禩綿曽無息¶
<pb:KR4f0005_WYG_413-21b>¶
一意何有佛雙肩¶
閟寢春侐若儀松古鬱然来孫已襁褓(前年甲辰閏三/月予得五代元)¶
(孫扵今已皇考為/来孫    三嵗矣)敬告籲¶
禧延¶
　　恭謁¶
泰東陵¶
泣憶辛巳嵗奉¶
輿幸五臺(辛巳春恭奉至五慈輿祗謁/    泰陵因    臺瞻禮)即今成獨往(辛/丑)¶
<pb:KR4f0005_WYG_413-22a>¶
(迄今嵗復兩詣五臺迴思辛/巳掖    輦彌深獨往之感)忍此弗重来實恨¶
明樓迥虚瞻¶
享殿開隙駒九年閱(自丁酉至今嵗丙/午已閱九年矣)難盡一心哀¶
　　易州道中覽古¶
樊館荆山迤邐過(易州南二里許有樊館山以樊於期/得名又有荆軻山相傳為軻𦵏衣冠)¶
(處世人耳食傅㑹不足為/據丙寅有長歌詠其事)燕丹好客信如何深謀適作¶
亡燕計笑盡東流易水波¶
　　黄金臺三用沈徳潛韻¶
<pb:KR4f0005_WYG_413-22b>¶
　　是詩丙寅辛巳逮今凡三作前二首無過考其地¶
　　及嘉燕昭求賢之殷兹乃反其意盖因黄金而来¶
　　者未免有好利之心耳¶
圖經傳李善易水似真臺(李善引上谷郡圖經云臺在/易水東南十八里較之他說)¶
(言都城定興安/肅者似為有據)郭(隗/)樂(毅/)固堪致許巢定弗来如繩驛¶
路直傍曉墅烟開用韻思老沈因何友不才(沈徳潛歸/田後不自)¶
(檢束因為徐述䕫濫作序文身後/致罹咎譴實惜其晚節不終也)¶
　　御射碑(在易州西南水經注徐水西有御射碑凡/三皆翼對層崖石文云太延元年十二月)¶
<pb:KR4f0005_WYG_413-23a>¶
　　　(車駕東巡逕五迴之險途覽崇峯之竦峙乃停/駕路側援弓而射之飛矢踰扵崖山刋石用讃)¶
　　　(元功夹砌有層臺/二所即御射處也)¶
北魏三銘識太延碑稱御射勒沿川踰崖飛矢尋常耳¶
(飛矢踰崖木蘭行圍每為之事不足異魏太武/即矢踰崇崖勒銘紀事一亦足矣何至再三乎)何用豐¶
碑紀嵗年¶
　　駐行營作¶
五臺弗常幸幸則駐行營頗覺提攜便更饒淳樸情春¶
曦暄匪熱野景淑而清雪後土膏潤豫逰當(去/聲)省耕¶
<pb:KR4f0005_WYG_413-23b>¶
　　五公城(水經注易水東逕五大夫城昔北平侯王/譚不同王莽之政子興生五子隠居山中)¶
　　　(其舊居世以為五大夫城光武即位封為/五侯所謂中山五王也俗又以五公名)¶
不同莽政正而强光武封侯號五王勝五大夫冒秦號¶
(泰山有五大夫松為秦始皇所封兹五公城/雖亦有五大夫之稱然勝五松之冐秦號矣)千秋也據¶
岱之陽¶
　　江南總督薩載等續報透雨詩以誌慰¶
龜山淮瀆敬馳香(前命阿彌逹祭告淮河神祠禮畢即/馳赴盱眙恭祭    瀆廟兹據㑹同)¶
(薩載等奏十四日抵盱眙自酉刻起細雨綿宻次日上/龜山恭祭時雨更稠渥至十六日辰刻甘&KR0584;連宵入土)¶
<pb:KR4f0005_WYG_413-24a>¶
(深透計有尺許二麥青甦農民稱慶續據徐州属之銅/山等縣淮安属之山陽等縣及揚州鎮江江寧属之江)¶
(都丹徒上元等州縣均稟報十二三日得雨四五六七/寸不等十二三日之雨上自徐州下至江寧同時均被)¶
(十五六日之雨清江淮安已属相同其餘各府現在行/查彚奏等語覽奏欣慰去嵗南省被災處多今嵗田功)¶
(尤為廑念不置兹普被甘霖庶冀二麥可收以/接青黄然更望稲田之資雨吾憂其有極耶)續得甘¶
霖降霈霶盈尺不惟霑徐泗分膏且喜渥昇揚髙田望¶
夏收麥穂低壠蓄波潤稲秧憂以切因慰之亟殷殷益¶
勵敬無遑¶
　　漸離城¶
<pb:KR4f0005_WYG_413-24b>¶
易水東經城漸離筑聲千載尚含悲憐他瞽目如釁面¶
(謂豫/譲)之死不忘國士知¶
　　麥色¶
暖迴春仲向南来麥色侵尋發緑荄念此芃芃蓄目者¶
得扵俔俔切心哉更思有繼甘霖沃難說無妨優雪培¶
申命八人管槖輩(每行幸蹕途所經派侍郎副都統等/八人沿途嚴行管束扈從人等車馬)¶
(毋許踐踏稼/穡此成例也)嚴教藉躪禁輿儓¶
　　長城¶
<pb:KR4f0005_WYG_413-25a>¶
平川流易水春波泌始生曲徑坡陀處敗壘莽榛荆遺¶
蹟問土人云傳是長城長城秦拒胡此何有其名因之¶
翻志乗所載乃悉明斯為燕趙疆劃界昔戰争即今一¶
省地未至百里程爾時分各國號令如何行號令猶其¶
次民奚安鑿耕¶
　　題趙簡子祠¶
尹鐸増培扵晉陽昭讐簡子怒如狂言聽無正翻行賞¶
從善真宜享祀長¶
<pb:KR4f0005_WYG_413-25b>¶
　　過堯城村¶
望都城東堯始城村民萬古傳斯名傳名當必有其實¶
曰如是鑿如是耕爾時不知已不識而况四千餘載更¶
緬想於變仰巍蕩本之兩字曰欽明¶
　　降㫖蠲免直𨽻南三府借欠銀米詩以誌事¶
河北恒廑遭洊飢賑蠲百計救無遺城門殃及寧當㤀¶
(直省順徳廣平大名三府與豫省之衛輝彰徳境壤毗/連上年俱被旱災衛輝等属業經節次降㫖蠲賑頻施)¶
(因傳詢劉峩将順徳等處有無/因灾出借銀米之處查明具奏)溝壑頻填為切思果有¶
<pb:KR4f0005_WYG_413-26a>¶
借資銀及米(兹據劉峩查順徳廣平大名三府属果有/上年因灾出借米七萬六千八百餘石折)¶
(色銀二十二萬餘兩此項若令一并帶徴小民輸将未/免拮据因降諭㫖概行豁免以示一視同仁有加無已)¶
(之/意)肯教追呼(去/聲)窘和嫠普令寛免蘇閭里勿問有孚尚¶
愧之¶
　　曲逆故城¶
開剏用人際固不論小節髙祖善任使竟解平城隉因¶
賜壮哉城佳話今猶說最憐王陵戅終遜陳平譎¶
　　曲陽縣望水竇巖詠古¶
<pb:KR4f0005_WYG_413-26b>¶
水竇信扵何雲山寄遥望詩吟潄玉亭(定州曲陽縣水/竇巖有金章宗)¶
(潄玉/亭詩)章宗景想像(叶/)禮樂非不修典型無善状惜哉世¶
宗業文具實漸喪成之百年艱壊以一朝諒為治守前¶
規落止慎其訪¶
　　湖廣總督特成額續報得雨誌慰¶
去嵗南方旱暵侵今年農事倍廑心早知荆楚膏優被¶
繼報仲春雨渥深(南省因上年被旱望雨尤切湖北各/属先據特成額奏報正月間連得透)¶
(雨兹復據馳奏二月十六七兩日省城大雨霶霈差查/四郊二麥長發七八寸至尺餘不等塘堰盈滿土膏沃)¶
<pb:KR4f0005_WYG_413-27a>¶
(潤農民咸稱雨澤已足即可翻犁大田并據漢陽黄州/安陸及湖南之岳州等府稟報相同欣覽之餘倍深欽)¶
(惕/)不獨麥畦結穂飽更資稻壠插秧森細思謙受滿招¶
理額手慰餘増惕欽¶
　　廣利渠¶
靈濟祠邉廣利渠灌田興穡卌年餘(乾隆乙丑直𨽻總/督髙斌奏開此渠)¶
(引唐河之水注之灌溉田/畝迄今凡四十二年矣)載咨方伯斯邦者一意勤民¶
可忘諸¶
　　靈濟祠三疊舊作韻¶
<pb:KR4f0005_WYG_413-27b>¶
向當乙丑嵗疏鑿此開渠源溯靈邱逺流分廣利舒(唐/河)¶
(發源山西靈邱縣乾隆十年命開廣/利渠引河水下注達淀以溉民田)田廑灌民稼祠以¶
妥神居小駐因途便賢臣追想餘(此渠髙斌所/奏興工者)¶
　　惬適齋¶
樸斵祠旁敞月寮舊題俯仰一逍遥因思惬適近乎泰¶
君子當知泰不驕¶
　　秀木軒¶
種樹卌年秋復春庭前秀色越輪囷對之絜矩還自問¶
<pb:KR4f0005_WYG_413-28a>¶
可解如斯能樹人¶
　　雨二首(二月二/十六日)¶
徹夜春雲宻作霖五鼓中登程冒&KR1268;雭望逺總冥濛努¶
力道傍役笑顔笠底翁神傳玉局句此樂爾予同¶
靈濟道傍祠停輿小憩宜渠波増漲水(是日小憩靈濟/祠傍傳膳廣利)¶
(渠即在其前膏雨新零緑/波増漲與臣民同慶也)閒館對烟絲御宿行行到畺¶
臣箇箇怡報稱三寸足逺處問何其(據劉峩奏本日曲/陽縣自子至已得)¶
(雨已足三寸現尚未止其别/属得雨分寸仍令查明續奏)¶
<pb:KR4f0005_WYG_413-28b>¶
　　普佑寺¶
屏山還帶水梵宇巧安排却早識幽境奚妨憩浄齋此¶
時憶往嵗尋詠總忘懐普佑繹時義無過春雨佳¶
　　阜平縣四依¶
皇祖元韻¶
春寒勒李桃春氣發栁杞太行西南来到此稍平址斯¶
民三代民古風在鄙俚¶
皇祖蠲井稅民弗病耘耔至今利灌輸溪田足新水鳴¶
<pb:KR4f0005_WYG_413-29a>¶
鞭問民依行行且復止問吏曰無貪問俗曰有起其然¶
信然乎留心閲閭里雖未臻大當實可稱小美¶
重熈休養恩保赤黎元喜所以荒瘠區(見平縣皇祖/阜    詩)幸¶
成榖帛市勤思繼述方敢懈惕乾理¶
　　暖¶
嶤峯寒積雪平野潤生莎節識清明近旭烘景物和鵠¶
形無凍色鳩杖有恩波(道傍迎駕耆/民頒賜銀牌)最喜宜詩處青烟¶
村外過(清明節近官栁含烟蹕路傍/有村曰青烟村在阜平東北)¶
<pb:KR4f0005_WYG_413-29b>¶
　　題近清齋¶
　　大教塲宻邇清涼向遇巡幸五臺来往率御行營¶
　　辛丑迴蹕曽發帑金命畺吏構行館數宇兹来落¶
　　成顔曰近清齋因成是什¶
清涼山近猶隔嶺来往駐斯因作齋官帑發惟期樸素¶
庶民攻匪是差排慮縁雪滑封巖户恰喜春晴烘砌荄¶
却亦有池還有閣(行館内復引水為池上構書屋題/曰澹漪對山有小閣題曰青来)失¶
乎美矣為慙懐¶
<pb:KR4f0005_WYG_413-30a>¶
　　春祺室¶
正齋備咨政温室寢興宜詎祗堪容膝寧無切慎思豫¶
逰遵夏諺燕晉溥春祺斂錫非虚語曰惟實恵施¶
　　青来閣¶
小閣三間對北山罨来青翠袖襟間促成七字千年調¶
(去/聲)過去来居一日還¶
　　澹漪書屋¶
引水作方塘書屋臨其上即此江湖心受他風月状觀¶
<pb:KR4f0005_WYG_413-30b>¶
瀾属有為澹漪却無恙是維題額意寥天印空曠¶
　　賜直𨽻扈蹕官食因得句示志¶
今日趙郊明晉省分疆頒賜例惟循氊車步輦誠安逸¶
後扈前驅體苦辛陸壑架橋訓過費(修道搭橋例從工/部奏銷發價聞修)¶
(道價亷而搭橋價裕地方官每以有餘補不足亦祗付/之不問今嵗乃凡陸路乾溝率架橋座一日過十橋無)¶
(一二有水則是為冒銷雖稱小心供奉御路不至此/也既有冒銷恐因循致勞民矣因降㫖明切曉諭)春¶
原積雪代清塵(今嵗春雪初霽郊原/含潤可免清塵灑道)載咨推食分甘侣¶
南府應思有餒民¶
<pb:KR4f0005_WYG_413-31a>¶
　　安徽巡撫書麟續報普得透雨詩以誌慰¶
月初報有未霑處(二月初旬書麟奏報南陵等州縣僅/得微雨不成分寸其亳州等州縣尚)¶
(未得雨因降㫖令其齋心籲禱以冀甘霖續沛嗣又據/奏扵初七至十五日省城得雨霑足近省各州縣均報)¶
(得雨二三四寸不等亦/尚有未報得雨之處)月仲兹稱普被膏(兹據書麟馳/奏自十六日)¶
(從省城赴廬鳯一帶查賑驛路泥深尺許至二十日始/晴二麥青葱并據安慶等十三府州属均報扵二月中)¶
(旬先後得雨深透其前未得雨之亳州亦扵十二日得/雨五寸十四五日得雪七寸田疇頓覺改觀民情大慰)¶
(糧價/稍定)優渥㢘纎誠遍逮宵衣旰食慰焦勞轉旋實賴¶
乾坤徳消息敢推氣數遭每憶昨年増懼耳(安省上年/二月初旬)¶
<pb:KR4f0005_WYG_413-31b>¶
(亦曽得雨因夏秋缺少雨澤以致歉收是以前次安徽/報雨詩有恐如去年况益慎凛宵衣之句今嵗雖連被)¶
(甘膏然秋成尚逺/仍望源源繼潤耳)秋成遥念豈忘忉¶
　　益夀菴¶
昔過益夀菴¶
祝釐喜名當(在辛/巳年)兹過益夀菴迴憶惟増悵况已過古¶
稀奚必増奢望堯之辭封人封人言更暢然而辱應避¶
其道在无妄¶
　　招提寺¶
<pb:KR4f0005_WYG_413-32a>¶
何寺非招提此獨招提是(梵語招提即華言寺/院見唐書増輝記)而我偶¶
然過亦偶悟此理揣稱(去/聲)與選文未免費摹擬盖寺即¶
招提而招提即寺(叶/)一二二而一非此亦非彼却合五¶
千言無名名之始¶
三箭山三疊舊作韻¶
西巡事事緬¶
前聞¶
三箭欽超射者羣自是¶
<pb:KR4f0005_WYG_413-32b>¶
聖蹤熟六藝永垂¶
家法示千軍駐驄曠野率七萃連射崇崖越㡬分笑彼¶
御碑留北魏(我射連皇祖扵康熈二十二年經此勒馬/而    中三矢直逾峯頂居民因呼為三)¶
(箭山按易州西南沿徐水有北魏太武御射三碑自誇/飛矢踰崖刋石讃功至扵再三以我    皇祖神藝如)¶
(此為而不有視魏太/武真不直一哂也)¶
鴻名恒共嶺頭雲¶
　　龍泉關五依¶
皇祖元韻¶
<pb:KR4f0005_WYG_413-33a>¶
百雉雄當道千巖迥倚空東西兩省界迎送一朝同棧¶
路雪皴白羽林帽羃紅(是日雪凡御前大臣乾清門/侍衛等例著紅猩猩氊帽)民¶
風何若昔輿凭黙存中¶
　　雪中過長城嶺三首¶
長城嶺亦海喇汗(木蘭靈山曰海喇汗每經行必有雨/雪兹長城嶺亦然信乎山神靈異無)¶
(間中/外云)五度都曽雪景觀(丙寅庚午辛巳辛丑過長城嶺/皆得雪並有詩紀事兹二月三)¶
(十日度嶺雪片風花彌/山徧谷真宜入畫也)¶
靈嶽自當著靈異鏤氷翦水正攢團¶
<pb:KR4f0005_WYG_413-33b>¶
凍塗滑刺頗難登兵役剷除勞可矜或競拽輿安穏過¶
(雪中山徑凍滑難行弁兵幸際太平無事征戌剷除積/雪扶䕶乗輿乃分應出力之處然念其衝寒勞力因命)¶
(分别賞賚/銀幣有差)太平盡力此為應¶
古稀那復稱筋力雪磴還艱輾&KR1707;輪乗錦雲騅辭步輦¶
(往年䇿騎度長城嶺有馬踏氷花不作泥盤盤磴道徐/策騎之句盖其時所乗者乃錦雲騅也性馴步穏餘馬)¶
(多仆跌此馬獨穏步而過滑磴誠可尚也兹年逾/古稀雪中乗輿而行迴思往事不覺今昔之殊矣)迴思¶
此况是何人¶
　　湧泉寺¶
<pb:KR4f0005_WYG_413-34a>¶
湧来雪竇瀉成川滴滴泠泠髙下懸可識文殊通體浄¶
底須盥手藉斯泉¶
志稱中北兩臺間臺麓東今泉見潺相去地訛四十里¶
(志稱湧泉在中北兩臺間今乃在/臺麓寺之東相去已四十餘里矣)從来紀載信誠艱¶
梵寺邉旁有精舍不妨小憩領清便壁間辛丑曽留詠¶
眨眼光隂又五年¶
　　射虎川¶
射虎當年¶
<pb:KR4f0005_WYG_413-34b>¶
聖蹟留於莬皮尚寺中收(虎皮至今尚楦置臺懐菩薩/頂寺中是以辛巳詩有寺樓)¶
(麟楦尚居/然之句)昔疑此尚山林險今則比看民户稠(此地耕/桑日闢)¶
(絶無虎/蹤矣)百嵗熙和致富庶一心繩繼敢優逰昨年秋獮¶
神鎗用(昨嵗秋獮木蘭至阿濟格鳩罷圍後憩行營虞/人報西山有虎復䇿騎率衆往時虎伏叢薄中)¶
(左右約指其處即用衆䝉皇祖所遺虎/神鎗一發中其要害    古無不懽忭)無忝䖍増¶
家法脩¶
　　臺麓寺¶
震旦之佛宇崇臺峙以五中天而懸居右弼更左輔萬¶
<pb:KR4f0005_WYG_413-35a>¶
壑曼千巖面前列樽爼斯為臺之麓初步超塵所即有¶
招提寺莊嚴建以古如是瞻色相而弗可目覩非我創¶
是言金剛明示語(若以色見我是人行/邪道金剛經語也)¶
　　題雪妍堂¶
臺麓寺東館雪妍昔額堂毎来吟白戰誰為(去/聲)幻銀妝¶
過嶺勢畧小安居興頗長命人䕶槖載(雪中山徑駝載/艱行慮有阻滯)¶
(命諴郡王舒常等董率管押次/第前進盖争擁反致阻隔也)莫匪政之方¶
　　静寄齋¶
<pb:KR4f0005_WYG_413-35b>¶
行當謁中臺清齋宿初地花宫既精嚴别室亦幽致徘¶
徊瞻檐額是我題静寄扵焉浄塵心亦匪㕘禪意隔牆¶
閱風幡撫松喜蒼翠却憶盤之莊(盤山亦有/静寄山荘)是一還是¶
二¶
　　題雨花臺¶
維摩室裏天花雨(去/聲)西竺飛来現五臺此事已隣莫須¶
有梁王建業若為哉(雨花數典西竺五臺已涉傅㑹/若金陵之雨花臺尤為牽强也)¶
　　駐白雲寺行館作¶
<pb:KR4f0005_WYG_413-36a>¶
何山弗出雲何雲弗籠寺而此獨擅名真足惬人意行¶
館依碧巖原是向年置有峯亦有池嫌他多㸃綴白雲¶
應笑斯千乗復萬騎¶
　¶
　¶
　¶
　¶
　¶
<pb:KR4f0005_WYG_413-36b>¶
　¶
　¶
　¶
　¶
　¶
　¶
　¶
御製詩五集巻二十一¶
