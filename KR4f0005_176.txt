# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:12.003037
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷十三
<pb:KR4f0005_WYG_176-1a>¶
欽定四庫全書¶
御製詩三集巻十三¶
　古今體一百三十三首(辛巳五/)¶
　　孟夏有事¶
太廟禮成¶
撰日惟中朔協時逮正陽天經欽與祭世徳永延昌¶
僾見神容對駿奔宗子襄一灣引金水(先是舊制太廟/沿明    㦸門)¶
(外有溝橋而無水兹命引金水橋/之水流經橋下成河允協形勝云)萬葉衍銀潢¶
<pb:KR4f0005_WYG_176-1b>¶
　　首夏承光殿¶
太室脩禋罷¶
仙園問¶
寝廻更衣因便路憇駕陟崇臺雨裡多清况風前無㸃¶
埃研甌芳潤潄可以託吟裁¶
　　積水潭三首¶
積水蒼池蓄衆流莭宣形勝鞏皇州䟽淤導順植桃栁¶
三里長溪可進舟¶
<pb:KR4f0005_WYG_176-2a>¶
一座湖亭倚大隄兩邉水自别髙低片時濟勝浮煙舫¶
春樹人家望轉迷¶
煙中遥見廟垣紅瞬息靈祠抵滙通雨意溟濛猶未止¶
出郊即㸔麥苖芃¶
　　徳勝門外¶
輕輿慿攬信怡懐煙樹千村緑潤皆八景春明傳㝡勝¶
薊門今日識真佳¶
麥苖連隴秀将齊此雨多欣實可徯未敢滿言香餅餌¶
<pb:KR4f0005_WYG_176-2b>¶
那無慰志慶端倪¶
　　詣暢春園問¶
安¶
雨中御園返敬為謁¶
思齋旋㸔¶
雩禋逮(初七日即當雩祭預/齋三日    又還宫)又當法駕排詎辭勞玉轡¶
懼久濶¶
萱階奏對煙郊况端堪恱¶
<pb:KR4f0005_WYG_176-3a>¶
懿懐¶
　　御園首夏三首¶
雨歇輕煙戀上林繁紅帯潤緑方深予心喜在農占好¶
餘事芳園耐可尋¶
春天多雨又稀風養牡丹花錦綻叢二十年来率未賞¶
敬勤惟是凛淵衷¶
言欲賞花旋命罷慿他常侍笑空還政經自我久成誦¶
狂聖惟争一念間¶
<pb:KR4f0005_WYG_176-3b>¶
　　春雨軒¶
文軒號春雨雨後恰纔来謀目惟芳潤因心得靜陪菜¶
畦樊問處杏埒董林材(是處昔名菜圃即四/十景中杏花春館也)為底多吟¶
緒霑膏實快哉¶
　　題自得軒紫藤花¶
女蘿施松上特立頗艱致獨樹見此花亭亭與他異植¶
之自得軒繄予有深意表貞殊凡品扶弱成良器傅架¶
引其&KR1347;弗使衆木厠吐艷既盈庭鋪隂亦滿砌雨餘芳¶
<pb:KR4f0005_WYG_176-4a>¶
潤潄自得義真契鐡中有錚錚卉譜徐宣類¶
　　藏宻樓¶
宣尼十翼稱藏宻藝祖諸門乃洞開詮易求心不求跡¶
田何陽叔可能哉¶
　　稻香亭¶
雨滋稻町插新秧較早常年一月强苗矣秀乎秀矣實¶
此時敢擬即云香¶
　　繪雨精舎¶
<pb:KR4f0005_WYG_176-4b>¶
繪雨偶題軒春来屢沐恩果然叶佳兆那可忘名言畫¶
必稱米芾詩當属許渾徐㸔霑沃野所樂固斯存¶
　　景暉樓¶
因迥得髙樓䟽前納逺疇木天思栁著(是處藝果種蔬/亭曰順木天圃)¶
(曰學/圃)學圃緬樊諏攬景既無盡延暉每為留剏名非屢¶
易漫擬誚昭州¶
　　戯題狎鷗亭¶
臨水孤亭名狎鷗煙波無盡任飛浮一時寓意斯可耳¶
<pb:KR4f0005_WYG_176-5a>¶
尚欲招延小隠流¶
　　甘肅廵撫明徳奏報得雨¶
邉方連歉冀連収西望那忘蔀屋愁去嵗幸歌秋有穫¶
今春益籲澤時流驛章喜報霑膏足農耒欣知趁潤脩¶
兵後逢年共休息¶
天恩惠我獨綢繆¶
雩祭進宫西直門外作¶
来往無非事¶
<pb:KR4f0005_WYG_176-5b>¶
郊壇要必親敢云已逢渥惟望繼霑頻麥壠秀誠好黍¶
田長亦均三秋猶厪我一意秪勤民¶
　　復隂¶
復隂便冀雨復施作風又覺愁雙眉求全期善亦已甚¶
自解為公非為私官家安得有私處咄哉此言更失之¶
譬如我或行賞賚已獲仍求我鄙其託懐著語無倫次¶
念切祈年讀可知¶
　　戴嵩騎牛圗¶
<pb:KR4f0005_WYG_176-6a>¶
竒傳戴嵩牛牧人在瞳子騎背擫参差此法如何擬(畫/録)¶
(稱嵩畫有牛與牧童㸃睛圜明對照形容著目中之語/董逌謂眸子㸃墨僅如脫殻安能更作人牛形殊不知)¶
(畫録所云特以人牛相顧神光映發者言之乃不/善㑹形容目中之句而復為置辨則逌之泥耳)¶
　　齋居即事¶
莭物逮清和齋居毖念多春膏幸霑麥夏澤籲滋禾㡬¶
勑惟精一政齊不及過輕雲通晩布數問勢如何¶
　　張元舉山水¶
架木溪亭碧水濵俯澄何異坐船脣對談惟㩁煙霞賞¶
<pb:KR4f0005_WYG_176-6b>¶
肯作羡魚結網人¶
雩祭禮成敬述¶
昊壇聳峙近青霄¶
雩典䖍脩辰見朝鬷假無言欽¶
旭卉嚴恭有恪仰¶
明昭嵗功冀協金穰錫凉徳敢稱玉燭調稠疊䝉¶
恩春澤美臣心益惕戒矜驕¶
　　首夏討源書屋偶題¶
<pb:KR4f0005_WYG_176-7a>¶
緑隂漸滿紅㸃池¶
夏凊此軒退食宜我所討源殊漁父偶同洞口捨船時¶
　　鑑逺堂¶
眼底空澄連萬頃鑑原由近逺還同設徒求逺翻忘近¶
吾恐其間或蔽䝉¶
　　登望蟾閣¶
髙閣聳三層乗閒此朅登望宜銀海月清擬玉壺氷片¶
刻還成去一年幾度慿廻頭忽失笑五字是相應¶
<pb:KR4f0005_WYG_176-7b>¶
　　樂夀堂得句¶
望蟾閣下放煙航徑渡山陽樂夀堂翠栢樹惟標古色¶
碧桃花却戀春光四圍恱目皆仁智一晌㑹心有縹緗¶
得句便教移歩輦所無逸不為遊忙¶
　　飬雲軒¶
到来卓午晴忽見吐英英越是霑膏後偏饒奢望生寫¶
楹醖釀勢布宇巻舒情今嵗雲真好髙軒信副名¶
　　戯題聴鸝館¶
<pb:KR4f0005_WYG_176-8a>¶
清和漸覺緑隂稠初聴林間黄栗留笑我本非髙逸者¶
雙柑何必襲風流¶
　　張則之山水¶
或筞青笻或理綸分茶㸔竹足怡神五君子不留名氏¶
総是煙霞物表人¶
　　雨(四月十/二日)¶
纔覺逾旬¶
天澤徯昨宵問徹好雲低清晨細㸃方成霔過午平原¶
<pb:KR4f0005_WYG_176-8b>¶
已作泥二麥正資抽穗飽大田都慶吐秧齊感¶
恩詎敢云圗報惟有敬勤勉日躋¶
　　雨中泛舟三首¶
傍暮棼絲尚纚然平湖容與漾輕船披襟一㸃塵無處¶
惟聴鳴榔剪濕煙¶
問景聊乗雨堕閒落来飛瀑合潺湲樓臺真是蓬莱島¶
祗在溟濛縹渺間¶
樹梢垂露水増流入夜&KR1854;&KR1854;勢未休㝡是予心深幸處¶
<pb:KR4f0005_WYG_176-9a>¶
盼来未久獲来優¶
　　横雲堂放歌¶
今嵗書堂初斷手顔以横雲因興偶却是往往叶嘉占¶
盛名難副兹誠副(叶/)入夏雲生每作風已恐春膏或孤¶
負昨夜濃隂喜達晨急霔徐霏徹夕久横雲今日信横¶
雲配藜薈蔚滃戸牖八伯興歌蹟澷希一犂透潤澤誠¶
厚¶
　　恱霽亭¶
<pb:KR4f0005_WYG_176-9b>¶
春末夏初歌恱霽十年一遇信艱逄良辰美景能無樂¶
戒滿撝謙益有顒¶
　　翠交軒八韻¶
假山植真樹嵗久翠隂交甘露常承葉祥雲每壓梢瑞¶
圗休鼔舞理趣喜含包不有四時運誰眀六位爻隙中¶
無礙逺宻處自相捎未許蛛懸網惟應鶻繕巢張如碧¶
油繖伴合緑瓊勹㝡愛微風拂琳枝颯㳫敲¶
　　水村圗三首¶
<pb:KR4f0005_WYG_176-10a>¶
時雨時晴首夏天插秧一月早常年水村佳景勝圗畫¶
著我幾間好試船¶
白芷青蒲緑水涵槿籬茅舎學江南知耕亦復思知織¶
桑葉初肥好浴蠶¶
下溪水引上溪流西墅煙飛東墅浮比似石渠同上品¶
(石渠寳笈藏有/趙孟頫水村圗)饒他活處是宜逰¶
　　賦得坦坦蕩蕩¶
演漾披琳沼豁庨敞網軒息躬喜疏朗逰目鮮囂煩俯¶
<pb:KR4f0005_WYG_176-10b>¶
仰四臨具括包一理存無私参義府順應滌情源玩物¶
寜堪貴甄心畧可論嘉兹君子徳倬彼聖人言¶
　　清暉閣詠松風¶
清和時莭緑隂滋便是松風也覺怡那似常年方望澤¶
聒聴謖謖蹙雙眉¶
　　駐葉爾羌大臣新柱等奏報得雨詩以誌慰¶
自古天方艱致雨今年還比去年優頻逄愷澤滋戈壁¶
乃覺微凉到火州笑口于思歌樂利纒頭亞旅事鋤耰¶
<pb:KR4f0005_WYG_176-11a>¶
闢疆逺益勤民逺慰在綏豐逮海陬¶
　　題玉鏤戯嬰圗¶
芸編在手中戯不廢研攻魚缸如置側便擬是温公(聞/見)¶
(後録記司馬光破甕救兒事無論小兒不能入甕然既/入矣羣兒驚走其時已久必無得生之理且光時亦㓜)¶
(又烏能舉石破甕耶稗說/承譌率不足信因並識之)¶
　　王紱山水¶
有樹槎枒有石潺樂飢真可託髙間軸薖藉問為何處¶
只在梁溪惠嶺間¶
<pb:KR4f0005_WYG_176-11b>¶
　　玉泉山西¶
偶憶香山欲暫居西溝緩轡一循諸種槐已自䕃塗滿¶
芃麥何曽見尺餘農事兆佳真慰矣¶
天恩盟獨祗瞿如三朝便爾偷閒往㡬務仍勤敢懈予¶
　　首夏香山靜宜園駐蹕¶
山容依舊好棲遲早是年餘乆别之似此怱忙渾少暇¶
向来搆築又何為松巖翠濯新雨後藥圃紅翻首夏時¶
祗合忘言斯靜坐那更得句便前移¶
<pb:KR4f0005_WYG_176-12a>¶
　　棲雲樓¶
石棧縈盤萬緑叢山樓縱目俯長空晴明尚爾霑衣潤¶
長史詩情想像中¶
　　海棠院戯題¶
棠院棠花自古今紅芳銷盡緑隂深普門親切示人句¶
(院即在觀/音殿後)莫向如来拈處尋¶
　　来青軒¶
遊目恰宜哉来青今日来熾然是賔主邈爾且追陪風¶
<pb:KR4f0005_WYG_176-12b>¶
物清和好林嵐圗畫開年餘憶佳别安得置吟裁¶
　　栖月崖¶
栖月我所名曽未見月栖是謂想當然月崖兩不知因¶
悟一切稱無非揣度私誰能忘象詮可與言天倪¶
　　靜室口號¶
靜室香山據㝡髙每来得句興因豪昆眀湖上望蟾閣¶
疑是蓬莱駕海濤¶
　　夕¶
<pb:KR4f0005_WYG_176-13a>¶
西近易為暮峰銜朱鳥沉清逰何必戀靜憩雅宜吟披¶
隙風来颯待虚月入深所饒前度者盼㨗正縈心¶
　　題致逺齋¶
靜宜理事處顔曰致逺齋詎云寄山水因之緬茨階武¶
侯有至談寜靜興我懐是地信佳矣隔嵗纔一来亦不¶
懈勑㡬疇咨朝彦皆安邉謾詡遐晰理惟期諧一指苟¶
或蔽萬幾於焉乖致逺恒在近宵旰遑徘徊¶
　　賦得智仁山水徳¶
<pb:KR4f0005_WYG_176-13b>¶
山水自山水智仁實智仁見之斯有謂樂者豈無因動¶
處皆天趣靜常與物親出虚依峭蒨入影漾漣淪互妙¶
渾冺迹相彰益契神慿觀師法在孰曰祗逰廵¶
　　碧雲寺¶
鹿苑壓崇椒雲廊開士寮一空惟寂寂(此俗所云于公/寺者洗汚穢為)¶
(佛宇亦不置粥飯/僧乃覺清淨宜人)元著乃超超安得延僧燦猶然惡豎¶
刁倚欄評古蹟殷鍳在前朝¶
　　洗心亭¶
<pb:KR4f0005_WYG_176-14a>¶
翠竹紅花各灑然水亭好是絶塵縁松門更有真佳處¶
恱性山房可試泉¶
縱引吟思是靜思雲端半畝渫天池洗心並且無心洗¶
妙合兹亭乃在兹¶
　　試泉恱性山房¶
試泉堪恱性聴我說其因淡洗六根滓靜祛十斛塵管¶
絃方已俗風月卜宜鄰随意山花採過春却見春¶
　　學古堂¶
<pb:KR4f0005_WYG_176-14b>¶
恰復今来憩因思古與稽周書三致意魯論首曽提遜¶
志時務敏崇功政不迷允懐惟矻矻未敢曰折折¶
　　雨香館作歌¶
谷縈峰抱千百轉竹嫩松蒼趣各單應接無暇総靜供¶
今日之逰興不淺行行亦至雨香館下視一緑誰能辨¶
一緑梢頭乃見遥昆明湖水當前展年来綴景頗致佳¶
是吾所愧非吾善峭風下巖雲盡捲四圍晴雨霏㟞嵃¶
是藥文殊皆命採更當何處天花囅聲聲色色夲真空¶
<pb:KR4f0005_WYG_176-15a>¶
吾亦因之萬慮遣¶
　　閱健銳營習武¶
健銳垂營制勤教子弟兵果然實效獲遂用大功成耆¶
定敢因懈詰戎益致精簡良行賞遍弧矢亦親抨¶
　　實勝寺八韻¶
金川昔奏績實勝葺祗園事蹟紀穹碣營規繕列屯(巳/巳)¶
(金川功成因就西山舊寺葺新之名曰實勝簡凱旋之/旅設健銳營發帑建屋以居之勤加訓練兹西師之役)¶
(得其力/居多)即今平厄魯更順定花門允藉鷹揚勇敢忘¶
<pb:KR4f0005_WYG_176-15b>¶
鴻佑恩造功慶維兆嬉武戒猶存佛力恃奚可人為勉¶
應(去/聲)敦聊因觀衆技便以識衷言怵惕外寜候范文有¶
至論¶
　　寳諦寺¶
鷲峰肖得文殊像搆寺居之大方廣五臺所禮了不殊¶
今既非来昨非往湏彌棗葉皆真容詎惟相好斯瞻仰¶
無同異中有異同譬見搔癢亦生癢大士不起分别心¶
流水閒雲一安飬¶
<pb:KR4f0005_WYG_176-16a>¶
　　香山恭迎¶
皇太后来逰¶
安駕迎巖關清和風物閒正長欣愛日¶
有喜奉¶
慈顔鶴唱方彈梵雲衣復舞斑今年逢大慶総覺祝¶
如山¶
　　歡喜園¶
盤盤陟峻嵏精舎傍花宫縱我先憂者到兹所樂同雲¶
<pb:KR4f0005_WYG_176-16b>¶
中聴野鶴松下有清風俯暢真歡喜方方緑麥芃¶
　　天池一首¶
天池衆峭巔一泓清且泚閒館據上方文石砌旁涘出¶
水有輕鯈潛躍忘所以闖萍秋月間戢鱗春風裏誰謂¶
澗底沉乃在雲端止物固視所託慎之哉君子¶
　　再題雨香館¶
沈水都梁尚待薫雨香総不藉人勤更看餅餌資誰力¶
吾豈聊為想像云¶
<pb:KR4f0005_WYG_176-17a>¶
　　玉乳泉三首¶
嵌巖鍾乳滴淙淙㵼入澄潭影漾溶靈鼓氣機通上下¶
飬珠定合有神龍¶
山下泉猶壯雨餘可能對麥不欣予三間適搆路中處¶
来往人勞聴憩諸¶
杉松筠籜翠相交澗谷千盤曲且坳佳䕃不知行近逺¶
造巔下視緑雲梢¶
　　緑雲舫¶
<pb:KR4f0005_WYG_176-17b>¶
山中緑已齊天半舫堪擕詎必登同李定知䟽漏嵇氤¶
氲非藉筆沿泛不須隄艤棹宜何處武林西復西¶
　　閒¶
人以閒為樂我以閒為苦豈其好為異懼匪無逸所政¶
簡固佳事志肆非美舉来遊圗暢懐因閒轉惴怇¶
　　山泉¶
處處山泉澗底披出山不見衆稱竒依清厭俗彼誠得¶
獨善屯膏我弗為¶
<pb:KR4f0005_WYG_176-18a>¶
　　竹鑪精舎烹茶戯作¶
竹鑪為愛僧房製精舎尋常率置旃欲擬逰山消半渴¶
早㸔調水走中涓武文火候容誰待冷熱茶湯劑已便¶
陸羽盧仝却失笑茗家清供豈其然¶
　　再題靜室¶
誰云斯室靜来便惹吟思縱目千里際拈鬚七歩時清¶
風滿襟䄂太古與追随驀遇廣成子笄頭庶可期¶
　　即事¶
<pb:KR4f0005_WYG_176-18b>¶
捲谷風来夏亦&KR1065;攀蘿行去望偏髙不妨十歩一留憩¶
輿者寜忘肩者勞¶
　　試泉恱性山房¶
為愛山房兩度来泉聲竹色净無埃洗心亭上心先洗¶
那更消煩藉緑杯¶
　　碧照亭¶
六柱無十笏崥崹上若鶱天池臨澈底古鏡是軒轅¶
荇藻梳演漾松竹影在裏東坡張懐民未免溷彼此¶
<pb:KR4f0005_WYG_176-19a>¶
翠蘿倚作屏渌水開為鑑上下映帶清著我虚舟泛¶
既澄息諸慮惟虚含衆妙此意自古今靜者閒来照¶
　　曠真閣¶
虚自納諸峰髙還出衆樹慿欄領新要陟梯欣始遇裴¶
公霧盡歛列子風常御發䝉返其真銍人有佳句¶
　　臯塗精舎¶
巖谷深寒又避風栽培仙植一叢叢即㸔朗朗清虚府¶
金粟遲時亦月宫¶
<pb:KR4f0005_WYG_176-19b>¶
　　清寄軒¶
勝逰𨚗可戀香界勤政明當返御園三日駐山詩卌首¶
邈然清意寄斯軒¶
　　清曉香山廻蹕玉泉山西作¶
佳處寜當忘返哉平眀清蹕御園廻輕輿覺熱逸兼戒¶
按轡乗凉興更催露氣潤猶瀼曉際黍苖緑較長前来¶
玉泉適可晨傳膳遇勝還湏有別裁¶
　　靜益書屋¶
<pb:KR4f0005_WYG_176-20a>¶
書齋秀而野路便小棲遲已是日長候况當山靜時隔¶
林黄鳥喚繞砌緑蕪滋此處宜開巻寜須諫宋琪¶
　　翠匝亭¶
一亭納翠鎮氤氲疊巘連林蔚緑雲須識今来名易副¶
可忘前此正需殷¶
　　題掛瀑簷¶
瀑自峰間掛松簷豪敓之應知無定相所遇有餘思月¶
處鏡虚拭風時練立漪康王谷簾側可似此般竒¶
<pb:KR4f0005_WYG_176-20b>¶
　　靜縁書屋¶
一塵弗到六根蠲山色水聲俱灑然覓靜於斯不可得¶
方知是與靜為縁¶
　　縱目¶
縱目香山似畫圗昨朝眺此畫不殊可知羡起乎望彼¶
大都慢生於故吾濯濯翠巖悟開士方方緑麥欣農夫¶
雲逕延縁採香去定須逢著佺喬徒¶
　　積書巖¶
<pb:KR4f0005_WYG_176-21a>¶
築室傍幽巖積書於其裏巖可擅佳名大固括小耳嵗¶
乃一再来枕經而葄史可因悟誨咻了識無達理戴席¶
與邉笥笑盖不如此¶
　　吴偉芝仙¶
水月精神土木形閒行適讀罷黄庭紫芝採得何須餌¶
名注丹臺骨夲青¶
　　玉犬(一黄/一白)¶
聞說麻姑仙去後千年一吠濟陽髙牽如海上公孫見¶
<pb:KR4f0005_WYG_176-21b>¶
飬必雲中𢎞景遭絶客底湏誇善噬化民還擬仕生氂¶
夲来原是和闐玉輯瑞聊因註旅獒¶
　　首夏萬夀寺¶
臚唱應眀日駕還趂曉凉黍風輕逓爽麥露灔含光取¶
便臨香域¶
延禧備道塲長河喜水足遂泛溯游航¶
　　倚虹堂題句¶
橋畔前辛搆棟簷夲因¶
<pb:KR4f0005_WYG_176-22a>¶
登輦事荘嚴難言茅土風堪尚却視丹青色已淹今嵗¶
重逢大慶舉十年一度煥新瞻似兹便更新千度䆒亦¶
吾心未覺厭¶
　　首夏承光殿¶
掄彦廻清禁怡情登迥臺蹟陳傳日下境美是雲来炎¶
避因蒼栝雨佳致緑苔披薫惟覺愧敢曰阜民財¶
　　畆鑑室¶
㪺水渾成畆鑑池書齋池上對偏宜澷須致誚涸堪待¶
<pb:KR4f0005_WYG_176-22b>¶
且㸔常逢盈不虧一莭之明皆自得無私而照即吾師¶
設如水落原非鑑物意不留髙更竒¶
　　題恱心殿¶
豁庨山殿俯孱顔義府優游片刻閒若問予心何所恱¶
適来郊外緑畦間¶
　　四月廿五日御殿傳臚紀事¶
雅化作人祝¶
夀慈金階臚唱麗晴曦既求真學頒新制亦體常情改¶
<pb:KR4f0005_WYG_176-23a>¶
近期(去嵗以磨勘需日定於五月五日殿試初十日傳/臚兹念多士守候時乆命速行磨勘於四月廿一)¶
(日殿試廿/五日傳臚)公舉不教存已見明敭還預定其辭(命讀巻/者毋得)¶
(存已見俟榜後別令大臣覆勘去取同異又新定引見/之例然先進其文朕就其文定甲乙後乃令按名引見)¶
(於是殿試之制/簡而益備矣)西人魁榜西平後(今嵗狀元陕西韓城/縣人王杰國朝百年)¶
(以来乃/剏見也)可識¶
天心偃武時¶
　　茂對齋¶
御殿更衣此憩遲宣毫江硯雅相宜可知茂對熈怡處¶
<pb:KR4f0005_WYG_176-23b>¶
正是南薫長飬時¶
　　枕巒亭¶
假山壘真石相忘以嵗乆四柱枕其巔風月随所受峭¶
蒨蒼崖矗偨池翠隂糾豈不在城郭居然謂林藪移情¶
咫尺間濠濮夫何有¶
　　謝時臣山水¶
窠臼名家総不同疊峰迥出寺樓紅𨚗須留白為雲氣¶
林靄山嵐鎮鬰䓗¶
<pb:KR4f0005_WYG_176-24a>¶
　　漢玉辟邪璧¶
中規一片崑崙精玉人細刻辟邪形延吉祛惡古所稱¶
土華依約葆光晶如凍梨貎夀而貞出從誰氏之佳城¶
黄腸曽以伴漆燈有可欲焉終復呈孝文斮絮誠何情¶
　　賦得瑾瑜匿瑕(得清字八韻/散館試題)¶
瑜瑾雖希有瑕玼亦偶呈取長毋盡棄捨短要歸貞輝¶
憶石初韞察休水至清徳音思葑菲善誘貴權衡苟得¶
精磨致終㸔寳器成隠之略一玷揚矣獲連城鮑識管¶
<pb:KR4f0005_WYG_176-24b>¶
家仲魏論陳氏平温舒述傳語切已厪予情¶
　　端午日侍¶
皇太后宴並擕王大臣觀龍舟¶
夏莭兼逢¶
大慶年天中無事不稱仙欣㸔麥穗迎薫實自合榴花¶
分外鮮蒲宴聨情嬉有戒龍舟觀度鬬應捐呼前笑謂¶
于闐長(郡王霍集斯賜第京師是日並命/預觀霍集斯向即為和闐部長也)投石寜湏一¶
顆圎¶
<pb:KR4f0005_WYG_176-25a>¶
　　雨(五月初/六日)¶
一夜風聲枕上吹情知無雨雨其宜詎期霡霂銀筠織¶
正喜菁蔥玉黍滋稠疊¶
天恩欣越懼循環民計度還思夏雲卓午晴尤好麥穗¶
千疇曬粒時¶
　　即事¶
昨朝劇炎今日&KR1065;炎因蒸雨&KR1065;雨塈麥穗黍苖俱合宜¶
天恩今嵗真優被街頭鬻餅大於前兼之價更落一錢¶
<pb:KR4f0005_WYG_176-25b>¶
囤者自咎居竒失及時出糶相爭先壟斷誠有賤丈夫¶
農慶其術安施乎所以乾乾厪祈嵗化民成俗無多¶
事¶
　　題文徴明贈王榖祥東坡詩意圗即用其韻¶
作輟八年歴食眠京華吴下幻江煙(二句見徴/明識語中)禄之設¶
問停雲事依舊波含碧落天¶
　　賦得五月鳴蜩(得清字八韻/朝考題)¶
散歩芳隄上如簧乍㺯聲初聞未慣耳徐繹頗含情好¶
<pb:KR4f0005_WYG_176-26a>¶
雨無逾莭知時逮化生豳風曽叶什月令善窺衡但鼔¶
脇為響寜騰口浪鳴以旁真是別雖噪不離清駱詠且¶
須待江脩信致精寒蟬何足取即事慎揚明¶
　　復雨(五月初/八日)¶
前日雨已二寸滋髙原接潤下隰泥午霽恰喜宜曬麥¶
禾黍怒生秧緑齊此時雨弗雨皆可未免盡善望殷我¶
午昳雲作復霈膏徐徐疾疾棼絲堕不期而獲感益深¶
匪今伊昔今斯今入夕溟濛猶未止更思明曉時晴美¶
<pb:KR4f0005_WYG_176-26b>¶
　　雨中泛舟¶
煙歛風吹試漾舟不多時復冷絲浮黄頭澷慮筠篷濕¶
&KR0008;&KR0008;霏霏正好逰¶
岸轉溪村到始知秧齊緑稻正含滋水車罷轉茅亭靜¶
便是吴牛意亦嬉¶
　　理事¶
宫庭曰御門園林曰理事無日弗疇咨愛禮存羊意黄¶
閣承絲綸緑籖引郎吏何務不宜慎况此勑幾際宿雨¶
<pb:KR4f0005_WYG_176-27a>¶
快新晴廣厦無暑氣祈農有佳象籌逺罷嚴備戒滿以¶
為惕敢曰逢時瑞¶
　　題黄公望山水¶
野閣虚支流水上飛泉遥落白雲中老翁八十猶軒興¶
(見大癡/自識語)筆力應然積健雄¶
　　再題廓然大公八景¶
　　　雙鶴齋¶
詎是尋常戀稻梁仙禽雅合駐仙鄊形容不擬輕為賦¶
<pb:KR4f0005_WYG_176-27b>¶
明逺佳辭已擅塲¶
　　　規月橋¶
枕岸㸔如上下弦影波原見一輪圎是為規月是真月¶
照徹三千與大千¶
　　　峭蒨居¶
孰謂真山是假山亦㸔峭蒨亦孱顔設如放眼觀環海¶
泰岱嵩髙黍米間¶
　　　影山樓¶
<pb:KR4f0005_WYG_176-28a>¶
樓俯清波波影山文窓棐几稱髙間是憂勤匪髙閒者¶
祗覺&KR0034;然於此間¶
　　　披雲逕¶
靄靄英英曲逕循乍開當面聳嶙峋霑衣不識縁何故¶
長史清詩妙契神¶
　　　綺吟堂¶
美景良辰奚遣興鋪箋㸃筆毎敲吟是予結習非予善¶
要亦不因此放心¶
<pb:KR4f0005_WYG_176-28b>¶
　　　韻石淙¶
石将水夲寂然物韻出無端兩相(入/聲)遭一切有為法如¶
是心源定處不生濤¶
　　　啓秀亭¶
水木澄華竹石清于于屧歩足怡情如從六藝潄芳潤¶
先獲我心是士衡¶
　　湛清華軒¶
水木清華處軒楹秀野間抽書惟汲古搜句亦消閒梯¶
<pb:KR4f0005_WYG_176-29a>¶
浪鷗朋聚搆巢燕子還邇来晴雨若茂對得怡顔¶
　　靜娱書屋¶
潔治書廬纔兩間㝡欣開户見青山靜娱偶取佳名耳¶
一日萬㡬安得閒¶
　　湯泉蓮花¶
泉温地氣温花窖焙堪擬蕤賔蓮放葩六月春光矣䕶¶
芳勤苑吏獻新忙内使膽瓶作清供因之思物理雖云¶
熱中屬不失為君子¶
<pb:KR4f0005_WYG_176-29b>¶
　　雨(五月十/四日)¶
麥将報熟晴云可禾正發生雨實佳間露陽光宜曬穗¶
又霏膏澤喜滋荄似兹¶
天意如人意益切惕懐勝慰懐都道今年逢大慶明知¶
鴻貺為¶
思齋¶
　　和闐玉韘¶
嵩髙五萬聳崑崙玉子叢生玉水源因琢精璆厥貢篚¶
<pb:KR4f0005_WYG_176-30a>¶
用成圎韘此闓弴閉關未可學光武勝敵聊如識叔孫¶
馭逺詰戎服海表不忘意即箇中存¶
　　暮雨(五月/望)¶
暮雨滋禾隴午晴曬麥田真成時若嵗益感好生¶
天響入銅壺靜祥調玉燭宣殷勤還自問何以答¶
皇乾¶
　　題沈周漁翁箑頭¶
摸索青竹籃得魚供腒鱐是中多隠人而何欲逐逐¶
<pb:KR4f0005_WYG_176-30b>¶
口銜緑葦枝将以穿魚腮船泊前溪曲瞢騰歸去来¶
　¶
　¶
　¶
　¶
　¶
　¶
御製詩三集巻十三¶
