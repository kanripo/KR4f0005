# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:13.304952
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷五十六
<pb:KR4f0005_WYG_219-1a>¶
欽定四庫全書¶
御製詩三集巻五十六¶
　古今體一百十五首(丙戌四/)¶
　　敬賦中正仁和¶
　　此四字¶
皇考御書養心殿扁額也日夕仰瞻以為莅政臨民法¶
　　則敬賦心存並示來許¶
奎畫殿楹懸因文¶
<pb:KR4f0005_WYG_219-1b>¶
道以詮養心奚外此¶
示後永無愆律已旰宵慎臨民政化宣守中惟不倚居¶
正要非偏仁則物皆育和斯情畢聨分雖各具義合是¶
一承乾清宴寧堪恃崇髙益鞏䖍晨昏兹惕息四字奉¶
堯傳¶
　　命書各省總督以下知府以上將軍以下總兵以¶
　　　上名於殿壁詩以誌事¶
六卿近分職日覲切疇咨方伯各司牧地遥或㤀(去/聲)遺¶
<pb:KR4f0005_WYG_219-2a>¶
念兹文武衆胥任典常資殿壁名陳列宵衣予細披元¶
康傳要論貞觀著前䂓時亮虞廷慎卓哉不可追¶
　　上巳日御園作¶
祓禊由來此日靈秉蕳贈藥詠葩經古惟上巳遺風邈¶
今用初三俗例聼勝節景光披澹蕩御園花木正薫馨¶
還宫屈指晨昏四塘栁絲添爾許青¶
　　貯清書屋¶
引流繞砌宛成池小小書窓恰受宜設曰一塵不到處¶
<pb:KR4f0005_WYG_219-2b>¶
已居二諦落詮時¶
　　曠然堂¶
林木翳然處視聼却曠然盖無繫於物率可得乎天不¶
愛花錦繡寧須禽管絃芸編足討繹久矣共周旋¶
　　含韻齋玉蘭花¶
春園花事日為加看到辛夷忘(去/聲)衆葩香欲擬蘭蘭有¶
郁色如方玉玉無瑕¶
簇簇芳蕤濯濯枝品題真覺韻為宜齋前不語以神㑹¶
<pb:KR4f0005_WYG_219-3a>¶
去嵗江南正此時¶
幽閒態度浄真味江令年年夢裏春那藉詩箋將畫筆¶
贏他百卉自傳神¶
　　緑帷舫¶
藉林為碧幔結宇臨清瑶似舫則舫之面面開芸寮那¶
計風順逆無慮水漲消然予有深意寧云寄蘭橈十思¶
標名言所以慎旰宵¶
　　灌竹¶
<pb:KR4f0005_WYG_219-3b>¶
春月竹之秋性與羣卉殊不於殊處觀安知君子夫蒼¶
玕猗颯影似羞紅緑俱况抽籜龍時可漠聼菀枯灌溉¶
課園人桔槔引水輸事半而功倍何靳弗為乎町埭俾¶
均霑生意廽須臾聞之先哲語善培危與扶寧惟竹然¶
哉絜矩紛殷吾¶
　　㣲雨(三月初/六日)¶
昨近稍作風妬桃約如宿亦知土膏潤寧惜落花䔩恐¶
踐清眀占(農家占騐清明日風則是月風多雨少昨清/明日風傍晩即止雖不足為慮未免切切於)¶
<pb:KR4f0005_WYG_219-4a>¶
(懐/)為是心戚促何期風送雲侵曉霏銀竹歴辰乃至已¶
踈宻間陸續掘土濕二寸下接地氣沃雖非霑渥優頗¶
足資渗漉望外訝何脩遇共三農福慰敬並切𠂻麥秋¶
庻可卜¶
　　曉¶
雨後曉益清春暮景方綺淰淰待暾枝濛濛含露蕊旦¶
氣不惟人於花亦佳矣而我問政心早起非縁此¶
　　題趙昌花鳥(海棠白/頭翁)¶
<pb:KR4f0005_WYG_219-4b>¶
如白復疑紅絲絲颺惠風一枝棲正稳滿意入芳叢¶
嫩葉芳葩襯春光幀裏留不知枝上鳥頭白為誰愁¶
　　詠漢玉糓璧¶
肉好合度五等頒周時物也漢豈闗莒乎邾乎佳城寒¶
何代復出人世間土華繡潤文駮班宛若多榖堆玉盤¶
惜得形容不得餐擊之可作鳴球觀中律那藉羊頭山¶
　　恭奉¶
皇太后遊萬夀山清漪園即景得句¶
<pb:KR4f0005_WYG_219-5a>¶
潤濯園林小雨餘煙光暢好暮春初無邊景奉¶
慈顔豫有願山同¶
萬夀如溪畔室聞鳴織杼岸傍田見起耕鋤¶
天家行樂寧殊異樂與民間毎相(入/聲)於¶
　　樂夀堂¶
山翠水波鮮¶
髙堂燕喜便誠堪¶
樂永日益祝¶
<pb:KR4f0005_WYG_219-5b>¶
夀如川花纈欲開錦鳥調不操絃¶
安輿扶小歩勝賞更迎前¶
　　昆明湖泛舟作¶
一片明湖千頃波布帆不動恵風和雖然欠入雙峯影¶
却見西山濯翠螺¶
汀蘭岸栁鬭青時暎帶煙光潤且滋㝡愛湖心教緩棹¶
春雲又作雨絲絲¶
蜿蜒長隄接六橋虚明鏡裏盪蘭橈羣芳傲得東坡句¶
<pb:KR4f0005_WYG_219-6a>¶
西子奚稱獨冶姚¶
插秧尚早育蠶未北地由來節候遅耕織圖邊花栁意¶
待人著語是便宜¶
　　睇佳榭¶
舟艤水之涯山椒亦有齋三春宜騁望萬景正臻佳畫¶
㡧得神展鏡奩入影揩拈毫便成句夫豈待安排¶
　　題暢觀堂¶
岑頂書堂俯邐迆遐竒近趣望中披西山翠影右襟挹¶
<pb:KR4f0005_WYG_219-6b>¶
東沼明漪左頋撝攬景真宜暢逺眺循名更復廑深思¶
從來熟讀韋編語觀我觀民慎在兹¶
　　懐新書屋口號¶
試問慿窓底絶勝金河兩戒疊鱗塍插秧時節雖遲待¶
書屋懐新意有恒¶
　　水周堂¶
前俯明湖後曲池澄泓暎帶近階墀一年㡬日此閒坐¶
秋月春風付碧漪¶
<pb:KR4f0005_WYG_219-7a>¶
　　搆虚軒¶
軒榭號搆虚其理可言諸梵稱四天下依空住無餘試¶
看實相紛那非虚名居谾然外既爾廓然内亦如苟以¶
方為文小哉其飾車¶
　　翠籟亭¶
古榦那知春與秋邇來也覺翠隂稠雲和疑是雙成按¶
聲在緑瓊深處流¶
　　花承閣¶
<pb:KR4f0005_WYG_219-7b>¶
梵閣隆崇俯衆芳其中端坐大醫王恰如玉局十四字¶
極樂於斯現道塲¶
　　㣲雨(三月十/一日)¶
五風固不辭(月之六日亦/風後㣲雨)風定雨仍随所惜欠霑耳亦¶
欣希遇之為花濯塵土於麥益芃離終願霈優渥吾懐¶
寧有期¶
　　春雨軒¶
文軒豈不佳一年有數到率因雨知時乃來觀其妙是¶
<pb:KR4f0005_WYG_219-8a>¶
盖弗易得艱致從吾好今朝霏細霔煙中窮窈窱真樹¶
濯祥花假山藏迥嶠軒傍開菜圃疑是芝田墺所欣在¶
茲乎因近逺可校¶
　　澹然書屋¶
半畝銀塘漾碧漣書齋十笏石欄邊慿窓鑑影休嫌小¶
亦足因心印澹然¶
　　芥舟¶
杯水無殊覆坳堂堂如舟亦芥堪方䝉莊原謂膠舟者¶
<pb:KR4f0005_WYG_219-8b>¶
安識須彌箇裏藏¶
　　命張若澄圖雪浪石至詩以誌事¶
若靄昔圖石謂已傳其神今復雪浪出難喚泉下人其¶
故見長記兹弗更贅言然不可無圖若澄其繼昆况匪¶
嘉陵遥來徃數朝昏宛然片石峯水活蜀兩孫元方與¶
季方孰假又孰真坡翁笑軒渠總非意所存¶
　　賦得三復白圭(五言八韻得寒字/㑹試題)¶
慎言頤象著後語繫辭觀昔有南容者永懐衛武歎玉¶
<pb:KR4f0005_WYG_219-9a>¶
瑕猶可理詞玷那能刋圭璧雖方徳樞機在謹端缺鑢¶
平實易失逝救斯難宜凜莫捫戒毋令多敗干惕思綸¶
綍出鞏守瓿瓶安三反緬宫适讜論敢使寒¶
　　詠瓷掛瓶¶
依然膽搥式(膽瓶紙搥瓶皆/瓶式之㝡佳者)却異汝官珎動挈路搴秀¶
静懸屋盎春製惟日趨巧道不易還淳紅紫随時閲何¶
曾著㸃塵¶
　　題宋人胡笳十八拍圖¶
<pb:KR4f0005_WYG_219-9b>¶
河東已適衛仲道擄去奚難矢死持既為(去/聲)賢王生子¶
矣于歸董祀又何為¶
拍成十八寫心悲端操宣城豈直辭(范曄列女傳賛端/操有蹤云云文姬)¶
(豈足/當之)進退徒成無據耳特因才辯幸文姬¶
　　豐澤園演耕作¶
藉禮行將舉弄田先習耕仰窺¶
垂制意(豐澤園為預行皇考毎嵗/躬耕藉田    演耕之地)¶
特寓重農情金耜翻土潤青箱播糓精林鳩偏入聼喚¶
<pb:KR4f0005_WYG_219-10a>¶
雨一聲聲¶
　　春耦齋小憩得句¶
徃返無過三四推便稱春耦憩來宜愧他農父勤南畝¶
勞苦誰憐胼與胝¶
　　虚白室¶
岞崿疊石為葳紆得逕入情知本人工訝似天然立樸¶
宇搆壺中月窓眄雲岌扵斯白乃生亦曰虚所集應付¶
無事人獨坐而静習¶
<pb:KR4f0005_WYG_219-10b>¶
　　植秀軒¶
一軒與一室率各有殊名觸景毎拈毫亦足以暢情植¶
秀云何稱菉竹圍菁菁春實竹秋時蒼玕颯欲零灌溉¶
命園人扶危而定傾將見新筍㧞緑與巖雲横棫樸興¶
育賢企之吾懐縈¶
　　韻古堂¶
溪堂液沼前周代鎛鐘懸依次十二月閲時千百年遐¶
思雅頌際仍在瑟琴邊韻古寧惟是成康治杳然¶
<pb:KR4f0005_WYG_219-11a>¶
　　題懐逺齋¶
懐遠齋中懐逺心萬方政治萬民臨顧名思義輙成句¶
不為怡情為自箴¶
　　㳤清院¶
南池迤北岸歩輦便中移松竹㝡佳古石泉更雅竒崇¶
墻界内外曲逕度嶔嵜應即入宫禁得毋遊久時¶
　　進宫遣懐(時有皇五子/殂逝之慽)¶
進宫猶憶近臨問一慟拚休再過諸差矣齋將躬舉藉¶
<pb:KR4f0005_WYG_219-11b>¶
豈宜卜慽更懐予¶
　　静怡軒梅花¶
暮春已過望墀梅開始盛試披羣芳譜奚詮花月令設¶
曰南北戒暄寒候殊應審然此更北當無紅紫競况兹¶
桃杏謝節氣非不正我為思其故冬月盆樁靚留此鬬¶
韶妍欲擅江鄉勝¶
　　絳雪軒海棠¶
當軒列古樹春來彂瓊㽔絳雪乃舊名名實相稱宜緑¶
<pb:KR4f0005_WYG_219-12a>¶
葉扶紅葩原覺饒丰姿適纔詠梅開静怡之前墀擷彼¶
復搴斯膽缾共貯枝可以交忘年漫誚不同時更若擬¶
唐宫如何相妬為¶
　　竹柄玉如意¶
柄是竹之介朶呈玉則温搘頤豈騰口代語不須言總¶
謝雕鐫迹雅符淳樸原指揮侍臣聼(去/聲)那識意中存¶
　　耕耤齋居¶
中祀雖云兩旦齋一心敬豈有殊差暮春祇盼雲生宇¶
<pb:KR4f0005_WYG_219-12b>¶
北景已看日下階濕土龍孫生埭筍細隂兔日吐宫槐¶
披芸寧為資該博欲溯文言究道荄¶
　　陳祼石橋觀瀑圖¶
松傍對坐兩閒翁翹望飛泉落半空别有源頭俯臨者¶
看從足底瀉清潨¶
　　題和闐玉蓮葉仙人圖¶
叉角仙人面如玉一葉紅蓮丈餘馥縁誰傳是太乙精¶
待詔東方識竒躅¶
<pb:KR4f0005_WYG_219-13a>¶
　　夕¶
暮春晝漸長牕輝西北影須臾亦蒼然暝色侵綺井蓮¶
檠銀燭光圖書伴閒静盤摘風前梅椀瀹雨前茗城鐘¶
漫嫌促汲古意為永¶
　　恭祭¶
　先農壇禮成有述¶
佐¶
天興稼穡藉必祀¶
<pb:KR4f0005_WYG_219-13b>¶
先農吉亥陳馨苾躬親致敬恭春風漸蓬勃臘雪幸優¶
濃終籲時霖霈¶
明神聼庻容¶
　　耕耤禾詞¶
司農京兆進犂鞭黄道迎南直似弦㳟已倡民宜用慎¶
却思將事隔經年(去嵗南廵/未耕耤)¶
取諸益象自神農耒耨由來萬古宗自在勤民寳稼穡¶
豈闗剡木飾金龍¶
<pb:KR4f0005_WYG_219-14a>¶
春耕仲月早成詩吉亥云當此際宜雖是司天撰良日¶
究為覛土太遲時(耕耤例涓三月初亥今嵗欽天監以/初六日乙亥不宜栽種遂移用次亥)¶
(播榖之期/未免略晚)¶
三推加一陟臺崇農具農夫列候同非不豳風圖日覽¶
闗心觸日廑田功¶
　　雨(三月二/十日)¶
昨日傍晚風吹霾吁嗟此象良非佳臘雪雖霑詎足恃¶
春膏屢沐欠優該郊麥豈不芃芃緑再雨庻可占登䅘¶
<pb:KR4f0005_WYG_219-14b>¶
夜半問乃問風止忽報落雨信還猜披衣曉起正&KR1268;雭¶
雨誠信矣誠竒哉歴辰逹已間踈宻地無乾土滋莓苔¶
園人已報霑四寸縱飾三寸亶無差於絶望中獲所望¶
天恩稠渥奚為懐愛民重穡惟益勵豫南齊左其亦皆¶
　　繪雨精舍¶
精舍樸淳溪町間尋常繪事總宜刪今朝雨裏披真趣¶
水罷翻車蛇骨閒¶
　　引凉小樓¶
<pb:KR4f0005_WYG_219-15a>¶
過午春晴朗小樓信歩登誰知片時暖却作宻雲蒸灑¶
雨忽成颯引凉真絶勝花光將樹態縂在潤中慿¶
　　即景¶
時放晴光時雨絲江南春景到京畿吾寧喜為(去/聲)園花¶
好禾&KR0927;種齊緑麥肥¶
　　夜雨(三月廿/一日)¶
三更復作雨較向勢增優院冷窓間遞簷聲枕上流芭¶
蕉惜未植(北方寒夏月始移/植芭蕉於庭院間)麰麥卜堪收自幸還自問¶
<pb:KR4f0005_WYG_219-15b>¶
奚承¶
恩疊稠¶
　　莽子行¶
莽子緬甸之屬夷炎徼以外非覊縻邇來朱波多内亂¶
紛為雄長相争持無暇頋莽莽猖獗蹂躙漸及諸土司¶
土司列居州縣外實我滇省之藩籬而何貂&KR0008;無逺慮¶
金帛餌莽莽益滋更兼召𣪚覬孟艮(孟艮酋長猛孟容/與其姪召散有隙)¶
(召散因勾引莽子徃踞其地并擒猛孟容其子召丙逃/入猛遮召散復欲追殺遂至猛遮索取是莽匪滋釁之)¶
<pb:KR4f0005_WYG_219-16a>¶
(由召散實/為罪魁)遂引莽匪為慿資竟據孟艮作窟穴肆其焚¶
掠靡介遺是時劉藻實方伯意在姑息遷延期豈知養¶
癰乃成患爰始發兵封奏馳藻本書生曉民事軍旅之¶
事非所知亟易重臣命徃代(前以劉藻本係書生調度/軍務非其所能故一聞發)¶
(兵之信即命大學士楊應琚/徃代之調劉藻為湖廣總督)内地民務原相宜應琚¶
至彼需時日藻所發兵少且遲忽稱全軍盡覆沒忽稱¶
六百五百歸所報三弁戰歿者又皆無事還營麾藻乃¶
白簡劾三弁猶謂貪功䘮軍威是皆無備遇賊竄亦藻¶
<pb:KR4f0005_WYG_219-16b>¶
之奏那云斯(劉藻尋奏將領何瓊詔明浩楊坤奉派整/控江堵禦莽匪將軍器捆載徒手渡江軍)¶
(行漫無紀律至猛徃突遇莽匪衝出星𣪚奔逃是其庸/怯失律罪無可逭乃劉藻輕信緑營誑禀不察虚實始)¶
(則報稱何瓊詔等率兵渡江皆沒於賊繼則奏兵卒陸/續歸營惟何瓊詔已死彼時即疑其必非實情傳諭詰)¶
(詢未㡬奏至則何瓊詔等先後逃囬劉藻仍復不加/深鞫輙擬以貪功輕進之罪是非顛倒其謬更甚)先¶
是莽犯整控際藻以普洱藉託詞倉皇遂棄思茅返吁¶
嗟詎可猶寛其褫職以為衆臣戒用人之失自忸怩驛¶
行萬里㫖未到忽報藻刎誠大竒守土之臣生死共並¶
未失土奚為而節鉞觀瞻責綦重自死三軍其賴誰應¶
<pb:KR4f0005_WYG_219-17a>¶
琚馳至報其故始事藻已驚魂飛股戰不知措手足數¶
日絶食强(上/聲)乃飴(楊應琚奏至滇後聞劉藻當賊勢猖/獗時一籌莫展竟至藪日不食早欲)¶
(求死經人勸觧始食則其無故/自戕實由恇懼所致尤為可鄙)終致飲劔斃已命非捐¶
軀比懼所為鴻詞博學信何用(藻向中博/學鴻詞科)文章㸃筆詠¶
牧之輕裘葛巾不跨馬儒將古有今何稀乃至跼踳失¶
素守匹夫之諒擬猶非滇南文武傳笑語詎滇南也千¶
古貽蠻觸豈足汙我斧得人自速安邊陲得人自速安¶
邊陲緝兇靖逺佇待兹¶
<pb:KR4f0005_WYG_219-17b>¶
　　雨前茶¶
新芽麥顆吐柔枝水驛無勞貢騎馳記得湖西龍井谷¶
筠筐老幼採忙時¶
第一泉花活火烹越甌湘鼎伴髙清聶夷中句驀然憶¶
新榖新絲合共情¶
　　詠柴窑椀¶
色如海玳瑁青異八牋遺(遵生八牋論/柴窰青如天)土性承足在(亦/出)¶
(八牋云曹仲明則/日柴窰足多黄土)銅非箝口為(舊瓷多有以銅/箝口者此獨無)千年火¶
<pb:KR4f0005_WYG_219-18a>¶
氣隐一片水光披未若永宣巧龍艘落葉斯¶
　　題金廷標倢伃當熊圖用蟬聫韻體¶
熊佚直前當以身用加敬重倍羣嬪漢家天子猶隆準¶
頓使英風讓婦人¶
格熊原有羽林人未免矜長耀衆嬪豈識封侯㡬(讀如/冀)¶
史立翻因此以害其身¶
　　立夏(三月廿/七日)¶
青帝將旋駕祝融又紀時四興相遞代一氣與推移花¶
<pb:KR4f0005_WYG_219-18b>¶
處紅徐減林中緑更滋南風雖應律過恐雨稽期(是日/南風)¶
(過盛恐致/稽雨為慮)¶
　　西直門外¶
輕風麥浪細飛芒十日看抽爾許長更喜榖田經雨後¶
青青已見出新秧¶
觀光今嵗聚人多(昨因舉人選途壅滯降㫖䟽通士子/聞風踴躍雲集京師較毎科倍多而)¶
(市肆米價仍然平減/盖因連嵗豐收所致)米價依然平不過設使西成又綏¶
屢同民額手慶如何¶
<pb:KR4f0005_WYG_219-19a>¶
有事因之復進宫郊圻便以閲農功况吾望蜀本來慣¶
祇願興雲特畏風¶
　　欽天監奏立夏占風因成是什¶
昨日誠南風過盛慮阻雲今日司天臺奏報佳占欣立¶
夏巽風應嵗羙書所云其然豈然乎書更始何人人豈¶
能窺天預定羙惡分况風本無定百里不同倫此南¶
彼或北左劵操詎真吾惟恊雨暘課騐非所勤¶
　　養心殿齋居¶
<pb:KR4f0005_WYG_219-19b>¶
已過立夏節孟夏倐將臨曦影下階去紗紋上牖深(宫/殿)¶
(於立夏後紙窓内/上紗櫺俗名替窓)晝長餘有暇古史繹堪尋好樂真無¶
射惟斯足養心¶
　　題漢玉糓璧¶
王孫國寳曾稱六不數(上/聲)白珩義誠㳤庇䕃猶待明徳¶
馨土物縁何缺真糓(嘗謂白珩非寳是也若夫糓寳則/逺勝於金珠之類矣王孫圉置而)¶
(弗數/何哉)¶
　　三月晦日漫題¶
<pb:KR4f0005_WYG_219-20a>¶
落花飛絮邇來頻未㡬看春又餞春祗有靈臺誇巧測¶
那知一日不饒人¶
　　牡丹¶
御園初報牡丹開中使頻擎缾送來不用金鈴周致䕶¶
那闗羯鼓疊為催静看入畫真丰韻饒有出塵别體裁¶
風絮相殃背人過謂非神解是何哉¶
　　栁絮¶
似妬牡丹榮顛飛可厭生随風猶婉軟擬雪鎮縈盈不¶
<pb:KR4f0005_WYG_219-20b>¶
定常縁隙如狂特喜晴曾無些用處也自擅浮名¶
　　夜雨(三月三/十日)¶
過午風霾作因之意不寧誰知雲轉盛遂落雨惟靈砌¶
潤搴帷問簷聲隔户聼依旬漫須頌(是月廿/一日雨)衾影敬無¶
形¶
　　孟夏有事¶
太廟述事¶
鼕鼔肅寅牌午門雨濕街(是日/復雨)有顒霑澤思(去/聲)無那奉¶
<pb:KR4f0005_WYG_219-21a>¶
先懐¶
燕翼貽庥永瓞支執事皆¶
祭歸不作樂(凡祭祀禮成有導/迎樂齋則不作)¶
雩祀又臨齋¶
　　重華宫對雨¶
太室脩禴候恰欣雨少間明廷敡士餘(是日引見各/省入選舉人)復¶
見煙絲渙為澤已慶幸知時更繾綣重華予青宫憩息¶
值清宴簷處玉聲琤簾際珠光燦有喜共三農昔惟賞¶
<pb:KR4f0005_WYG_219-21b>¶
書案¶
　　延春閣牡丹¶
雨中牡丹對春過恰延春得意有多態通身無㸃塵髙¶
松宜作伴羣卉那堪倫自愛清香遞何須睡鴨陳¶
　　静室¶
假山延閣前喦齬致清迥種松已合圍翠䕃謖籟冷精¶
舎窈窕間兹焉試習静静不縁習得而况藉之境小坐¶
旋言去意則於斯永¶
<pb:KR4f0005_WYG_219-22a>¶
　　齋宫對雨¶
東壁潔齋廬大齋遷以居將¶
雩顒有若遂雨慶何如潤意滿金戺寒光切碧䟽昔題¶
一再讀觸目敬深予¶
　　題楊大章牡丹¶
姚黄魏紫譜中貴却未經看露朶榮(所見牡丹不過夀/春紅淺嬌紅之類)¶
(姚黄魏紫從未見也豈古有而/今無盖半出於羶薌虚譽耳)因悟從來青史裏㡬人¶
不是浪傳名¶
<pb:KR4f0005_WYG_219-22b>¶
　　晴¶
甘雨優而渥快晴清且和花枝紅潤澤樹意緑婆娑砌¶
土蚯繩出墻甎蝸篆多晝長餘有暇茂對秩南訛¶
　　題王原祁倣古六幀¶
㡬株古樹㡬重山北苑精神想像間憶得香光圖婉孌¶
(董其昌婉孌草堂/圖亦用北苑法)草堂曾是對髙閒¶
　　　右倣董源踈林浮黛¶
輕雲欲作雨絲絲緑栁紅桃映水湄恰是去年春二月¶
<pb:KR4f0005_WYG_219-23a>¶
行春橋畔問春時¶
　　　右倣惠崇江南春色¶
宿雨初收曉煙泮石渠真蹟此無殊(石渠寳笈中有米/友仁瀟湘圖真蹟)¶
欲知兩米微分處可指山非鶻突圖¶
　　　右倣米友仁雲山新霽¶
臨溪野彴背山堂洞裏乾坤世外鄉常看桃花紅滿樹¶
不教飛去引漁郎¶
　　　右倣趙孟頫桃源春晝¶
<pb:KR4f0005_WYG_219-23b>¶
精舍髙低翠岑據老松虬張石虎踞雖稱倣古各體俱¶
却是自家得力處(王原祁畫盖自/大痴法得悟入)¶
　　　右倣黄公望翠岑精舍¶
祇在精神不在工寒泉曲折䜿峯崇伊人墨妙曾無盡¶
意與溪山正復同¶
　　　右倣吴鎮溪山無盡¶
　　詣齋宫作¶
孟溯甘膏渥大田天橋南畔草芊芊詣壇今嵗真逢慶¶
<pb:KR4f0005_WYG_219-24a>¶
倍覺欣然倍悚然¶
英英侵曉又雲興玉輦慿看顒不勝晴固無妨雨益好¶
從來知足定誰曾¶
䖍瞻禮畢就西墉斗室清居益致㳟己夘來齋詩在壁¶
較量幸矣意從容¶
雩祭禮成述事¶
甘雨優霑¶
雩祭前¶
<pb:KR4f0005_WYG_219-24b>¶
瑶壇瑞露羃祥煙沐¶
恩何幸逢今嵗展恪猶懐濶昨年(去嵗以南廵/遣官恭代)辰值夏¶
瞻時舉祀土縁戍盛籲登田自維奚以酬¶
明佑益勵勤民益鞏䖍¶
　　郊外¶
時享¶
常雩禮畢成御園返駕出都城近畿想遍優霑澤颯有¶
微凉廹曉情¶
<pb:KR4f0005_WYG_219-25a>¶
今番(去/聲)宫中住日多¶
暢春切問¶
起居和鳯城纔出西山見雨後峯峰濯翠螺¶
　　御園牡丹¶
御園正值牡丹芳春雨頻霑盛異常芍藥輸情惟受伇¶
栁英作勢那能殃(近在宫中詠牡丹有風絮相殃背人/過之句其日畧作風霾入夜即雨)¶
嗅聞擬罷金鑪爇護惜何須錦帳張君子急周不富繼¶
吾因絜矩到文塲(今嵗㑹試命四書首題即君子周急/不繼富句周子云牡丹花之富貴者)¶
<pb:KR4f0005_WYG_219-25b>¶
(也故並/及之)¶
　　恒春圃作歌¶
布置花臺與竹籞一室之中宛瓊圃號曰恒春豈謾稱¶
其故略可觸類語春之為春發羣芳衆名不可更僕數¶
池荷乃值夏方春菊之春以秋為序山&KR1431;蠟梅春於冬¶
夫豈不然豈浪許是則恒春義若斯而我更有㑹心所¶
乾之四徳元為首氣貫始終總包舉體仁奉若養盎然¶
育物對時勤相輔¶
<pb:KR4f0005_WYG_219-26a>¶
　　澹然書屋¶
書屋低臨碧沼邊近看天水相(入/聲)澄鮮寧惟恬浄挹襟¶
袖吾意因之亦澹然¶
　　再題安瀾園十詠疊舊作韻¶
　　　葄經館¶
綈几繩牀足浄神常陪石友與龍賔安瀾原寫隅園概¶
遐想因之憶浙民¶
　　　四宜書屋¶
<pb:KR4f0005_WYG_219-26b>¶
四宜即景問何宜雨後園林首夏時樹有清隂鋪静觀¶
(去/聲)花多和氣入聞思¶
　　　無邊風月之閣¶
月上松梢惟浄色風來竹裏是清音刹塵徧滿無邊趣¶
祇在尋常咫尺尋¶
　　　涵秋堂¶
南華對水便成秋詎必金&KR1195;問所由㝡愛空澄入影處¶
西山常在檻脣浮¶
<pb:KR4f0005_WYG_219-27a>¶
　　　逺秀山房¶
園山因迥屋為髙照自逺含秀内韜坐捲珠簾閒攬結¶
㡬曾歩履覺微勞¶
　　　染霞樓¶
書樓近水聳飛甍映帶煙霞上下清設擬畫圖還覺勝¶
冩來不定一家名¶
　　　緑帷舫¶
紅葉休稱杜牧之緑隂借與舫為帷一般碧水還青藻¶
<pb:KR4f0005_WYG_219-27b>¶
那論舟行與岸移¶
　　　飛睇亭¶
四柱小亭冠假山樸成不費斲雕艱偶然陟歩慿虚楯¶
雨笠風蓑指頋間¶
　　　煙月清真樓¶
月色煙容太古友無雙品格更誰加寄言搦管為文者¶
領取清真謝藻華¶
　　　采芳洲¶
<pb:KR4f0005_WYG_219-28a>¶
三架䟽軒碧水臨青蒲白芷滿沙潯其中亦有芳堪采¶
豈必定從九畹尋¶
　　詠龍泉窰椀¶
越冶無夏雪龍泉存曉星中規體月魄尚質色天青珎¶
自等瑶璧徳猶宗土硎澆書取適可(蘓東坡以晨飲酒/為澆書予謂酒非)¶
(解渴物正宜/用之茶耳)詎必鬬茶經¶
　　山西廵撫彰寳奏報得雨¶
孟朔欣叨雨澤逢宻雲西望勢尤濃誰知同日渥甘&KR0584;¶
<pb:KR4f0005_WYG_219-28b>¶
慶慰之餘益悚恭¶
　　題和闐玉桃源圖¶
桃花夾岸小舟維洞口遲疑未入時此際欲詢陶處士¶
一篇記語作何為¶
　　題元人風雨歸舟圖¶
迎風冐雨進舟遲水閣人閒坐候之勞者自勞逸者逸¶
世間萬事有如斯¶
御製詩三集巻五十六¶
