# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:07.779912
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 初集卷九
<pb:KR4f0005_WYG_009-1a>¶
欽定四庫全書¶
御製詩初集巻九¶
　古今體一百二十一首(壬戌二/)¶
　　夏夕齋居¶
歸鴉噪宫城暮景侵虗殿金戺羅夏卉芳被薫風扇而¶
予適齋居志豈循物玩曠懐熙皥治未惬黔黎願撫景¶
每増慙披衣坐待旦¶
　　夜雨¶
<pb:KR4f0005_WYG_009-1b>¶
夜雨滴空階無眠意亦佳聲喧鳷鵲瓦聴到丑寅牌澤¶
普蘇田槁功殷潤物荄半年憂思切此際少紓懐¶
斷續復舂容嘉祥應九農心殷一犁雨聴徹五更鐘花¶
氣香疑煎苔紋潤欲封明朝凴望䖏宫樹緑添濃¶
　　題孫祜周鯤丁觀鵬仝畵十八學士圗¶
當年盛事紀登瀛傳說芬疑齒頬生自是玉堂無俗客¶
不湏金馬羡仙卿木天珂劍從携侣禁地琴書許暢情¶
同有䧺才誇博雅十思誰繼魏元成¶
<pb:KR4f0005_WYG_009-2a>¶
　　夏至日有事於¶
方丘禮成㳟紀¶
星火紀蒼龍陽烏盡午中應時陳¶
盛祀先事惕㣲躬林筦調宫徴方壇配¶
昊穹䕫䕫羣辟集惴惴一誠通永念隂陽嬗端惟造化¶
功祗期長飬遂萬物育薰風¶
　　詣¶
　暢春園¶
<pb:KR4f0005_WYG_009-2b>¶
皇太后宫問安¶
秘殿齋居缺問安¶
方丘禮畢此廻鑾前宵甘雨蘇羣彚敬與¶
慈闈一様歡¶
　　北郊禮畢回圓明園道中作¶
薫風應律調元化膏雨知時利夏耕不獨公田霑渥澤¶
一花一木摠敷榮¶
繒燎光中葆吹聞廻瞻黄幄瑞氤氲椶街步出仙韶引¶
<pb:KR4f0005_WYG_009-3a>¶
槐栁隂濃綠似雲¶
黄繖朱斿鳳甸隈屬車劍珮有鄒枚天公賜與迎梅景¶
繡陌青葱絶㸃埃¶
垂楊十里窣青絲警蹕聲中駕六飛㝡愛霑衣朝氣潤¶
輕雲猶作雨霏霏¶
　　詠珂馬聲¶
紫陌喈喈報曙雞蟾光欲傍露盤低九天閶闔葳蕤啓¶
百辟冠裳鵷鷺齊鸞歩引聲鏘玉珮槐街奏響散銀蹄¶
<pb:KR4f0005_WYG_009-3b>¶
何人待詔長安舎剪燭抽毫細品題¶
　　石榴花¶
散彩映朱軒舒榮當夏月緑枝綴繁星清芬猶可悦¶
　　雞卵¶
無雞卵不生無卵雞不成循環誰為始倩彼雞卵評¶
　　夏日御園閒詠¶
㡬暇登樓暢逺襟喜因南畝足甘霖松篁籟静青含潤¶
谿壑雲生翠欲沉魚唼花紅浮水面蝸盤蘚綠匝堦心¶
<pb:KR4f0005_WYG_009-4a>¶
篆凝金字澄懐永物理民情獨自斟¶
霽後園林夏似秋瀼瀼仙掌露華流溪聲滑笏添新漲¶
山色䟽眉入小樓疑有片雲生晩岫誰撑扁舫破烟洲¶
晝長贏得清吟興不覺雞人報午籌¶
風槐煙栁綠成帷影度紗櫺午日遅暫向㡬餘閒學草¶
偶因吟罷亦敲碁曲池新漲分魚子碧宇髙空放鶴兒¶
㝡愛子西傳好句依稀山静小年時¶
偶泛扁舟晚瀬明風摇蘆荻洒然清一天佳景誰為領¶
<pb:KR4f0005_WYG_009-4b>¶
㡬個閒鷗自作盟山木無言偏得意野花有分亦敷榮¶
溪田愛㸔新秧茁綠水平疇正好耕¶
相風金鳳尾當南綠滿文忩生意含晝永花香醺似醉¶
雨収天色碧扵藍行㸔魚鳥閒来適坐擁詩書静裡耽¶
日暮池邉還徙倚一鈎新月鏡中涵¶
清暉閣畔㡬株松著雨虬枝綠更濃毎愛濤聲吹謖謖¶
常㸔盖影䕃重重軒忩静對含朝爽烏鵲歸飛帶夕舂¶
陸葉山花紛闘艶堅貞只擬待三冬¶
<pb:KR4f0005_WYG_009-5a>¶
壺天佳景入窗紗翠幄千層襯彩霞林壑畫圖疑伯虎¶
池塘鼓吹奏官蛙天光雲影供詩料鳥語花香長道芽¶
詎樂蕭閒弛乾惕憂心時切萬民家¶
綠潤紅澆景倍新尋常行䖏草鋪茵鳥&KR2154;花片驚眠蝶¶
魚傍蒲根避釣人漫擬閒情吟九夏那堪憂思度三春¶
公田雨足心差慰生物從知天地仁¶
　　大學士福敏七十夀辰詩以賜之¶
前世文昌宿當朝王者師典型鵷鷺序標凖鳳凰池有¶
<pb:KR4f0005_WYG_009-5b>¶
問鳴鐘應方瞻霽月披耆年縁令徳初度值良時堂敞¶
槐隂茂筵開日影遅春風坐綺席仙酒介厖眉允頼經¶
綸手猶疎弟子儀夀身兼夀世長佐太平基¶
　　新荷¶
昨日㸔花三両朶嫣紅笑日含婀娜今朝㸔花花滿湖¶
薫風盪漾香霞敷天孫機杼迅若此堂堂日月誰能止¶
吁嗟新荷尚如綺老藕絲斷波心死¶
　　静夜吟¶
<pb:KR4f0005_WYG_009-6a>¶
暮舂漸隱紅霞影銀蟾素彩流清景紗牖朦朧花氣浮¶
丁東漏下良宵静漫聞别院按雲和詎樂生香列綺羅¶
支枕無眠還起立後樂先憂憂思多¶
　　釣魚磯¶
新蒲緑水泳文鱗偶坐花磯理釣綸笑我塵心無好夢¶
㡬曽得遇渭濵人¶
　　齋宫六章章十四句¶
有侐齋宫翼翼沉沉穆穆¶
<pb:KR4f0005_WYG_009-6b>¶
皇考心¶
聖祖之心丕冐萬宇¶
上帝是欽維日南至郊祀孔臨遷坐變食在懸無音凝¶
祉受釐儼若¶
帝歆来戒来齋用凛難諶¶
龍塞之山儲有良材乃浮扵川逹帝京不遅(叶/)爰經爰¶
營載築載培¶
命彼大匠䋲尺是依(叶/)其柱維楠其桷維栢(叶/)不文不¶
<pb:KR4f0005_WYG_009-7a>¶
鏤海望所作既底厥法載觀其落¶
猗與煌與天闢之宇鬱嵂柧棱貝箔珠户枚枚巖巖在¶
乾清宫左有丹其楹有青其瑣既深以嚴亦安而妥不¶
敞不軒周廬綿綿曰維億年利我後人(叶/)¶
昔在¶
聖祖心齋肅肅¶
考建兹宫匪誇華屋致潔致誠毋䟽毋黷律中黄鐘一¶
陽始復将事大祀心乎穆穆爰即而齋爰薫而沐瞻仰¶
<pb:KR4f0005_WYG_009-7b>¶
昊穹以集厥福¶
自古建章萬户千門亦有大夏嶊嶉成觀(叶/)彼何為兮¶
此則可原匪以富而侈匪以飾而繁制樸而渾居兹敬¶
存有堂則明有室則温我後子孫永保斯孔安(叶/)¶
永言保之戒彼崇臺(叶/)我宅是宇心乎我思我¶
祖我¶
考廓此丕基我曷承之俾堂構是貽¶
天饗惟誠民歸惟慈惟慈惟誠匪以偽為我後子孫尚¶
<pb:KR4f0005_WYG_009-8a>¶
克念兹¶
　　西海泛舟¶
岸栁遮陽景湖風漾碧波雨餘行處静山翠望中多笙¶
響蟬鳴樹香薫擢拂荷緑塍如錯繡倚咏興如何¶
西山濃似染倒影入清漣暢此眺吟趣何殊書畫船綠¶
蒲依碧水白鷺上青天座裏聞雙櫓舟移别一川¶
　　夏日遊玉泉山羅漢洞叠前韻¶
宿具逰山興因来避暑頻月光瞻古佛笙韻聴新筠空¶
<pb:KR4f0005_WYG_009-8b>¶
色原無二林泉自有眞寄言塵俗客到此悟迷津¶
　　心逺閣閒眺¶
地迥林踈逺益明西山相對白雲平稻畦麦隴秋兼夏¶
領取懐新一片情¶
　　賞遇樓叠前韻¶
山静夏無暑忩虗樓似齋綠雲鋪野暗爽籟韻松佳衣¶
潤泉流澗人閒鶴唳階㡬多憂樂意髙咏一開懐¶
　　夜雨寄興¶
<pb:KR4f0005_WYG_009-9a>¶
夏霖入夜勢方綿文帷翠簟寒颩然忽聞雷聲殷山側¶
簷牙急溜鳴飛泉老農望嵗心應喜興来我亦同乎此¶
推敲詩句鎮無眠不嫌芭蕉聲聒耳¶
　　雨中烹茶泛卧逰書室有作¶
溪烟山雨相空濛生衣獨坐楊栁風竹爐茗椀泛清瀬¶
米家書畫將無同松風瀉䖏生魚眼中泠三峡何湏辨¶
清香仙露沁詩脾座間不覺芳隄轉¶
　　題張雨森山水畵¶
<pb:KR4f0005_WYG_009-9b>¶
嵯峨翠巘㡬千尺却疑靈境何人闢鋪空白雲一谷寒¶
叅天老松千嵗碧豈同蜀道五丁開足有稜稜大斧跡¶
銀龍飛走山腰白瀉入平湖流澤澤板橋㡬曲架懸崖¶
獨許幽人蠟雙屐更有草亭溪畔隔几上黄庭列数冊¶
箇中不共天地老何論區區駒過隙懸之髙堂六月凉¶
助我清興生吟席¶
　　曉起¶
曉起憑軒楹林泉供静怡假山凝宿潤新花濯故枝洒¶
<pb:KR4f0005_WYG_009-10a>¶
然衣袂&KR0765;九夏如秋時俯仰足適興何必登崇臺(叶/)是¶
時甘雨足膏澤遍艸莱(叶/)念彼壠畝間新秧正含滋撫¶
景廑重農豈以恣逰嬉㳟已奉三無澄心待萬㡬¶
　　螢¶
雨後飛螢出因風散碎光梧階流熠燿蘆岸照蒼茫裁¶
句吟清夜攤書卧晩&KR0765;那堪當夏半秋意到南塘¶
　　聴水車聲¶
泛舟傍湖田湖水流活活草亭架塍上結搆頗軒豁老¶
<pb:KR4f0005_WYG_009-10b>¶
農四五人長日披襫襏驅牛轉水車水車鳴軋軋不為¶
漢隂叟機心斥槔桔不為宋人父助長將苗揠終年勤¶
南畆富貴不能奪翁足亦已胝牛力亦已竭薄暮枵腹¶
歸瓦盆飽粗糲¶
　　五襍組¶
五襍組文錦帷往復還機上絲不獲已飢溺思¶
五襍組勝彩虹往復還霜信鴻不獲已念始終¶
五襍組文若豹往復還闗山道不獲已謹辰告¶
<pb:KR4f0005_WYG_009-11a>¶
五襍組錦地羅往復還織女梭不獲已老如何¶
五襍組羙嫷嫷往復還粟在簸不獲已學為我¶
五襍組元黄裳往復還濟川航不獲已簡賢良¶
　　獨不見¶
説築傅巖王者師夢中見形形肖之渭濵釣叟年八十¶
兆協非熊輔姬室古来遇合雲従龍四表化溢揚同風¶
嗚呼望美人兮跂子羨長歌一曲獨不見¶
　　消夏十咏¶
<pb:KR4f0005_WYG_009-11b>¶
　　　荷¶
澄思臨池鏡含情對月忩春光迴洛浦秋水憶湘江愛¶
㸔花無萬寕聞格有雙坐参兼倚咏聲色任摐摐¶
　　　蝉¶
何䖏咽笙簧千林曳響長懐秋予有意入夏爾偏忙暫¶
息縁朝雨羣興噪夕陽中郎精博物琴韻識螳螂¶
　　　扇¶
懐清衣袖裏祛暑綺羅叢㡬叠烟雲面一堂松竹風展¶
<pb:KR4f0005_WYG_009-12a>¶
疑弓未滿懸似月當空閶闔扇仁化寰區徧徳同¶
　　　蛙¶
池塘喧樂部閣閣萬聲齊鳴水如黄犢知時譲碧雞豈¶
同魚在藻偏喜草平隄任爾繁聲急銀河已漸低¶
　　　螢¶
向晩撐扁舫蘆洲泛碧澂伴吟渾似月照夜不湏燈已¶
報秋前信應知雨後増長門今古恨賦扇㡬人能¶
　　　氷¶
<pb:KR4f0005_WYG_009-12b>¶
廣厦無煩暑精盤貯碎氷凉逾萐脯扇色似玉壺凝興¶
永澄懐託塵空淵鑑憑夏蟲元得共可語又何曽¶
　　　月¶
東軒憑檻待北渚泛舟逰愛爾清光逈添予詩思悠寒¶
侵衣不濕影澹水同流㡬度㸔盈缺銀蟾又報秋¶
　　　雨¶
宻雨連平野油雲斷逺村溜簷紛筑響暗浦沸蛙言梅¶
熟黄偏重苔新綠更繁翔陽輕逗䖏不覺㡬朝昏¶
<pb:KR4f0005_WYG_009-13a>¶
　　　𤓰¶
雪刄剖氷瓤清甘沁齒香黄沉惟譲李翠冷不誇霜邵¶
圃名猶豓王園種㝡良何人方病渇一瓣試分甞¶
　　　蛩¶
秋信憑誰報王孫花下歸吟堦聲尚澁振露羽猶微皓¶
月伴清詠凉颸動薄帷堅氷何待履君子貴知㡬¶
　　雨中瀛臺泛舟¶
雲為棟宇玉為田草木懐新摠净妍自是方蓬難得到¶
<pb:KR4f0005_WYG_009-13b>¶
却教仙漢破輕烟¶
　　喜晴¶
挈壺蓮漏百花中殿角微傳朱雀風(陶朱公書朱/雀風主晴)千畆¶
正含膏澤潤群芳猶喜曉陽烘梳翎鶴立懸崖翆唼浪¶
魚随落瓣紅身在九重心蔀屋較晴量雨一般同¶
　　絶句¶
嫩紅新緑匝軒墀徙倚㡬餘把筆時㝡愛園林新似沐¶
片雲常作雨絲絲¶
<pb:KR4f0005_WYG_009-14a>¶
　　題白石榴二首¶
盡把緗嚢換絳嚢臨風薄粉試梳妝相逢似在瑶臺夜¶
不辨花光與月光¶
一種風流澹䖏宜檻窗清絶晩凉時東山少傅今猶在¶
羽扇綸巾㸔着碁¶
　　望法海寺¶
雨後西山翠如洗嵐光浮座秀尺咫似聞鐘磬林外鳴¶
常有雲烟峯半起就中法海古精藍曽逰記得禅闗羙¶
<pb:KR4f0005_WYG_009-14b>¶
風戞松筠紛竽笙霜酣槲桕垂紅紫旋開寳殿鎖琅璫¶
法王獅座虔瞻禮偶然逰戱探曺溪山僧為我㕘一指¶
今朝望裏試重尋昔猶非昔今豈是眺逺閣中一覽時¶
(舊逰法海寺有却供眺/逺閣一覽餘清省之句)由来不隔彼與此¶
　　澄懐堂¶
細草輕莎綠滿堂荷風槐雨醸新凉池塘澂澈鷗朋集¶
簾幙蕭閒燕子翔四壁圖書鑑今古一庭花木騐農桒¶
金猊篆裊澄懐永民事艱難子細商¶
<pb:KR4f0005_WYG_009-15a>¶
　　我愛夏日長¶
我愛夏日長日長清道心研精消遅景稱予惜寸隂¶
我愛夏日長清風拂軒户圖書堪避炎該覽鑒今古¶
我愛夏日長雨餘天蔚藍飛躍任鳶魚渾然萬理涵¶
我愛夏日長南訛正長飬千畦稲花風茂對祝豐欀¶
我愛夏日長湖亭鏡光映自然無煩暑何必學心净¶
我愛夏日長拂檐清籟吟封章静披覽勤政盟初心¶
　　閩省進到冬花佛手¶
<pb:KR4f0005_WYG_009-15b>¶
一指誰能㑹衆香猶可薫似拈閩嶠月飛渡洞庭雲暎¶
坐披全體因風散細芬如来無説説迦葉不聞聞¶
　　讀史¶
亭午日正長廣殿凉颸起御園隔煩囂梧竹清且羙翩¶
翾蜂蝶翅芬馨花藥蕋萬㡬此少暇憑几自讀史扵焉¶
鑒興亡因之辨臧否遥遥千載間公論頼有此¶
　　夹竹桃¶
勁綠柔紅三両枝倚風清影故差差品題澷倩徐黄茟¶
<pb:KR4f0005_WYG_009-16a>¶
却喜微之七字詩¶
　　夏日奉¶
皇太后宴月有作¶
龍飛瀛海鏡光佳(瀛海飛龍/舟名也)菡萏風香爽氣諧夀酒介¶
眉添¶
鶴算銀蟾騰彩耀榆街雲和細按鈞天樂綘幘方傳午¶
夜牌愛日心殷兼愛月千秋萬載奉¶
思齋¶
<pb:KR4f0005_WYG_009-16b>¶
　　聞浙省今年蠶繅甚盛喜而有作¶
重榖心殷並重桒繅簷葚陌廑籌量星輝天駟徴殊瑞¶
聞道吳蠶熟倍常¶
咿軋村齊響緯車松明火燒斗河斜辛勤吳女無閒暇¶
那采尋常陌上花¶
東鄰晝静聴鳴機西舎春深繭更肥盡祝黄姑乞心巧¶
呈来新様稱裁衣¶
浙土從来桒作田宜晴宜雨飬蠶天女紅並與農功溥¶
<pb:KR4f0005_WYG_009-17a>¶
卒嵗常吟七月篇¶
　　過廣通寺¶
門隐松篁天雨華驅車偶過梵王家山僧想是蕭閒甚¶
古鼎敲烟自煮茶¶
閒抛貝葉覓雲門試問迦文㫖若存㑹得經禅都是幻¶
風旛公案不湏言(廣通寺舊為教/院後亦参禅云)¶
　　題載花船¶
露叢風豓紛葳蕤朝夕培溉資花師湖心庭軒静且敞¶
<pb:KR4f0005_WYG_009-17b>¶
傍我文石含幽姿亞盆旖旎香雲垂欲渡空明舟載之¶
孰謂汀洲無陸卉宛與荷芰争参差櫂依岸轉清芬細¶
彼何人兮泛液池鏡奩不用侍兒拂丰標照徹羞胭脂¶
却笑蒹葭徒采采每随好鳥鳴笙絲恰如弱水三千里¶
仙姝羣㺯仙槎時¶
　　光明殿¶
今日三清境前朝萬夀基(光明殿明萬/夀宫地也)彤閭衛虎豹青¶
殿罩罘罳鶴立千年柏雲凝五色芝瑶堦裁玉砌寳像¶
<pb:KR4f0005_WYG_009-18a>¶
笵金為詎慕神仙術惟祈暘雨時来齋心惕若頋諟奉¶
無私¶
　　風雨歸舟¶
雨絲作陣霏霏下蘭舟晚放閒消夏鷗波漭泱泛輕烟¶
忘機似逰霄雿野湏㬰油雲天幕合儻来飛瀑漫空瀉¶
湖波崖溜兩不分只疑千斛珠璣灑空中萬籟誰吹嘘¶
龍宫簫鼓應非假風蓑烟笠那禁濕雨衣不漏真宜瓦¶
黄頭盪槳何匆忙觸目景况詩情惹岸栁濛濛隐亭臺¶
<pb:KR4f0005_WYG_009-18b>¶
鏡荷濯濯増嬌姹却喜秧針茁綠畦仍憂暑雨多怨者¶
一心憂喜渾無定齊物誰能悟指馬當前佳景資幽探¶
欲命唐岱重摹寫¶
　　園人進蔬¶
晩圃摘生翠筠籃貯碧繊嚼来剛熨齒㸔去欲銷炎雨¶
莧驪珠顆煙葱碧玉尖大官無異味猶勝水晶鹽¶
　　方壺勝境二首¶
梧竹蕭森列㡬株文軒長日麗清都蕉心抽緑畫千軸¶
<pb:KR4f0005_WYG_009-19a>¶
荷瓣漂紅霞一湖繞棟初聞子母燕乗波羣浴帝王鳬¶
對時育物歌薫意興與詩人别體殊¶
擬將何事遣餘閒舊稿新題手自刪髙只有天塵逈絶¶
下臨無地水廻環立銷赤帝庚三伏坐待姮娥月一彎¶
却笑秦皇求海上仙壺原即在人間¶
　　螢¶
皓月娟娟弔素娥流螢熠熠拂忩過乍㸔今夕繁如此¶
為憶去年景若何雨夜燃燈光不暗秋宵㸃樹影無多¶
<pb:KR4f0005_WYG_009-19b>¶
儘堪照幄供吟筆底用為嚢費薄羅¶
　　英華殿菩提樹¶
何年畢鉢羅(菩提樹一名畢鈐/羅見酉陽雜俎)植兹清虚境徑尋有旁¶
枝蟠拏芝幢影翩翩集佳鳥團團覆金井靈根天所遺¶
嘉䕃越以静我聞菩提種物物皆具領此樹獨擅名無¶
乃非平等舉一堪例諸樹以無知省¶
　　蘭¶
芽茁紫箭新葉抽青劍短著雨生意佳逗風真馥逺綠¶
<pb:KR4f0005_WYG_009-20a>¶
窗影遅遅篸缾作清伴逸興吟五言遐心企九畹¶
　　載月舫¶
晩颸漸起菰蒲洲紅霞餘影天際留湏㬰東岡桂輪上¶
照我載月之扁舟金波溶溶寒淰淰閒汀鷗鷺鳴相酬¶
桃笙榴枕争蕭爽寥天露氣衣衫浮如坐瑶京眄雲漢¶
彷乎徨乎采眞逰¶
　　初伏¶
綠林濃欲滴赤日藴如蒸梅潤濕階礎炎歊薄户庭拂¶
<pb:KR4f0005_WYG_009-20b>¶
拂透窗籟稜稜貯盤氷坐愛浮翠𤓰生憎變白蝇花香¶
薫百和泉響調千筝揮扇無煩暑㤀筌有餘清¶
　　耘田者¶
老農炙背耘田苖汗濕田土如流膏廣庭揮扇猶嫌暑¶
彼何為兮獨不苦獨不苦兮無奈何未見應比見者多¶
農兮農兮良苦辛慙媿身為玉食人¶
　　金昆虎邱待月圖¶
吴宫金寳氣化作虎邱山(見米芾/詩帖)良夜休孤負幽人共¶
<pb:KR4f0005_WYG_009-21a>¶
往還劍池澄澹澹眉月印彎彎何異蘇門嘯蕭然天幕¶
間¶
　　勤政殿對雨¶
梅雨頻霑欲作霖坐来九夏豁煩襟風花帶濕飛殘瓣¶
驚鳥衝烟覓逺林階齒暗琴紛作響簷牙細溜亂如斟¶
封章覽罷饒清課芸簡閒披獲我心¶
　　夏日至上書房示𢎞曕輩¶
師友羅時彦經書萃講筵眞詮探月窟妙理悟魚淵廣¶
<pb:KR4f0005_WYG_009-21b>¶
厦無煩暑分隂惜細旃耽詩漫學我努力且希賢¶
　　江南淮徐等䖏連年被災既蠲租賜復旋命大臣¶
　　　前往加賑今聞麥秋有收喜而有作¶
曽聞古人語民以食為天宵衣望嵗心日久倍乾乾惟¶
願萬宇内比户免饑寒念彼淮徐地水旱數嵗連啼飢¶
彼老㓜孰哺粥與饘號寒彼婦子孰衣布與綿毎當大¶
吏奏或聞輿論傳玉食不能嚥仰籲泣涕漣匡救盡人¶
事蠲復遑後焉旋命大臣往勘賑徳意宣拯彼溝壑危¶
<pb:KR4f0005_WYG_009-22a>¶
登此袵席安帑藏非所惜更留轉漕船近接守土臣封¶
章傳喜言云是麥有秋餅餌可佐餐仍逢雨暘若秧苖¶
綠茁田稍慰午夜憂額手意歡然¶
皇天溥仁愛今秋定有年¶
　　率待衛等習射殿廷¶
雕弓繡羽如霜浄幾餘試射非争勝曽聞古人辨良材¶
我亦因之學心正虚堂軒豁六月涼壮士能彎觪角强¶
羽林十二赳桓衆人人絶技誇穿楊我朝弧矢服天下¶
<pb:KR4f0005_WYG_009-22b>¶
太平詎敢忘戎馬吁嗟藎臣聼予言克念爾祖勤勞者¶
　　戲題静憇軒(舊時讀/書舎也)¶
舎是讀書舎人非静憇人禽鳴如話舊花舞解懐新藝¶
圃有餘樂琴齋無㸃塵拈題清興永欲去重逡廵¶
　　西海捕魚¶
捕魚漁子能㺯舟榜人曉而我適然来欲識捕魚道西¶
海新漲後綠波深且㵿颯颯響新蒲嚶嚶集飛鳥式施¶
罛而綱式執綸而釣(叶/)鮎鮡鯉䱶類所獲誠不少念彼¶
<pb:KR4f0005_WYG_009-23a>¶
訪渭人脉脉憂心悄¶
　　日影¶
日影向南移欄檻増光明夏至已逾月羲御不暫停隂¶
陽黙嬗代消息些子争惜隂勵初志扶陽騐物情遅遅¶
晝漏稀花木欣敷榮枕簟無煩塵牋管有餘清¶
　　曝書¶
棐几氷㡡晝曝書古香馡馥透文䟽難逢爽籟吹長夏¶
肯使青緗飽白魚謾擬閒情賦鉛槧憑將結習騐居諸¶
<pb:KR4f0005_WYG_009-23b>¶
阮家竿布非吾事試展陳編若起予¶
　　園中摘果㳟進¶
皇太后¶
琉璃盤貯碎瓊瑶照眼清涼暑欲消為進¶
夀康供夏清西池六月勝秋朝¶
　　泛月¶
三百六十日朔望各十二泛月惟宜夏望夕纔三次其¶
間光明夜屈指堪數計隂晴復不定誠㢤過隙易今夕¶
<pb:KR4f0005_WYG_009-24a>¶
乃何夕際此銀蟾䴡箖箊多静籟湖山有佳致漫倚洞¶
簫和莫酌新篘醉即事吟五言㣶徊抒遐思¶
　　神仙引¶
騎龍曉赴三清朝翺翔紫府偕佺喬東逰海上喚太眞¶
重舞霓裳按六么黄鶴赤鸞棲瑶圃神之君子翩来下¶
(叶/)一聲長嘯萬竅風㡬廻灑涕三秋雨俯視齊州十三¶
㸃滄桒屢變増吁感壺中日月不堂堂洞口春光亦冉¶
冉瑶為階兮金為室中有至人不可識若把貪嗔癡念¶
<pb:KR4f0005_WYG_009-24b>¶
求秦皇漢武求應得¶
　　無逸齋在¶
　暢春園中¶
皇祖所建也葺而新之以為問安憇息之所得詩二首¶
几有陳編覽齋無玩物憑文淵企深汲道岸仰¶
先登堂構期勤肯仔肩懼莫勝永惟心作所¶
庭訓倍欽承¶
勝地宜¶
<pb:KR4f0005_WYG_009-25a>¶
慈豫髙齋味至言荷風涼拂簟竹氣静當軒坐愛琴書¶
潤渾㤀鳥雀喧壺中承¶
夏清膝下領¶
春温¶
　　學字¶
長夏清且閒朝回憇池館蕙風拂桃笙鵞溪揮玉管淡¶
淡墨池雲叠叠来禽版羲獻去已遥顔栁真蹟罕追摹¶
消永晝徘徊作清伴學敬語堪味筆正規尤善¶
<pb:KR4f0005_WYG_009-25b>¶
　　埋輪圖¶
東漢士林重氣莭嶽嶽丹衷多熱血䟦扈将軍勢正䧺¶
御史埋輪輪軸折狐狸不問問豺狼稜稜正氣如干将¶
廣陵劇賊知感泣千秋佳話傳餘芳吁嗟堯草知指佞¶
従古形端斯表正披圖恍如見此人監史常臨倍勤政¶
　　静明園雜咏¶
雨霽林園静日長風物佳花香濃入座草色綠侵階波¶
澈鏡光皛泉流琴韻諧餘閒時駐蹕茂對一開懐¶
<pb:KR4f0005_WYG_009-26a>¶
帝京瀍澗澤此䖏溯靈源晝永風生樹雨餘花滿園蝸¶
盤涎作篆柏老石為根足有林泉樂何湏騎吹繁¶
清音齋畔栁風裊萬條烟綠䕃斜開徑閒依獨繋舡愛¶
㸔歸去鶴時聴晚来蝉歩屧沙痕濕壺中别有天¶
晴翠撲疎寮軒齊山半腰捲簾雲宿棟披磴石移椒鐘¶
磬悠然静烟霞近可招風旛能説偈側耳聼芭蕉¶
石洞千年跡風来爽倍添古苔斑結籀新筍綠生尖佛¶
偈雲臨辨詩情李杜兼何湏参指月世界一華嚴(洞/名)¶
<pb:KR4f0005_WYG_009-26b>¶
偶泛鑑湖明荷風拂櫂清鷗波光上下梅雨晝隂晴古¶
帖閒来搨名茶手自烹夕陽在髙栁蝉嘒一聲聲¶
西山浮翠黛朝秀入書帷賞遇(樓/名)忘言䖏抒思(軒/名)放筆¶
時庭中花氣馥院外馬聲嘶不必北忩啟羲皇儼在兹¶
祈年惟稼穡棄日在琴書(棄日見漢書/即消日之意)樂意觀生物遐¶
心寄太初風来聞逺磬雨足剪新蔬敢懈時㡬勑金籖¶
響玉除¶
　　閶闔篇¶
<pb:KR4f0005_WYG_009-27a>¶
詄蕩天門黄道開層城十二光囘囘祥風吹扇旭影来¶
兩兩列宿排三台五雲耀彩春徘徊迎薫豁逹徹九垓¶
予心如是思深㢤無所隠蔽宇量恢出入登進惟賢才¶
　　白蓮¶
碧玉為冠緗作裙臨風偏送晚来芬壺中原異人間世¶
不數紅霞數白雲¶
　　泛舟¶
昆明澹容與彩鷁盪蜿蜒雲母窗間月芙蓉鏡裏天錦¶
<pb:KR4f0005_WYG_009-27b>¶
鱗争濯㦸白鷺宿連拳畫意兼詩景無湏沸管絃¶
　¶
　¶
　¶
　¶
　¶
　¶
御製詩初集巻九¶
