# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:22.680487
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷八十八
<pb:KR4f0005_WYG_479-1a>¶
欽定四庫全書¶
御製詩五集卷八十八¶
　古今體八十首(甲寅四/)¶
　　閱文安堤工四疊舊韻¶
文安本窪區所慮潦波豗前嵗乃大異春旱夏雲開以¶
此甘雨希水鄉受旱灾(文安太窪自癸未修築堤工蘇/橋馬村諸處加髙培厚之後水)¶
(涸農興連年報稔惟前嵗春間畿南艱澤水鄉窪地轉/受旱灾當即先事截漕發帑加意賑恤而昨秋收穫旋)¶
(報十分收成兹来蹕途經覽比户盈寧民氣和樂兼/之麥田芃緑豐稔可期實賴堤工鞏固利益非淺)賑¶
<pb:KR4f0005_WYG_479-1b>¶
濟不遺力冀週元氣培昨秋幸有收倉箱比户皆老㓜¶
鮮飢色笑語迎鑾排即看冬麥茁新緑芃春垓閱堤頗¶
慰志庶弗孤此来咄悔吾言失滿損謙益哉¶
　　過蘇橋¶
略彴每過必有吟不鮮(平/聲)屢見語猶諶橋燕堤越蘇家¶
述(河北岸有蘇洵祠相傳橋為洵建但洵止食文安主/簿祿并未任事向曾辨其傳訛惟是此處蘓橋與浙)¶
(之蘇堤均因重其人而羶薌其地故/是橋雖屬博㑹亦足以風示後人耳)漢詔唐書¶
睿藻臨(蘇祠旁碑亭恭泐熙四皇祖御臨唐大宗書漢/文帝勸農詔乃康    十一年    閱河時賜)¶
<pb:KR4f0005_WYG_479-2a>¶
(前撫臣李光地因恭摹刻石是間前嵗偶值歉收幸去/年即獲上稔然民氣是否全復猶為繾念恭瞻    御)¶
(臨巡甸省耕益/切劭農之意)政以巡方合稱古暇因即景便籌今民¶
間元氣復乎否前嵗食艱尚切心¶
　　天津巡漕御史祝雲棟報雨詩以誌慰¶
舟行日向東麥實較西豐二寸報佳兆津瀛錫¶
昊穹(據祝雲棟奏十七日天津地方自子至寅獲有甘/&KR0584;屋簷滴溜計入土二寸有餘不惟大田立見滋)¶
(培而河水増長扵輓/運糧艘亦甚有禆益)敢辭不知足惟是賴¶
天功拈筆艱成句惕䖍並切衷¶
<pb:KR4f0005_WYG_479-2b>¶
　　五依¶
皇祖閱子牙河詩韻¶
何必傳訛辨齒牙(子牙河即滹沱下流經大城縣之子/牙村得名紀載家以地有子牙廟遂)¶
(傅㑹為釣璜遺蹟向曽扵和無容詩序中辨正其訛苐/燕周雖属殊疆而天下一家    過為區別是以庚寅)¶
(詩已作轉語觧之惟淤淀皇祖當年籌防疏瀹予又命/接築淀隄不使渾流    至今資其樂利是為治民要)¶
(術區區訛誤地名正/不必深為致辨耳)燕周詎不本同家西流科進原東¶
注上澗渾應挟下沙¶
敷奠萬年資樂利食衣比戸賴魚蝦治民悟得無多術¶
<pb:KR4f0005_WYG_479-3a>¶
淆濁澄清理豈賖¶
　　題湛觀軒(在左各荘/行宫内)¶
淀實富於水引流便成池溪軒名已乆来臨重繹思觀¶
民與觀物胥吾責所宜湛乃近乎理淆却隣於私近理¶
以静觀斯則為得之¶
　　澄景樓得句¶
所厯漁村與蝸舎莫非景也興相僚然而豈為(去/聲)耳目¶
賞可弗念其貧窘焦必使食衣溥豐足或當風俗化漓¶
<pb:KR4f0005_WYG_479-3b>¶
澆訓人要識率由已澄以無私慎旰宵¶
　　環照齋¶
昔詠環照齋絜矩自照義(壁間懸戊申詠斯齋詩有照/他詎為難照自誠弗易之句)¶
人茍不自知照即知之意自照因何難率因私欲蔽是¶
故顔問仁克己訓眀示書齋綠水環却以無言契¶
　　涵鑑堂¶
涵鑑名溪堂其義宜深繹鑑則溪之用涵實溪之徳含¶
(涵即含盖/之含也)徳以為用其施乃無射不然徒貴照其窮寧¶
<pb:KR4f0005_WYG_479-4a>¶
待夕¶
　　賜直𨽻總督梁肯堂¶
祠傍琴髙蹕小停(昨早御舟自左各荘開行甫二三里/以風色甚遒挽縴人夫殊堪憐憫至)¶
(琴髙祠尖/營停蹕)前行旋復返舟舲(琴髙祠向非駐蹕之所梁/肯堂已前至臺頭行宫伺)¶
(應見此風色旋即轉囘隨派大員安設周圍卡橋甚為/妥速可嘉該督今年七十八嵗較予僅小六齡而精力)¶
(尚復清健平日於地方事務亦/能實心經理因御製詩章以賜)從心已自加八嵗較我猶¶
然小六齡僕僕可稱清且健肫肫恒藉理而經望霖意¶
苦同斯際歌管仍陳却懶聴(近日望雨甚為急切小民/沿路陳偹歌舞聴之轉増)¶
<pb:KR4f0005_WYG_479-4b>¶
(慙/愧)¶
　　麥色¶
麥色東来日益佳祗因近水潤増皆髙扵低地多無數¶
(去/聲)一念其乾憂倍懐¶
　　梁笱¶
　　水鄉民植葦設罟以取魚者俗稱魚籃籃者筐籠¶
　　之器置㒺得之魚則可謂取魚之器則不可盖魚¶
　　闌之誤筆耳䦨有遮之意正合梁之字義因成句¶
<pb:KR4f0005_WYG_479-5a>¶
邶風逝我梁箋云石障水後人不觧用吉林恒用此(邶/風)¶
(毋逝我梁毋發我笱鄭箋謂堰石障水而空其中承之/以笱以捕魚今惟吉林地方捕魚者圍以瓦石中留一)¶
(口謂之法庫與鄭箋所云梁之制有合此間近淀/居民不用石而用葦亦各因其便而其意則一也)空中¶
魚往来入笱取易耳朱註但泛稱毛萇指褒姒(朱子於/谷風之)¶
(詩毋逝我梁毋發我笱祇以比溺於新婚而棄其舊室/猶係泛稱之辭無所指名至小弁之詩亦有此辭而毛)¶
(萇取舊說以為指褒/姒而言似更親切)今雖鮮用石村民多用葦述古置¶
繁文偶試繹其理設魚弗入中誰能烹鰋鯉¶
　　清源堂¶
<pb:KR4f0005_WYG_479-5b>¶
東注西承原委別(堂在臺頭行宫内引淀水置牐為池/緑波澄潔故名清源淀池滙承西来)¶
(之水演㵝東注則西為/之源而東為之委也)溪堂置牐緑波存載咨入見諸¶
畺吏可識清為出治源¶
　　題揚芬港¶
舟過曲港曰揚芬揚孰芬乎徵莫聞徳政留碑或例此¶
去之務實訓官羣(揚芬港徵之志乗並無實事此亦如/外省之徳政碑専以欺世盜名而並)¶
(無恵政在民實為陋習近年嚴行/禁止庶㡬各勵官箴以崇實政)¶
　　充和堂口號¶
<pb:KR4f0005_WYG_479-6a>¶
揚芬港復此經過白芷青蒲甫刺波幼挈老扶来覲者¶
喜其氣色總充和¶
　　協性齋¶
萬物無非由性生齋云協性重(去/聲)申評觀文本(性本/也)末¶
(物末/也)似倒置何末不因本以呈¶
　言性者自商書恒性始易曰成性成此性也曰盡性¶
　盡此性也禮曰率性率此性也孟子曰知性知此性¶
　也盖性本也由一本而萬殊則為物程伊川謂天下¶
<pb:KR4f0005_WYG_479-6b>¶
　無性外之物即孔子有物必有則之義性可以格物¶
　物不可以協性此齋名協性盖因地近水以水喻性¶
　借以立名審文義則似倒置矣然言水之性莫切於¶
　孟子予謂性者發源之水也物者東西上下之水也¶
　水流而為東西上下總不離乎水也程眀道謂纔說¶
　性便不是性則更深切著眀物即性也協性乃返本¶
　耳詩成並申論之¶
　　清怡書屋得句¶
<pb:KR4f0005_WYG_479-7a>¶
一切笙歌預禁之尚慚書屋號清怡(向来巡幸畿甸預/飭地方大吏所過)¶
(之處毋得張設燈船陳備笙歌徒滋縻費此次去冬早/經降諭禁止然猶未免有㸃綴之處兹書屋額日清怡)¶
(頋名思義終/覺抱慙也)地方官吏稱民願淀景排當究己私(蹕途/扶老)¶
(擕㓜歡欣迎覲閭閻愛戴之忱實堪嘉尚至於各處行/宫㸃綴華餙率稱民情歡躍弗克禁止究属畺吏倖邀)¶
(悦豫私心是以弗頋而過與其飾景求怡何/如勤宣徳意實恵逮民斯為深可嘉悦乎)弗頋而過¶
何所繫非嘉曰飾此應知與其㸃綴求予悦留意勤宣¶
悦在兹¶
　　滄波樓四疊金山逺帆樓韻¶
<pb:KR4f0005_WYG_479-7b>¶
逺㠶樓自在金山何事遄飛興往還逮此六番五留詠¶
(自丁亥年至今登斯樓者凡六度惟丁/亥庻寅癸巳戌中暨今嵗五次留詠)笑予結習未忘¶
間¶
吴南燕北本殊風却是層樓曲肖(去/聲)工適可滄波洗塵¶
念不教燈飭鬧宵同¶
南渾流及北清流隔淀一隄相(去/聲)勢投(子牙河係渾流/往往北趨入淀)¶
(淀池清水亦時或南溢為患丁亥臨視以荘兒頭至三/灘里舊堤有闕特命發帑興工接築西属於千里長隄)¶
(自是濁河清淀始無侵軼之虞惟是隄防疏濬/豈能一勞永逸總在司土者隨時加意補苴耳)咨爾督¶
<pb:KR4f0005_WYG_479-8a>¶
臣慎毋怠濬疏難處在兹州¶
江鄉景與畿淀池千里民情方寸披五十餘年視傷者¶
兹来親切更籌之¶
　　批摺¶
仲春下澣江右摺(二月二十七日據江西巡撫陳淮奏/到南昌省城及瑞州袁州南安贛州)¶
(等府俱扵正月十七十九二十五六等日得有雨澤極/為優渥等語該省南昌等九府於去冬十一月十二月)¶
(先後頻霑雪澤兹又得春雨優霑/麥田豐稔可期攬奏深為欣慰)批攬並同前者題(朕/於)¶
(各省雪雨情形民食攸闗無時不為繾念偶或奏報少/遲當即馳㫖詢問令該督撫據實覆奏凡有奏到之摺)¶
<pb:KR4f0005_WYG_479-8b>¶
(多有即為題什以識慰幸者盖朕勤念民依先憂恒切/而居常展閲詩本并可藉此少釋厪懐近因畿輔春膏)¶
(未為霑足每日盼澤殷切及召見地方官員詳悉諮訪/又静念己身過愆心緒煩悶深恐有類於前嵗壬子西)¶
(巡五臺往還待澤情形懶於拈詠是以湖北湖南廣東/廣西浙江福建雲南貴州江西各省先後奏到雪雨情)¶
(形諸摺雖即披閱而皆未有詩在北地春膏本不若南/省之易向来春間望雨之嵗十居七八幸而今嵗陕西)¶
(甘肅山西河南俱報雪雨優霑即山東之登莱青及迤/南兖沂各府亦得渥澤惟濟南以北與直𨽻之景州河)¶
(間接壤尚未霑霈邇日巡幸津門途中連日隂雲時作/間有微雨惜皆未至深透憂懐日甚因撿前者九省奏)¶
(報雪雨摺共題長句一律非以簡/括組織為工亦聊以排遣悶懐耳)優渥早知湖南北(二/月)¶
(初一日據湖廣總督畢沅奏湖北武昌省城及宜昌荆/州安陸等府各属扵正月初二初四等日雨雪霏灑随)¶
<pb:KR4f0005_WYG_479-9a>¶
(落隨消除融化入土外積地二三四寸不等又二月十一/日據湖南巡撫姜晟奏到長沙府省城並逺近各屬陸續)¶
(報稱正月初十十一十六等日雨雪兼/施沾被優足現在二麥長發青葱等語)霑霏繼奏粤東西¶
(二月初六日廣東總督長麟奏到廣州省城及韶州惠州/肇慶等各府所屬於正月初一日得雨四五六寸不等逺)¶
(近一律均沾春麥菜花俱獲滋培又廣西巡撫陳用敷於/二月十七日奏到臨桂省城及各屬於上年十二月十一)¶
(十三等日先後得雪入土深/透二麥得此滋潤大有裨益)浙閩深透穫可卜(二月初五/日浙江巡)¶
(撫吉慶奏到杭州省城及紹興寧波台州各府屬於正月/初四初五等日春雨優霑又福建巡撫浦霖於二月二十)¶
(日奏到福州省城及各府所屬於正月初四初五及十一/二十五六等日澍雨滂沱入土一律沾足二麥收穫豐稔)¶
(可/期)雲貴悠遥種亦齊(二月初一日雲貴總督富綱奏到雲/南省城及各府屬於上年十二月十)¶
<pb:KR4f0005_WYG_479-9b>¶
(二三四等日雨雪相間極為優渥一切蕎麥雜糧得此甘/膏長發菁葱又調任雲南巡撫貴州巡撫馮光熊於二月)¶
(十三日奏到貴陽省城於正月初五初九等日得有密雪/十一十六等日復得雪三四五寸不等十八二十五六等)¶
(日復得透雨入土極為霑足其餘各府㕔州縣先後報到/雨雪日期與省城約畧相同現在二麥固巳暢茂即各色)¶
(襍糧亦俱播/種齊全等語)獨是目前望霖急羞看喜色仰羣黎(統計南/北各直)¶
(省已得春澤優霑之處甚多麥收有望固可慰懷獨是此/間盼雨焦急日甚一日㡬於不知所云而蹕路水陸所經)¶
(夾道村民老扶幼挈瞻仰愛戴之情實為真摯且有㸃綴/景亭演劇以申衢祝之悃者似民間亦尚不至有刻不可)¶
(待之勢及詢之地方大吏據稱去歲不特直𨽻幸獲上豐/即隣近之晉豫各省亦皆稔收商販流通糧價並末甚長)¶
(是以民情俱覺寧帖然予究以春雨未得早霑為虞道旁/跪迎黎庶雖尚欣喜恬舒絶無飢寒廹切情狀而子對此)¶
<pb:KR4f0005_WYG_479-10a>¶
(益増調幕無能之愧惟兾愆速上蒼鑒予為/民祈澤區區之誠赦過宥    霈甘膏耳)¶
　　崇禧觀瞻禮作¶
崇禧真是荷¶
崇禧恰憶戊申瞻禮時一逆已聞解京信次兇尚籲就¶
俘馳(戊申巡甸過此恭詣瞻禮於時臺灣逆首林爽文/已據福康安奏生擒檻繫送京惟南路次兇莊大)¶
(田尚未報俘獲因有愜意䝉大庥錫海晏肅躬瞻禮籲/時和之句未㡬奏報生獲莊  田之信亦即到津)¶
(天庥駢曡感/荷莫可名言)¶
天庥頻曡何修遇心感旰宵勵悚寅莫不¶
<pb:KR4f0005_WYG_479-10b>¶
照臨莫不佑敢同横(去/聲)議謂多祠¶
　　望海寺¶
津府近臨海寺因望海稱衆誠一念合永晏萬年徵攄¶
敬春秋閲(自戊申至今甲/寅又已七年)祈安瞻禮仍䝉¶
恩真疊疊撫已益兢兢¶
　　海光寺¶
海河四十里而長(此寺在府城南五里城之東南十里/曰大直沽志即謂之海河又至大沽)¶
(口方出海是寺距海河/雖近而距大海則甚逺)瀛渤遙光隔渺茫悟得如來按¶
<pb:KR4f0005_WYG_479-11a>¶
指處庶㡬了見海之光¶
　　至天津駐栁墅行宫之作¶
長堤步輦府城觀䖍謁¶
崇禧露冕冠兩次成三(前據梁肯堂奏天津一帶扵十/七日得雨二寸續扵二十一日)¶
(復得雨一寸合計共有三寸雖未能霑足而麥苗藉得/長發且地係水鄉土脈本潤較之沿途所經麥色倍覺)¶
(芃茂是皆仰賴/  昊蒼鴻佑耳)　賴¶
天錫八旬有四惬民歡笙歌聴厭衢和巷安阜情非飢¶
與寒詎鮮逺村向隅者宣咨畺吏佈恩寛¶
<pb:KR4f0005_WYG_479-11b>¶
　　栁墅行宫八詠再疊丙申韻¶
栁墅真看栁樹多綠絲夹徑罥娑娑弗辭屢疊東坡法¶
品不如他奈若何¶
　　　右栁徑¶
既已為屏應疊石樸淳竒巧匠心存其間取舎當留意¶
那可蔽賢弗入門¶
　　　右石屏¶
庚(戌/)年別去甲寅年来瞥眼三春作往廻却是曲池不¶
<pb:KR4f0005_WYG_479-12a>¶
設意澹然鏡影一般開¶
　　　右曲池¶
有池亦必有横橋橋畔苑牆隔不遥試與憑欄一傾耳¶
厭他絲管鬭春潮¶
　　　右横橋¶
弗取雕欄取樸楹觀民以實豈徒名與偕前嵗曽逢暵¶
其奈今年復嘆晴(前嵗畿南春雨多闕天津亦值歉收/幸昨嵗晴雨應時通省收穫竟有十)¶
(分兹来巡省雖見民氣頓復/而此際又復望雨安所為樂)¶
<pb:KR4f0005_WYG_479-12b>¶
　　　右偕樂堂¶
可知商力即民力厯閱觀縈轉悶縈圖静書齋閒以憇¶
乍瞻題閣愧循名¶
　　　右播醇齋¶
南苑憶為雙栁賦(南苑舊有雙栁樹每損其一後人即/補植之盖數十年之間新舊迭為賔)¶
(主是以向為雙栁賦有云舊閲新而成故故何新之恒/齊此間海棠㕔得名已乆而今樹未必即為昔樹亦如)¶
(南苑雙栁名以實傳實以名夀/新舊之間正不必强生分别)舊新莫辨影含苔海棠¶
庭際有如是一例春風迎客來¶
<pb:KR4f0005_WYG_479-13a>¶
　　　右海棠㕔¶
巡宫何處不書堂暇即甄心玩縹緗却笑幼齡逮耄耋¶
㡬曽體得一言康¶
　　　右校籖室¶
　　陕西巡撫秦承恩報復得透雨詩以誌事¶
孟仲普霑澤季初復霈恩(前據秦承恩奏陕省各屬於/本年正二兩月普霑春澤兹)¶
(又奏到西安省城復於三月初五日自己至亥大霈甘餘/膏入土深透查看大麥長發一尺一二寸小麥長發尺)¶
(菜子已揚花結角豌豆亦長發五六寸得此澍兩滋培/益加欣榮暢遂並據西安延安鳳翔漢中同州興安商)¶
<pb:KR4f0005_WYG_479-13b>¶
(邠乾鄜等府州屬具報本月初三四初五六等日得兩/三四五寸及深透不等現在糧價中平民情極為歡忭)¶
高低總深透菜豆逮芽根閱摺真成慰拈毫别有存同¶
民兹望雨責已更何言¶
　　即事¶
丁之亥及庚之戌七度於兹五望霖(溯自丁亥春始巡/天津繼之庚寅辛)¶
(夘癸巳丙申戊申至前次庚戌凡七莅兹土檢閱此七/年詩本計望雨者竟有五度如丁亥㣲兩詩則有勢闌)¶
(曦影放又為惜生懷之句庚寅偶題則有不能欣賞祇/齎咨之句丙申  海神廟拈香則有宻雲願即霈嘉澍)¶
(䖍叩惟抒一念真之句戊申迴鑾之作則有祇殷一兩/獨縈心之句庚戌  棠禧觀展謁則有責躬䖍九叩尺)¶
<pb:KR4f0005_WYG_479-14a>¶
(澤救農民之句惟辛夘癸巳兩年以春雨已霑不致厪/懐渇澤可見春月望雨亦北地之常特以境過情遷乆)¶
(而不覺今觸景迴思仍/不禁為之怦怦弗釋也)竟似合符應雨缺難禁若契又¶
風今(上年冬至月京師得雪僅二寸有餘本未優渥臘/月後日盼繼霑寖尋至正月以来復殷望雨日引)¶
(月長不勝煩悶初謂自趙北口登舟後至此水鄉或可/遄致甘膏不孤所望雖途間亦曽得微雨數次惜俱不)¶
(成分寸日前天津兩次得雨合計有三寸餘亦仍欠霑/足而連日多風雲氣時興旋復吹散瞻仰之餘無能自)¶
(觧惟有䖍叩過垂昊穹俯鑒區區為民/籲請之誠省        恩速敷時澤耳)自惟調幕無佳¶
術祗覺垂衣多愧心稽首¶
崇禧(觀/名)寧曷恵沛然尺澤起耕深¶
<pb:KR4f0005_WYG_479-14b>¶
　　賦得首夏猶清和(得潜字八韻諸士題/天津試獻詩)¶
靈運清和詠元暉氣候占(題本謝靈運詩又謝朓有麥/候始清和之句皆以四月為)¶
(清和/也)本應四月属曽未别書覘稱節始唐詔(唐徳宗貞/元五年詔)¶
(以二月一日/為中和節)訛中自徳潜(二月為春之中時之和以之/名節實可乃沈徳潜訛中為)¶
(清以二月為清和節/不知以何書為據)仲春首夏隔伯适季隨兼甲丙豈¶
相及咸恒乃繼詹謂猶仍恰當訓尚實誣添(四月與三/月晦朔相)¶
(連氣候可云近似若云二月則相隔匝月之逺安能越/三月而似二月乎况嵗時記四月朔為清和節楊萬里)¶
(三月廿七日送春詩亦有只餘三日便清和之句是古/人無不以四月為清和而徳潜獨以己意謂四月似二)¶
<pb:KR4f0005_WYG_479-15a>¶
(月實為傅會牽强其訛/顯然向曽有詩關其謬)姚冶餘韶賞(和/)炎蒸盛熱恬(清/)¶
撫時調六幕望雨奈¶
恩淹¶
　　天津迴蹕之作¶
五日為期詹六日(廿四至天津栁墅行宫駐蹕五日每/清晨必齋心䖍叩庶㡬遄得甘膏乃)¶
(迨今迴蹕已閱六日仍孤所/望瞻仰之忱益深急切矣)惕乾望雨竟成孤民商率¶
與緩征遍(此次巡閱淀津沿途小民迎蹕歡欣踴躍趨/事深可嘉尚節次降㫖分别蠲免厯年積欠)¶
(緩征錢糧並本年應征賦税不下數十萬兩俾閭閻益/臻饒裕至天津地方商人等咸以安享昇平貿遷獲利)¶
<pb:KR4f0005_WYG_479-15b>¶
(亦各㸃綴排當効申衢祝因一併加恩將/該商等應交帑項量予緩征用昭體恤)官吏惟慚賜¶
食無(向来巡幸駐蹕之日必召扈從之王公大臣及畺/史等於宫門賜食所以示慈恤衆此舊例也今年)¶
(因甘霖未霈不宜飲食宴樂是以/但分别優賚而不舉賜食之典)逰豫今畨誠是愧流¶
連古訓戒非誣¶
崇禧觀駐蹕輿叩曷¶
恵羣黎霈澤乎¶
　　四月朔日作¶
一日復一日夏歸春又過觀民率尊愛望雨竟蹉跎已¶
<pb:KR4f0005_WYG_479-16a>¶
惜歉麰麥兼殷種黍禾羣稱時可待(距立夏節僅止六/日盼雨益殷而召)¶
(見京尹總督等均稱現在糧價未昂上年畿輔豐收民/間各有盖蔵甚為安裕若即得透雨低處麥收尚好即)¶
(髙田亦可播種秋糧不致有碍然望嵗/殷切不能以時尚可待而少釋於懷也)我慮嵗如何¶
　　桐柏村行宫八景¶
　　　孚恵堂¶
孚恵由来勿問人益之九五義詮新(朱子注益九五有/孚恵心勿問元吉)¶
(云上有信以恵於下則下亦有信以恵於上不問而元/吉可知予以為勿問當云不計天下人之感戴與否若)¶
(有計較之心便是不孚於心而涉扵違道干譽之為予/此論為向来注疏家所無非誇別觧於易義當為親切)¶
<pb:KR4f0005_WYG_479-16b>¶
(耳/)註經非欲詡别觧意切為君體貼親¶
　　　古芳書屋¶
生性從来書史親芸齋適可坐怡神古芳千載不易味¶
得味問他真㡬人¶
　　　融春堂¶
衢歌巷舞非闗賞飢食寒衣實切衷往返途中何所得¶
民情一例與春融¶
　　　心矩亭¶
<pb:KR4f0005_WYG_479-17a>¶
豈計左旋與右旋義方亦弗離(去/聲)仁圓咨伊官以臨民¶
者出治猶應識後先¶
　　　寒碧徑¶
數竿亦自夏中碧一陣能傳風外寒寫竹東坡兼㑹此¶
不惟入聴且宜觀¶
　　　環勝齊¶
登陸自當逺於水書齋尚有勝之環謂他㸃綴供吟眺¶
何不留心百姓間¶
<pb:KR4f0005_WYG_479-17b>¶
　　　来青閣¶
平野畿南弗見山来青却見閣楣間(香山有来青軒此/間四面皆平野却)¶
(未有山經始者或係借是綴景然每嵗夏初率/至香山駐蹕數日此時相距亦不過旬日間耳)不餘數¶
日將憑榻欲速心情槩合刪¶
　　　泛虚舫¶
巡淀觀民栁墅居㣲嫌歌舞太紛如舟行半月艤舟駐¶
泛水本虛心與虛¶
　　入南紅門疊庚戌年韻¶
<pb:KR4f0005_WYG_479-18a>¶
庚戌甲寅五載遥巡津例復望霖焦(庚戌春日天津迴蹕時/正值望雨今已閲五年)¶
(盻澤情形又復相似但庚戌四月十二日駐南紅門行宮即/於是夜得雨四寸若今日晚間亦得如彼時仰邀    昊貺)¶
(優賜甘膏則欣慰感/激之忱益深慶幸矣)匆匆此日如昔日忽忽今朝與昨朝那¶
有一心問景也慮無七字紀時聊晾鷹臺近觀殪虎(昔年祖/  皇)¶
(每於南苑殪虎行圍予年十二時即隨侍教學大鎗/示發機視准越今七十三年事如在目恒不敢忘)　(恩指/  眷)¶
(今日自桐柏村至此駐蹕尚早因於膳後乗騎至晾鷹臺駐/馬觀虎鎗侍衞等殪二虎一熊其一虎逸出有三等侍衞温)¶
(純追及用鎗斃之即擢為頭等侍衞并賜黄褂旌其奮勇其/别殪一虎首先施鎗之驍騎校西郎阿亦加賞縀疋銀兩以)¶
(示勸/焉)詰武敢忘述¶
<pb:KR4f0005_WYG_479-18b>¶
祖堯¶
　　南紅門行宫晚坐疊庚戌韻¶
孰謂行宫坐竟如昔嵗哦(庚戌行宫晚坐詩有看雲晚霽净/對月欲如何之句孰謂此来望雨)¶
(情景竟爾相似惟願今日夜間亦如昔嵗/得有&KR0584;雨實為至幸轉輾縈思益深廹切)望霖依例是撫節¶
覺憂多二麥知失定一心愁那磨戌年幸夜雨不寐想維何¶
　　元靈宫瞻禮作¶
將謂錫¶
恩符夜雨(庚戌駐南紅門行宫日晚已開霽方謂雨又無望/乃至五更時雨来甚急簷溜有聲次日侵農勢猶)¶
<pb:KR4f0005_WYG_479-19a>¶
(未止竟得四寸昨晚雲陰頗濃喜微有東北風/冀幸    昊恩錫澤亦如往嵗不謂竟孤所望)誰知籲¶
澤謁朝晴¶
蕭臺欽建自¶
曽祖(是宫建自則眀世祖章皇帝時仿京城光眀殿之/制光眀殿    嘉靖年間所建殿中懸欝羅蕭臺)¶
(四字/扁額)¶
玉相䖍祈此赤情来往巡津竟虚度旰宵思&KR0584;愧無誠¶
雲容過午&KR0034;霆盛大霈庶㡬萬物亨¶
　　舊衙門行宫作¶
<pb:KR4f0005_WYG_479-19b>¶
眀季舊璫衙行宫今覺奢(眀時設海子提督四員以太/監為之此即其衙署䂓制宏)¶
(敞過於奢靡今因為行宫猶沿舊/稱想見當日貂璫擅竊真不可問)政衡乆經論㡬暇憇¶
聊嘉望雨思倬漢流隂迅轉車壁題一冄閱似此率咨¶
嗟(行宫壁間厯年題什閱之率多望雨/之句可見北方春雨維艱亦常事耳)¶
　　䕃榆書屋¶
讀書習射時芸屋宛猶茲春景往奚若髫年来者誰望¶
惟雲已聚渇似雨之垂樹孔寄松柏(榆樹孔中寄松柏/各一本不知生於)¶
(何時今皆/拱把矣)忘年友見斯¶
<pb:KR4f0005_WYG_479-20a>¶
　　雨(四月初/三日)¶
馳睛隠曦影仰面冐烟絲&KR1268;雭漸㣲落霈霶遂驟施㣲¶
衷訝出望¶
大造錫優慈所惜半時止(今日午刻雲氣濃合初止雨/絲飄灑迨未刻後雨勢驟集)¶
(甚為霶霈仰荷寸餘昊恩得此甘膏實出望外惜申/初旋止僅得三    顒冀繼霈渥澤尤殷䖍切耳)剛¶
餘三寸滋慰希仍兩篤近逺更兼思入夕雲猶厚繼霑¶
祈禀寅¶
　　曉行¶
<pb:KR4f0005_WYG_479-20b>¶
紆蹕團河祗廿里五年以閱一宜停昨朝野甸揚塵處¶
潤沃黄根即發青¶
雨後迴蘇何速哉輕輿迤邐不生埃心和萬物原一體¶
妥帖都資大造培¶
遥看雙栁作朋榮賔主曽經長賦評(南苑適中之地舊/有古栁二株俗即)¶
(名為雙栁樹昔曽枯其一苑之官役為補植之以還其/舊觀後又屢經随時補種癸酉嵗曽為長賦有經予見)¶
(者三十年間新舊迭為/賔主者凡三矣之句)不學研京練都句畧同齊物說¶
難情¶
<pb:KR4f0005_WYG_479-21a>¶
甫臨首夏猶清和(昨駐天津召試獻詩諸/生以首夏猶清和為題)獸有新生育¶
野莎獵騎教停弗試射亦因年耋抱慙多¶
　　團河行宫即事¶
南苑行宫稱四處其三為舊一新為齋中每愧知過論¶
(南苑行宫凡四處曰舊衙門曰新衙門皆眀時内監官/署本朝因之為行館其南宫則康熙五十二年所建此)¶
(處行宫乃因團河為鳯河之源向命疏濬水泉積有土/山因扵其旁搆築數宇以供臨憇庚子秋路次始落成)¶
(之知過論中所云南苑工作即指此齋中即書論識之/雖物給價工給值不以絲毫累民而撫景不能不引以)¶
(為/愧)壁上頻増即景詩畧慰仍希心不定(昨雖得三寸餘/雨然邇日濃雲)¶
<pb:KR4f0005_WYG_479-21b>¶
(時作每散於風尚冀/風止優霈尺澤也)時隂忽霽澤難期月官引見營門¶
敞(今日駐蹕於此吏部即於野營門前將月選/官員帶領引見因分别人地甄調以慎釐工)慚是如¶
何惬衆思¶
　　直𨽻總督梁肯堂報雨詩以誌悶¶
繾念南畿澤逮無越朝方伯奏章臚雖霑各屬一二寸¶
(京師已得優膏而繾念畿南尚殷盼切今日據梁肯堂/奏稱初三日行抵新城途次遇有宻雨沾濡入土一寸)¶
(並稱同日涿州得雨一寸房山得雨二寸景州於初二/日得雨一寸承徳府属之豐寧縣於三月廿九日得雨)¶
(二寸等語覽奏未能慰念古北口提督慶成則奏稱初/三日古北口得雨三寸餘其宻雲懐柔昌平順義各州)¶
<pb:KR4f0005_WYG_479-22a>¶
(縣亦得雨三四五寸不等是畿/南一帶不如迤北仍須繼澤矣)不慰翻増嗟以吁¶
　　團河行宫八景¶
　　　璇源堂¶
河源何事更稱璇玉潤由来遡本然潔治書堂俯嘉徳¶
標其生亦在方圓¶
　　　涵道齋¶
齋額奚因涵道稱繹思水徳在清澄内存心及外臨事¶
捨二又將何所能¶
<pb:KR4f0005_WYG_479-22b>¶
　　　歸雲岫¶
假山既可稱雲岫何必真雲不可歸設果為霖自膚寸¶
繼霑誠足澤農禨¶
　　　珠源寺¶
團河本是鳳河源疏釃南流清助渾(團河之源舊稱團/泊在黄村門内六)¶
(里許乾隆四十二年重加疏濬開拓出南苑牆釃為鳳/河又東南流與永定河合藉以刷滌濁沙由大清河歸)¶
(海/)必有司之恵萬物瓣香嘉&KR0584;籲垂恩¶
　　　鏡虹亭¶
<pb:KR4f0005_WYG_479-23a>¶
以照言波則曰鏡喻形映日又稱虹似兹假借誠繁矣¶
水本無知付以空¶
　　　狎鷗舫¶
室如舫耳原非舫取適名之曰狎鷗我豈詩人盧杜類¶
(盧照鄰詩騰沙起狎鷗杜甫詩狎鷗輕白浪此皆詩人/處境閒適自寫其放逸之懐若予之名舫不過即景寓)¶
(名初不/類彼耳)箕疇惟是慎先憂¶
　　　漪鑑軒¶
水裔之軒漪鑑名偶臨遂與繹思精漪常喻動鑑取鏡¶
<pb:KR4f0005_WYG_479-23b>¶
要在不波乃得平¶
　　　清懐堂¶
堂臨碧沼額清懐白芷綠蒲景已佳懐在胸中清在境¶
其間賔主認毋乖¶
　　閱本¶
　　駐南苑例如駐圓眀園每日閱本示勤政也今日¶
　　閱刑部本有雲南省民婦李氏戮斃李文有一案¶
　　核其情節因李文有與大功服弟李文玉口角用¶
<pb:KR4f0005_WYG_479-24a>¶
　　鋤砍傷李文玉昏暈倒地李文玉之妻李氏見而¶
　　情急悲忿用剪戳傷李文有斃命是李氏實由於¶
　　救夫情切致斃人命法司向来辦理此等案件祗¶
　　依律擬以斬候殊失情法之平夫眀刑所以弼教¶
　　而教莫大於綱常妻之於夫何異子之於父母身¶
　　為人妻目擊其夫被毆危急安坐不救所謂綱常¶
　　何在乃律例所載止有子救父母情切聲眀請㫖¶
　　減等之條而婦救夫情切者雖不多見但以律無¶
<pb:KR4f0005_WYG_479-24b>¶
　　明文從無量邀末减之條似属疎漏因降㫖此案¶
　　李氏即照子救父母情切之例予以減等并令刑¶
　　部詳議載入例冊以示慎庶獄而植綱常至意因¶
　　成是什¶
子因救父有寛科婦以夫綱理不磨胡乃罪同無减律¶
(律載夫故殺妻者罪止絞候若妻之殺夫無論因姦謀/命應行凌遲即與夫鬬毆傷斃夫命者亦無不擬斬可)¶
(見夫為妻綱名分至重與子之於父母無異乃向来子/救父母得邀寛典而婦之救夫并無輕減之條律意豈)¶
(為周備試起鄼侯問/之當亦爽然自失也)欲將此義問蕭何¶
<pb:KR4f0005_WYG_479-25a>¶
　　復雨(四月初/五日)¶
午過雲容重酉臨雨勢優¶
天恩真繼澤臣意畧消愁¶
雩度已責切(初三日得雨後顒盼繼霑今午雲隂頗重/酉刻末雨勢悠揚厯時甚乆至夜半始止)¶
(又得三寸餘初六日正值昨駐雩祭之期以去秋畺臣/請巡津淀早經降㫖允行    蹕天津時尚欲於齋戒)¶
(前迴城躬親展恪而計日計程已不能及因命皇子恭/代行禮然不克與祭悚歉方深乃仰沐    昊慈於三)¶
(日内連霈優膏欣慰感激之忱/實不能以言喻益増敬惕耳)巡迴物恵稠幸無孤来¶
往益慎勉勤修¶
<pb:KR4f0005_WYG_479-25b>¶
　　新衙門行宫即事¶
夜雨朝晴廣甸披清和景恰謝家詩不施獵騎妨生意¶
亦以耋場殊壮姿適可目逰野連净得教心與物同滋¶
壁間題句新還舊自顧無非自愧時¶
　　迴蹕御園沿途觀耕之作¶
巡淀疏治靡所更駐津望澤日怦怦(此次巡幸津門本/為閱淀省耕而淀)¶
(河自康熙年間創築千里長堤及乾隆十年又築格淀/堤於是附近田廬用資捍禦居民以佃以漁各皆樂業)¶
(蹕途閱視無可疏治惟是望雨之心日加急切在天津/駐蹕四日每早籲求    昊恩冀邀沛澤所有預偹燈)¶
<pb:KR4f0005_WYG_479-26a>¶
(船綵舞祇増煩恩/因即悉令徹去)舟燈巷舞槩無顧雲作風随每繫情¶
南苑兩畨幸慰暫(幸駐蹕南苑數日内初三初五兩/次各得雨三寸餘盼懐為之暫慰)新¶
城一寸又愁生(梁肯堂奏新城一帶得雨一寸慶成則/奏宻雲懐柔昌平順義古北口等處各)¶
(得雨三四五寸不等是此次京城迤南之雨不及北来/之優今日迴至御園蹕途果見麥色青葱大田亦俱播)¶
(種此後惟冀畿南/並得渥澤為慰耳)幸誠向北雨勢大麥色迴蘇黍起耕¶
　　雨(四月初/九日)¶
寅晨至酉夕疎宻雨時施總以一朝計約將三寸滋北¶
方誠鮮此(北方三四月每多望雨之年然如近日自初/三初五至今朝一旬之内雖每次不過三寸)¶
<pb:KR4f0005_WYG_479-26b>¶
(而為期相距甚近地土已經滋潤又得屢沛甘膏據農/人云如此之雨方能絲絲入土大於麥禾有益亦此間)¶
(所鮮/覯者)南望未知其馳問恩霑否(自京師以北大率俱獲/優霑惟迤南一帶昨據)¶
(梁肯堂彚奏各属得雨一二三寸不等尚係初三之雨/其初五以後能獲渥澤猶未奏至已即馳㫖詢問日内)¶
(盼望報章/轉加殷切)孜孜綣逺思¶
　　駐蹕静宜園即事有作¶
巡津一路愁望雨至苑翼朝始沐恩(今春以去嵗冬雪/未優入春後即盼)¶
(霈澤乃二三月間雖屢次得雨總未霑足此次巡幸天/津途中無日不䖍誠黙禱及月之初二駐南苑次日方)¶
(沐恩膏得雨三寸/然猶未為渥也)繼此兩畨頻霈澤共将六寸可耕原¶
<pb:KR4f0005_WYG_479-27a>¶
(初五初九兩日幸又連霈甘澍各得雨三寸/於是二麥大得霑潤而大田亦耕種將遍)香山畧駐¶
圗舒志即景仍虞詡泰言都大毫釐分敬怠惕乾惟是¶
寸心存¶
青龍橋右過旗營(今早過青龍橋取道鑲紅旗䕶軍營/而西盖自雍正年間始於圍圓眀園)¶
(閒厰處建立八旗營房揀選旗兵居之以/便肄武守園此處即鑲紅旗䕶軍營房也)朝爽輕輿演¶
迤行冬麥迴蘇看漸長(上/聲)夏禾争種(去/聲)已抽萌不生塵¶
土蹊途厯恰似畫圖山意迎剛欲拈毫遲得句畿南齊¶
北頓遥縈(京師雖連獲甘霖而畿南各州縣尚殷望澤/昨馳問梁肯堂節次據奏初二三四五六等)¶
<pb:KR4f0005_WYG_479-27b>¶
(日各属得雨自一二寸至四五寸不等然除宣化遵化/等處外其河間天津所属不過一二縣中得雨一二寸)¶
(餘皆未曽得雨至山東福寧奏報扵上月二十二日泰/安兖州等府属三十一州縣得雨三四五六寸及深透)¶
(不等而省城以北之武定東昌徳州臨清一帶亦尚/在盼澤予固不能以目前之慰而釋望逺之慮也)¶
　　棲雲樓題句¶
棲雲今嵗又棲雲夘見吐英辰減氲生滅滅生徒幻相¶
(去/聲)色空空色祇繁文五間(平聲/謂樓)寧有去来想一片(謂/雲)原¶
無離合分見到斯而行未到依然南望寸心紛(京畿以/南初五)¶
(之雨既微初九日又未知均霑與否復有/㫖詢問該督尚未奏到不能不為繫念)¶
<pb:KR4f0005_WYG_479-28a>¶
　　天池二首¶
此間山半有山池躗語因髙天擬之試上峰頭向下看¶
笑他名是者為癡¶
髙低上下本無定却鮮不為境所移七字促成命輿去¶
斯言當否任憑其¶
　　来青軒¶
桐柏村中已寓思(桐柏村行宫八景有来青閣彼處四/面皆平野無山不過借名綴景而此)¶
(間之来青軒每嵗夏初駐此騁懐乃為實境是以/日前題彼處来青閣詩有不餘數日將憑榻之句)彼名¶
<pb:KR4f0005_WYG_479-28b>¶
斯實確無疑笑當數日旋輿後名實彼斯胥付誰¶
　　歡喜園疊癸丑韻¶
去嵗駐於斯曽識蕆功喜廓(爾/)喀蔵之外萬有數千里¶
嘉予二良臣忠勇鼓衆美滅賊期旦夕赦彼遵予㫖(廓/爾)¶
(喀在西蔵外更萬餘里恃其險逺又欺陵唐古特軟弱/連次侵侮前嵗命將往征福康安海蘭察鼔勵戎行不)¶
(辭險峻七戰皆捷距其巢穴陽布不逺旦夕可克而彼/震讋兵威屢遣頭目詣軍營乞降情詞哀切福康安等)¶
(察其實出至誠據情奏聞因即降㫖允其歸順此事固/非得已要皆仰䝉    昊蒼佑助蕆此大功然予亦實)¶
(不願更有用兵之事矣去嵗/題此園識喜即以自警也)既立好生徳亦符禁暴理¶
<pb:KR4f0005_WYG_479-29a>¶
事成驚迴思操券豈允始設非¶
天助順未知如何耳十全賴¶
穹宥願罷言武矣¶
　　香巖室¶
偶坐香巖室香巖義繹思香如鼻所入巖似目能宜外¶
二(謂香/與巖)内雙(謂鼻/與目)合塵賔(香巖六/塵属)根主(鼻目六/根属)斯都来¶
呈一幻問室受為誰¶
　　超然堂¶
<pb:KR4f0005_WYG_479-29b>¶
崔錯循山徑山堂迥出端雙眸忽無礙一意亦為寛是¶
曰超然脫寧容蔽者干如思袪蔽者四勿在心官¶
　¶
　¶
　¶
　¶
　¶
御製詩五集巻八十八¶
