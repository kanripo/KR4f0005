# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.717140
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷三十五
<pb:KR4f0005_WYG_093-1a>¶
欽定四庫全書¶
御製詩二集巻三十五¶
　古今體一百二十首(壬申五/)¶
　　六月四日侍¶
皇太后觀荷成詩一律敬書箑頭以獻¶
軒憑香錦漾空明四唘氷疏暑氣清永識承歡復承訓¶
所欣時雨更時晴延年那藉金仙露愛日偏宜赤帝庚¶
試看瑶池琪樹下按歌来者董雙成¶
<pb:KR4f0005_WYG_093-1b>¶
　　池上居¶
消夏偏宜池上居銀塘碧浸入窓虛竹凉響逓迎風際¶
荷淨香聞過雨餘逐伴飄来新紺蝶成羣分出小秧魚¶
天機觸目通幽顯黙識無如讀我書¶
　　詠玻瓈窓¶
樹摇風不到晝静暑如逃視逺渾無礙觀空徒爾勞¶
　　詠史¶
戰國多說客秦漢風尚存茅焦感始皇鄒陽悟長君知¶
<pb:KR4f0005_WYG_093-2a>¶
心以説當秘訣韓吃論觸讋恱燕媪或嘉納牖言苟其¶
盡忠欵詎在口給便帝堯斥嚚訟視子共驩倫¶
　　夀原任大學士龍翰傅先生八十初度¶
光霽由来衆式觀絳帷黄閣領儒冠身名應擬濟南伏¶
年徳原同沛下桓松鶴作朋還侑酒孫曾繞膝合加餐¶
還丹益算何須藉兩字傳經永不刋¶
　　雜詩¶
邇日間隂霽溽暑頗&KR0034;情朝来西北風長天豁快晴櫹¶
<pb:KR4f0005_WYG_093-2b>¶
槮竹栢間晷影上砌平消息無停機寒暑有代更萬理¶
注羲爻詎待韋編横¶
蜻蜓立釣絲不識羨魚意鳴鶴在松隂各有樂山志萬¶
物具理趣於我原皆偹致逺或扞格且盡目前事¶
蟬聲喜髙樹螢光随腐草一般皆動物適適惟自曉曰¶
水胡流濕曰火胡就燥日用或不知何况人情𣺌¶
三王無同道觧張琴乃鼓五帝有同心無逸以為所同¶
者今豈異不同古可睹循名或失實致敗難縷舉寄語¶
<pb:KR4f0005_WYG_093-3a>¶
持政人毋易由言古¶
　　同諸王及大學士翰苑諸臣觀蓮六韻¶
明廷咨政暇上苑對時良載賞雲霞卉言携鴛鷺行含¶
飈承筍席徼露墜銀塘縟錦方迎日揚檀正納凉鏡中¶
粧繛約畵裏襲芬芳共喜䝉多祜相期戒匪康¶
　　董邦達松澗雲嵐¶
動者雲容静者松妙兼動静者層峰設如屧歩竒深䖏¶
應有佺喬驀地逢¶
<pb:KR4f0005_WYG_093-3b>¶
　　鄒一桂秋塘釣艇¶
煙篷泛㶑弄竿綸蓑笠飄然意可親比似仲舒三筞裏¶
我猶未免羨魚人¶
　　徐揚澗筑松濤¶
落落長松水閣虛横琴髙士静憑餘不知弄者伊何操¶
鄒忌名言獨起予¶
　　汎湖翫月二首¶
弦月擘雲匡依依盈手光暫教抛秘巻便與汎輕航秉¶
<pb:KR4f0005_WYG_093-4a>¶
燭漫逰夜開篷喜納凉無為縈夙昔乗景且徜徉¶
素彩醒吟眸滄池載拍浮光如凝露皛魄不挈波流螢¶
㸃亂燃夜蟬聲暗報秋未能學謝客歸後復登樓¶
　　海東青行¶
鷙鳥種不一海青稱俊絶摩空健翮上層霄千里下擊¶
纔一瞥當其脱韝始縱時風力未㑹遲飛掣羣燕縁撲¶
或墜落何異淮隂胯下氣且折鷹鸇之雛可罹罿海青¶
之雛得未逢聞之育卵大海東追逐天鵞入雲中廻頋¶
<pb:KR4f0005_WYG_093-4b>¶
忽失故國踪海東青爾不逺為利爾不髙騰空安得受¶
制於人垂頭仰飼居樊籠王孫莫恨未央宫¶
　　題張宗蒼畵¶
雲巘縱横幻復真樹頭樓挹逺山皴浮来濕翠迎睂宇¶
始識傳神梅道人¶
　　麥收¶
麥收登囷鹿市價賤食新黍禾亦遍秀油油髙下勻此¶
際時雨暘西成萬寳臻十歉而一豐孰不希鴻㤙邇日¶
<pb:KR4f0005_WYG_093-5a>¶
雲屢作踊愁行潦頻少雨便開霽慰志旋生欣乃知經¶
事多翻成畏事人¶
去嵗河溢豫魚子遺涸田直沽沮洳鄊多蝻自年年近¶
聞孽類孳督捕命亟頒盡力除患始毋致日蔓延或云¶
不為害吾詎信䛕言或云嵗常有吾豈諉應然因捕致¶
傷禾吾已命賜蠲或云吏下鄉民費雞黍錢蝗過幸不¶
食捕蝗有甚焉吁嗟苟姑息嘉禾忍棄捐善政扞格多¶
抑亦難兩全¶
<pb:KR4f0005_WYG_093-5b>¶
　　螢六韻¶
近濕不礙朗匪燃却常明腐草含變化隂火發晶熒安¶
知爝也微何殊炬之行翾動翼足兼光暗外内爭恨添¶
閨中婦勤益帷下生火流夫豈遥以爾為先聲¶
　　河亭對雨¶
陣雨斜飛抹屋簷好教浄洗廹人炎池亭坐愛空濛意¶
不礙生衣一領添¶
髙樹斜陽霽景清須㬰蟬曳晩風聲荷珠紛落猶無定¶
<pb:KR4f0005_WYG_093-6a>¶
暎水平分螮蝀横¶
颯爽溪山入畫圖魚鱗欲盡碧空鋪今宵魄影應清絶¶
便命蘭橈一泛湖¶
　　昆明湖上¶
夏日宜泛舟泛舟湖欲寛夜晴晨露瀼水逺暑風寒漾¶
漾入空明四面山光攅騁目見千里秋意示倪端載舟¶
懐靡及乗景興未䦨菰蒲彼何知對時都覺歡¶
　　玉泉山即景¶
<pb:KR4f0005_WYG_093-6b>¶
第一泉邊舊建園書堂灑落逺塵喧便教小住慢言去¶
每喜尋流遂得源山鳥窺人白晝静庭松閱嵗緑隂繁¶
天機道筦何曾閟箇趣伊誰善體存¶
　　翠雲堂雙栝行¶
齊為弟兮夷為兄樹中之聖聖之清盤盤虬榦一庭翠¶
六月秋風滿座生故宫却見層椒上遺蹟金元空悵望¶
爾時歌舞對春韶不誇雙栝誇花放離宫沿革率非舊¶
(叶/)閱嵗佳隂盖數畆難兄難弟標雙清同林雜植無其¶
<pb:KR4f0005_WYG_093-7a>¶
耦屈之久者信之長後老生意方堂堂不見堤栁及陌¶
揚十年成䕃百年僵¶
　　命張宗蒼倣吴鎮筆意圖成詩以題之¶
神韻無少欠溪壑不大似善師古者然可以悟凢理¶
　　華黍(六月/十日)¶
華黍應秋令雨暘時致早湛湛凝露滋離離含旭皎路¶
客欲遮騎農夫已驅鳥課田㡬多年額慶逢佳兆前訓¶
凛欹噐遥心期萬寳¶
<pb:KR4f0005_WYG_093-7b>¶
　　平安月鏡居疊舊作韻¶
室舫編湘竹天然君子居三庚又依爾一鏡乍輝如籟¶
爽生斑翠波光浸碧虚渉江懐古詠缾子好装蕖¶
　　雜英¶
雜英莫較名旉榮繞閒砌女夷小試手技癢那能閟風¶
前態欲仙露下情如醉嬽嬽緑珠粧灑灑道韞思蜂蝶¶
去亦可蟋蟀来不避奚以憶春翹扵焉騐秋意¶
　　季夏篇¶
<pb:KR4f0005_WYG_093-8a>¶
三庚火伏胎商金蓐收宛轉素節臨大河雨過星斗沉¶
一夜露白芙蓉心晚来颯爽生衣襟萬里片雲無䖏尋¶
宜暘禾黍緑塍錯村行即漸聞銅雀摛毫擬待歌農樂¶
　　鳯凰㻻¶
渚墩學黄埠(在錫山之陽四面/臨水此墩適相肖)上有鳯凰樓一鏡中懸¶
畵四時長似秋山容空外秀波態席前浮何事三山逺¶
還期佺羨逰¶
　　題董邦達山水十二幅¶
<pb:KR4f0005_WYG_093-8b>¶
　　　泉音松吹¶
淙淙謖謖動中閒松吹泉音應答間一與耳謀飛逸興¶
依稀昨嵗坐寒山¶
　　　烟巒曉色¶
背山面水草堂便侵曉髙人尚穏眠宿雨初收曉烟泮¶
瀟湘妙境米家傳¶
　　　峭壁廻瀾¶
江横壁立似區分絡以林端暎帶雲恰是斯人能寫意¶
<pb:KR4f0005_WYG_093-9a>¶
相遭風水自成文¶
　　　林塘晚泊¶
斜陽返景下漁梁野艇歸来罷響榔晒網收綸無箇事¶
一天雲水好風凉¶
　　　夏山欲雨¶
靉靆連山山靄昬泠風一谷樹頭喧此時㸃筆翻嫌拙¶
佳句何當讓許渾¶
　　　芙蓉滴翠¶
<pb:KR4f0005_WYG_093-9b>¶
刻削英英陸地亭萼不萬態摠曾青餘杭香錦無煩數¶
佛缽中間恱性靈¶
　　　石磴凌空¶
&KR2535;迤平林帶葉枝危峰㧞地忽嶔嵜巉巖疑有髯仙歩¶
想見山鳴谷應時¶
　　　松谿幽軸¶
樹落茅薖足蔽形好山層疊翠為屏碩人樂此非逋客¶
岫戸雲闗漫自扃¶
<pb:KR4f0005_WYG_093-10a>¶
　　　江浦歸帆¶
三峡無風浪起堆浮家已慣不驚猜收帆指㸃斜陽道¶
穿過瞿唐灔澦来¶
　　　亭臯秋霽¶
雲收氣霽恰秋初徙倚孤亭眄碧虗㝡是胸中消芥&KR0034;¶
長空無盡意還如¶
　　　雲泉澗閣¶
溪頭架閣倚層椒水熊山光入綺寮只可相携漆園吏¶
<pb:KR4f0005_WYG_093-10b>¶
此間促膝注逍遥¶
　　　千林欲雪¶
寒天黯淡凍林愁結撰真非畫者流何必粉皴方是雪¶
别開生面突營邱¶
　　賦得風動萬年枝(五言六韻/得名字)¶
琪樹因風動揚猗禁籞清萬年徴夀永三秀應祥生散¶
影花甎靜延暉珠綴明每從觀作止便以較隂晴愛睹¶
鸞鶱態徐聞鳯嘯聲奚稱漢武帝林苑獨標名¶
<pb:KR4f0005_WYG_093-11a>¶
　　聞蛩(六月十/六日)¶
晩凉豪興生刺舟載明月心託碧琅天身在水精闕何¶
来在砌蛩振羽數聲發協候方朱明審音報商越通靈¶
信物類不與惟時節来者復無住知然却怡恱¶
　　率言¶
極大巨靈掌開山極小巨靈身七寸極大鯤魚㡬千里¶
極小鯤魚蟻子分一物變幻尚如此千秋是非誰定論¶
　　青龍橋西¶
<pb:KR4f0005_WYG_093-11b>¶
擬向名山盛暑消石橋西畔又鳴梢便教馬上逢新喜¶
一路香風暢頴苗¶
欲鳴銅雀熟催田髙下如雲秀實全所兾雨暘時一月¶
今年可卜勝常年¶
　　夏日香山静宜園即事四首¶
别業非遥便徃還蘭椒迤邐闢雲闗看山延得半齋爽¶
逭暑權因一日閒鶴領雛来調弱羽鹿希革後長新斑¶
書帷何必韋編展大地羲爻注此間¶
<pb:KR4f0005_WYG_093-12a>¶
緑樹成帷白玉臺毎從疏隙見崔嵬蕙蘭草是三湘佩¶
茉莉花原六月梅幽籟静中觀水動塵心息後覺凉来¶
梨園小部翻嫌閙此處惟應泉石陪¶
碧宇雲徂喜快晴方方緑野待西成璘㻞山蝶隨風去¶
馡馥阿蕪過雨生松牖慿虚千里直芸帷搴月一鈎横¶
愛看班史消長夏三䇿江都語㝡精¶
黛&KR0580;親切挹山光納爽從容歩夕陽野果墜煙紅琥珀¶
新篁敲露緑琳瑯閒雲歸岫連峰暗飛瀑垂空潄石涼¶
<pb:KR4f0005_WYG_093-12b>¶
自我皇皇法堯舜輸他坦坦傲羲皇¶
　　曉逰香界寺即事雜詠¶
香界山荘一嶺分清逰减從羽林羣趂凉侵曉盤層磴¶
恰見紅丸上海雲¶
廻巒宛轉試躋攀不辨東西片刻間却為張公五里霧¶
忽藏白傅一區山¶
嶊崣直俯萬峰巔一谷村墟隠白緜幻景今朝真盡態¶
天衣風動又髙褰¶
<pb:KR4f0005_WYG_093-13a>¶
寳珠洞髙髙且深精廬不受繊暑侵數我朅来凡㡬度¶
分明壁上勒前吟¶
露草烟蘿清馥交到来一晌坐雲巢誰云佛法忘嗔喜¶
開牖歡心滿四郊¶
勝地㡬閒可憩遲登髙望遠亦相宜卧波指㸃盧&KR1474;近¶
伏汛隄防厪此時¶
華黍風香逺近迎㝡欣碧宇似秋晴花宫廻首忽如失¶
只有鐘聲林外清¶
<pb:KR4f0005_WYG_093-13b>¶
鳴鞭出谷日三竿澗水無聲隠石灘為有餘閒兼愛爽¶
陳操健鋭試臨看¶
　　静室¶
為因避暑登髙處中使肩輿汗已淋雖是崇椒延爽别¶
有慙以已度人心¶
天風拂袖颯然凉中有清芬百和香擬待夕陽方下返¶
偶然試閱小年長¶
　　擬古詩(有序/)¶
<pb:KR4f0005_WYG_093-14a>¶
　　三百篇而下言詩者以古詩為宗舊為十九文選¶
　　分為二十後来擬作若陸士衡劉休元諸人分合¶
　　不同半全各適然率求之詞致聲調意在肖似耳¶
　　夫擬古詩如臨古帖不必似不必不似有意求似¶
　　未有能似者也書不云乎詩言志此詩之源也泝¶
　　源而達之放乎四海化工之造物豈枝枝葉葉而¶
　　為之者哉善夫蘇軾之言曰作詩必此詩定知非¶
　　詩人此予擬古之志也¶
<pb:KR4f0005_WYG_093-14b>¶
　　　擬行行重行行¶
人生無貴賤誰能免别離貴者厭契濶眷屬或挈隨賤¶
者乏勢力頋戀徒噫嘻矢志篤前盟執手訂後期亨屯¶
縱殊地要在尚可為其不可為時觧擕真觧擕¶
　　　擬青青河畔草¶
王孫不知期河畔草盈掬少婦&KR0154;有括園中栁條緑霧¶
帔已恤削風帯仍結束君子今何之豈不念幽獨莫以¶
顔似花而忘徳如玉¶
<pb:KR4f0005_WYG_093-15a>¶
　　　擬青青陵上柏¶
松柏生髙陵鸞鶴所翥翔芙蕖出緑沼鴛鷺相徜徉自¶
古有㑹宗三都及兩京春色滿皇州逰子忘故鄉髙樓¶
酒挹澠康衢塵霏香朝飲挟娥㜲暮逰陪金張暮暮復¶
朝朝行樂何渠央¶
　　　擬今日良宴㑹¶
今日復何日美難良具并吳僮垂手態越女遏雲聲愉¶
者意氣揚悲者慷慨増聽音非宫商所貴能移情况引¶
<pb:KR4f0005_WYG_093-15b>¶
逸爵飛翠釜行侯鯖好樂莫孤時蟋蟀尚未鳴麻姑倩¶
搔背奚慮王方平¶
　　　擬西北有髙樓¶
髙樓一何迥西北来天風綺疏張四面雲甍飛三重其¶
上何所置笙歌羅綺叢中有窈窕人含悲獨無悰毋乃¶
賣餅妻離弦感曲衷一彈懐菤葹三嘆置絲桐仰望層¶
雲間愧彼雙飛鴻¶
　　　擬渉江采芙蓉¶
<pb:KR4f0005_WYG_093-16a>¶
言入渌波曲采彼芙蓉花緑柄在我手白絲裊且斜感¶
此懐所思道路阻且賒可思不可見兾覿空齎嗟¶
　　　擬明月皎夜光¶
惟月生於西金行故益皎始出東山上漸歴銀漢表暎¶
水光帯寒麗午輪收小㝡能引悲思乃至閒蟲草芳蘭¶
逝将萎蟪蛄啼未了時節不我與胡不篤情好翻雲覆¶
雨流詎識㫁金道¶
　　　擬冉冉孤生竹¶
<pb:KR4f0005_WYG_093-16b>¶
雙竹相扶持孤竹乃冉冉獨立憶其侣颯㳫秋風惨結¶
褵向猶念乗垣初豈敢而胡相棄捐焉能置情感情感¶
亦何為不可追者時憂傷易成老加飯留容姿容姿苟¶
未衰㑹有相見期¶
　　　擬庭中有竒樹¶
中唐有薝蔔因風送芬逺所遲遥未歸持此共誰遣折¶
榮擬寄将芳歇英亦損山川每多阻時莭忽易晩¶
　　　擬迢迢牽牛星¶
<pb:KR4f0005_WYG_093-17a>¶
人間有别離天上豈獨無億萬百千嵗漢女懐星夫渡¶
河非不能天度不可踰跂彼七夕臨永思終莫攄促曉¶
恨天雞失林擬夜烏¶
　　　擬廻車駕言邁¶
僕夫戒行李駕言升輕輿所志在四方豈必眷妻拏朝¶
待金馬門莫登承明廬季子嫂悔罪買臣妻歎愚丈夫¶
志既得安足論區區勒名沉諸淵惟慮久或渝¶
　　　擬東城髙且長¶
<pb:KR4f0005_WYG_093-17b>¶
東城何其髙逶迤連雉堞城中多華屋朱樓凡㡬疊君¶
看歌舞地人去空落葉及時不行樂盛衰悲轉睫歸来¶
丁令鶴夢失莊生蝶¶
　　　擬燕趙多佳人¶
燕姝寧臺舞趙女邯鄲歩閻易美服飾曼睩工盼頋不¶
豐亦不約宜喜復宜怒古来巳稱絶漢武寄餘慕當户¶
理瑶琴能譜相如賦¶
　　　擬驅車上東門¶
<pb:KR4f0005_WYG_093-18a>¶
洛陽上東門門外連北邙隂風一何淒柏廷夏亦凉富¶
貴及貧賤摠歸埋恨塲黄壚即厚夜潛寤浩刼長纊息¶
龍失翰衡輕蘭歇芳虛名付史筞真偽已莫詳寥寥讀¶
史者又誰别臭香水碧率悞人蓬海浩茫茫何如悟達¶
生隨時愛景光¶
　　　擬去者日以踈¶
昨日不可追今日聊相依一日復一日百年有盡期大¶
椿及朝槿脩短或少差末路就枯焦一例蟲生之及時¶
<pb:KR4f0005_WYG_093-18b>¶
稍遷延老大空餘悲¶
　　　擬生年不滿百¶
百年人大限如其夀者鮮試問百嵗人定云多益善何¶
為憂千載戚戚眉莫展勸汝展雙睂親串咸在兹良辰¶
復羙景品竹彈清絲去者莫須憶縱憶安能知¶
　　　擬凛凛嵗云莫¶
元冥司&KR0203;令節宴月窮紀木葉落歸根河水凍連底青¶
女剪碎瓊&KR0262;作氷花蕋不樂復何為太康戒無已既命¶
<pb:KR4f0005_WYG_093-19a>¶
兎園宴亦念東郭履宵長致良佳帳冷梅花紙宿昔同¶
衾人長眠呼不起是非翩来遲入夢輙歡喜三年夢不¶
来沉痛嗟何以¶
　　　擬孟冬寒氣至¶
平在臨和叔蟋蟀入牀下朔風變嚴律悽聲来四野夜¶
明散冷光輪小頋兎寡感序自怦怦為憶知心者睽阻¶
㡬千里攜濶已三夏朝来誰叩門雙鯉忽在把重緘不¶
忍開翻恐愁懐惹¶
<pb:KR4f0005_WYG_093-19b>¶
　　　擬客從逺方来¶
日日望逺客居然来我前一日比三秋三秋九十年邂¶
逅適我願不語已如蘭傾盖勝新知班荆續故歡車笠¶
尚義氣區區安足言¶
　　　擬明月何皎皎¶
何来明月光照入紗窗碧盈手餘清輝印心逺塵跡人¶
生境遇殊鮮不為物役歡聚尚多戚而况行邁客惆悵¶
感駒馳躊躇望簷隙¶
<pb:KR4f0005_WYG_093-20a>¶
　　熱¶
大雨覺過優朱明幸快霽繼以連日暴赫曦勢頗熾多¶
稼固宜暄耘者苦炙背(叶/)而况城市囂避暑應無計乃¶
知鮮全羙安得咸滿意林園足清凉鬱熇尚猶厲念彼¶
癉暍人切切愁不置徳信縱炎官政平誰酷吏晚来爽¶
風奏金行消息至協時諴萬民觸緒敬吾事¶
　　江山勝覽歌題張宗蒼倣黄公望長巻¶
見豹一斑霧變可以識全皮甞肉一臠鑊中之味知無¶
<pb:KR4f0005_WYG_093-20b>¶
遺金山昨春俯汗漫爾乃西溯䝉氾東竟扶桑枝指㸃¶
長江源委應於兹我非山人無事者羨彼豪逰萬里攬¶
勝輙復命筆寫十年之久始成圖五日一石非虚也相¶
投意氣誰知音吴門髙士倪雲林作詩酬倡識嵗月早¶
必妙蹟貽来今今時宗蒼亦老手展圖示之咨爾能臨¶
否其工可能神不能此語還應出諸此人口經營惨淡¶
閱月餘我謂神来宗蒼猶請遲斯須粗皴疏㸃不數筆¶
現前真蹟水乳如乃知三鬛信有諸忽睹浮玉朱欄扶¶
<pb:KR4f0005_WYG_093-21a>¶
何湏縷辨䕫峡及蕪湖¶
　　立秋日作¶
披風陡覺爽而便少昊司秋信有權且喜民情無怨暑¶
更因穡事兾逢年三星已向玉衡直一葉乍飄金井前¶
望雨今朝兼望霽(農占立秋日雨而/即晴為豐收之占)故知兩美致難全¶
　　七月朔日作¶
坤維大火流朱明序忽易欲起凉風遲未處殘暑廹兹¶
日乃孟朔望雨心轉劇更恐致霖&KR0834;雨即晴始適譬人¶
<pb:KR4f0005_WYG_093-21b>¶
祈予㤙兩美期必得即予亦難之於彼曽何益明知而¶
故蹈造物豈汝役¶
麥收實倍豐大田苗亦茂縱饒憂於先未覺樂於後邇¶
日異常燠曰豫早自咎羲車歴西陸鬱熇漸宣透清氣¶
蕩暄藴浮雲出峰岫所兾盡滌炎與物樂佳候¶
　　夜雨¶
半年雨暘時夏末乃望雨滌暄蠲病疾沛澤利蕎黍枕¶
上聞殷雷心怦遑寝處祇愁勢不優為時果刻許涼風¶
<pb:KR4f0005_WYG_093-22a>¶
未宣暢何以消煩暑怨咨民恒情思艱實慙汝¶
　　晩蟬¶
晩蟬因熱勢偏張誰道枝頭觧喚涼世上儘多趨熱者¶
漫言我亦愛羲皇¶
　　微爽¶
微爽遥山送雨餘畏炎人意較前舒候符嵗序嗟如駛¶
徳信農功惄切予(吕氏春秋秋之徳/雨雨有信斯榖堅)五日占期洵已廹¶
半年慰望恐成虛近西傍晚無雲作瞪目頻勞忘所如¶
<pb:KR4f0005_WYG_093-22b>¶
不謂當秋轉望霖憂懐真與日俱深蝸行側壁盤乾舍¶
龜坼髙原萎緑針雨喜空教傳自昔農艱更識有如今¶
前宵細灑誠何益佇待盆傾一沃心¶
　　新月¶
西宇分明䴡金行初度看標形權示曲韜采本来團離¶
畢空希雨流波不礙寒木蘭聊遲(去/聲)載属我興方䦨¶
　　詠玉環¶
出璞知何代為環見此&KR0575;同心連翠紐暎手疊文鱗圭¶
<pb:KR4f0005_WYG_093-23a>¶
璧思君子金蘭結好賔玉工言似是㡬誤楚荆人¶
　　雨(七月/七日)¶
信有靈徴為洗車襄雲只慮散風餘稍蠲隆藴仍依爾¶
未致優霑益惕予沛勢注眸看欲倦響聲属耳聽成虚¶
殷雷幸薄黄昏作入夜甘膏待渥如¶
　　即事¶
畿輔二麥倍常收一律秦晉豫齊州南省亦復雨時若¶
方期額慶逢登秋較量早晩便如意自幸今年勝徃嵗¶
<pb:KR4f0005_WYG_093-23b>¶
如何夏杪更望霖入秋轉覺炎蒸繼近聞待澤逮淮揚¶
晩田戽水農夫傷五日之期又逾再真教一刻千金償¶
瞻雲卜度心増憫調幕多慙徳不敏盛滿戒吾亦何辭¶
饑饉切民其奚忍¶
　　雨(七月初/九日)¶
雲容舒復巻雨勢疾還徐諸癘全驅彼一心真沃予更¶
無秦越處那有玉珠如金帝穰堪卜炎官赫已袪優霑¶
方幸繼警惕敢忘初南望頻縈慮維揚可逮諸¶
<pb:KR4f0005_WYG_093-24a>¶
　　再詠玉韘¶
蓬矢桑弧識舉男賦詩言射我需諳鈎弦易挽鈞盈六¶
辨製底湏朱極三終不可諼惟令徳佩之無斁豈虛談¶
環中内外光明瑩一氣渾融萬里涵¶
　　静安荘酹酒¶
久踈桂酒奠瓊甌節物空驚駒隙遒擬送長行安丙宅¶
(以夀宫卜築需時兹因/工竣擇於十月奉移)那堪来别值辛秋中年哀樂其¶
多矣一種情懐可耐不慟罷灑然差自信歸居曽未負¶
<pb:KR4f0005_WYG_093-24b>¶
從頭¶
趨庭不見兩年更生汝那堪送汝行(亦擇九月中送皇/長子定安親王歸)¶
(其園寢便/中賜奠)此際還教撫秘器他時惟許望佳城痛来今¶
日誠何日淚灑縁情不盡情了識人倫是悲種擬從調¶
御懴無生¶
　　髙梁橋泛舟至昆明湖之作¶
長河舟進趂晨涼兩岸蟬聲樾靄蒼望雨畏熇消半月¶
湖光今日作秋光¶
<pb:KR4f0005_WYG_093-25a>¶
早田可卜收無礙晩種惟期過半收失望生愁過望喜¶
人情那得免随流¶
未踰五日畏炎官破曉河風又怯寒不與惟時過去易¶
無恒者意測来難¶
　　賜錢陳羣歸里時陳羣有反榖之疾詩以寛其意¶
三尸素所滅二豎胡為作予告遂頤和還鄉諺如約(浙/江)¶
(嘉禾長水塘/俗名還郷水)陛辭意懇欵請詩應允諾憐汝身日羸壮¶
汝神猶鑠達生有至論庸醫無大藥辟榖方赤松先難¶
<pb:KR4f0005_WYG_093-25b>¶
後原樂¶
　　泛月¶
四時秋月佳孤負誠可惜涼雨已驅炎晩田略被澤明¶
蟾如有約繄我素莫逆容與浮輕舟蕩漾鏡光碧雲容¶
欲就閒蛩音不待夕代謝詎少假瞥過思何益¶
　　題鄒一桂花卉巻¶
　　　碧桃¶
此是西池千葉春風前灼灼復蓁蓁如何不結枝頭實¶
<pb:KR4f0005_WYG_093-26a>¶
仙種應慳付與人¶
　　　梨花¶
檢校韶光到㡬分膩情蜂蝶鎮紛紛黑甜若到真香所¶
小院梨花是夢雲¶
　　　薔薇¶
閻易衣裳紫間黄卉中仙號杜蘭香莫嫌偏有稜稜刺¶
未許人輕近砌旁¶
　　　虞美人¶
<pb:KR4f0005_WYG_093-26b>¶
血洒郊原化草芳楚歌一曲至今傷重瞳叱咤歸何有¶
未及盈盈弱質强¶
　　　紫藤¶
婉孌偏依松柏枝却縁剛介得揚猗紫絲歩障如平展¶
藉與凌空作幕垂¶
　　　罌粟¶
擎来百琲玉盤羅愛是佳名瑞應禾二鬴設誠供宿飽¶
只虞其少不虞多¶
<pb:KR4f0005_WYG_093-27a>¶
　　　白榴花¶
海南卉木有竒珍氷様丰姿玉様神不把丹砂枝上煉¶
學仙恐誤後來人¶
　　　梔子¶
色馨自是通身淨風露由来滿意涼黄蝶不知花厭閙¶
尋香時復過横墻¶
　　　牽牛¶
睆彼幽姿籬落旁露蟲相弔倍凄凉碧天夜㵼銀河水¶
<pb:KR4f0005_WYG_093-27b>¶
引出相思蔓許長¶
　　　剪秋羅¶
七襄誰道不成章一霎秋風滿院芳爾許何多費裁剪¶
天孫為製嫁衣裳¶
　　　秋海棠¶
墻隂血淚化柔枝略似春芳縷縷垂一種幽情依露草¶
花鈿委地憶當時¶
　　　芙蓉¶
<pb:KR4f0005_WYG_093-28a>¶
淺紅合間荻蘆蒼秋老洲前觧拒霜㝡是蕭風凉雨下¶
十分畫意入瀟湘¶
　　　菊¶
姓名合在髙士傳品格從標晚節花五栁何嘗信貧約¶
金臺玉盞醉流霞¶
　　　藍菊¶
結隣亦得近東籬瑣碎離披秋晚時設使羣芳譜名氏¶
無過充隐埓希之¶
<pb:KR4f0005_WYG_093-28b>¶
　　　梅¶
逃禪去後應無畫䖏士吟来合罷詩詩意畫情真趣在¶
問誰粉本得成兹(今春偶為古榦墨梅曽命一/桂橅為設色圖故戯及之)¶
　¶
　¶
　¶
　¶
御製詩二集巻三十五¶
