# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.099078
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷十
<pb:KR4f0005_WYG_068-1a>¶
欽定四庫全書¶
御製詩二集卷十¶
　古今體一百五首(己巳三/)¶
　　城子山¶
一朶紫芙蓉琳宫㝡上重自遥先罨畵未到已聞鐘玉¶
宇常經想(每至大覺寺輒望/見今始到山一逰)丹梯試一従逈然出雲霧¶
真足豁心胸香界夏中静翠峰雨後濃¶
瑶題懸寳構(是處有匾額/皇祖賜)雲日仰¶
<pb:KR4f0005_WYG_068-1b>¶
堯容¶
　　勝果寺¶
大覺舊名刹勝果其別室為境既僻幽構宇亦古質禪¶
侣結夏宜萬慮歸静一毎従遥望得棲遲偶兹日始披¶
翠雨入忽凌白雲出三間草堂閒坐以㸃吟筆¶
　　大覺寺雜詠¶
靈湫羣峰頂精藍萬樹間坐彼方丈幽趂此一日閒¶
披畵㕘生動開襟坐霄漢闍黎多解路底用咨公案¶
<pb:KR4f0005_WYG_068-2a>¶
據榻吟梵天憑軒眄林墅片雲挽不住飛空迷䖏所¶
展屏垂雪瀑開窓對煙林石罅淙淙響千秋直到今¶
榛椒蔚翠霧松篁吟好風萬景自天全興會殊不同¶
　　螢¶
毎自不禁愁螢光又見流漫云能燭夜底事更催秋背¶
月偷熒燿因風託去㽞昨年已感觸今夕憶従頭¶
　　夏日含經堂¶
髙軒䏻却暑邃室亦生涼味道研精義随時愛景光(用/選)¶
<pb:KR4f0005_WYG_068-2b>¶
(句/)苑禽鳴䖏樂砌卉吐来芳石鼎閒常煮瑶琴静不張¶
詩吟西蜀杜壁畫輞川王差喜娱清暇還慙致治康¶
　　董邦達雲山圖¶
畵家氣韻造絶詣邦達氣韻乃餘事細皴粗抹無不佳¶
不期其法神其意承命為此雲山圖雲如欲雨山如醉¶
竒峰詭巘凡㡬重宻葉枯枝以萬計謂宜凹䖏置人家¶
果見精藍倚蔥翠溟濛滃欎有餘潤空白浮青各殊致¶
張壁只慮天龍窺奪造化工彼所忌¶
<pb:KR4f0005_WYG_068-3a>¶
　　平湖雨渡¶
盡驅驟暑送微寒荷芰香中盪木蘭恰到湖心飛急㸃¶
陣雲来自玉峰端¶
未逾十日又符期恰接前畨徹底滋今嵗田功加倍好¶
持盈益勵奉無私¶
煙絲斜拂布帆風上下琉璃鏡影中蟬咽蝸盤花遞馥¶
當前樂趣物情同¶
　　池亭¶
<pb:KR4f0005_WYG_068-3b>¶
雨後池亭五月凉虚窻四啟眄蒼茫風荷亂瀉珠光滑¶
夏筍新齊玉版香何䖏仙家覔蓬閬此間逸興寄瀟湘¶
毵毵白鷺真閒客雲水鄉中自在翔¶
　　今年各省督撫奏報麦秋皆屬豐収而雨賜時若¶
　　　大田又復可望缺雨及被雹者合計不及十餘¶
　　　州縣欣慰之餘并示近臣¶
祈年靡始終致治何難易幸獲遇屢豐天下遂無事屢¶
豐遇實難所以先憂思憂思日相尋嵗倐臨十四今嵗¶
<pb:KR4f0005_WYG_068-4a>¶
麦秋好近逺皆一致雨暘復以時額慶叨¶
天賜但慮西成遥願奢鮮能遂即使大有書詎宜矜滿¶
志餘三匪易言調六無別計惟此兢業懐敬告諸有位¶
　　松隂¶
茸茸細草縟松隂松下行吟暢逺襟施樹凌霄花自落¶
緑雲為地布黄金¶
　　題張若澄翠嶂觀泉圖¶
翠色屏垂玉色紳平湖滙䖏石磷磷盤山記得天成寺¶
<pb:KR4f0005_WYG_068-4b>¶
曽作圖中對瀑人¶
　　漢玉斧珮歌¶
我聞仙人採藥煉丹砂騎二茅龍凌紫霞凌紫霞乃有¶
金芝燦燦茁玉芽人間凡䥫劚不得持此玉斧採以歸¶
其家仙人成仙登鸞車遺却玉斧埋塵沙邇来四萬八¶
千歳又閱人間之嵗華葆光染赬雲靈文隐茸葩水碧¶
餘潤不可黷仙人廻顧空咨嗟¶
　　夏日侍¶
<pb:KR4f0005_WYG_068-5a>¶
皇太后御園賞荷之作¶
水晶宫殿静無塵綺席氷厨擇勝頻喜值麦秋登上稔¶
得陪荷夏賞芳辰香因風細常清逺色帶雨鮮恰淨真¶
漫道西池桃實好豈堪¶
王母笑稱春¶
　　飼魚¶
坐石俯澄波逰鱗生趣多識人先已待得飼樂無過詎¶
是曝腮鯉堪方聽講鵞竿絲權且置非欲效詹何¶
<pb:KR4f0005_WYG_068-5b>¶
　　池上居¶
構宇俯銀塘淙琴入聽長綠雲髙樹合清露早蘭芳問¶
景真宜夏迎風好納涼芸編紛插架鑑古一披詳¶
適值晝長暇仍来池上居徘徊驗今昔躑躅惜居諸雨¶
現潜泥蚓波恬在𦸼魚萬縁皆道趣妙契静觀餘¶
　　蟬¶
枝上蟬聲作復停年来聽䖏不堪聽夏中饒有蕭秋意¶
水閣微風冷畵屏¶
<pb:KR4f0005_WYG_068-6a>¶
　　蜀道難用李白韻¶
　　向讀李太白詩意蜀道為人間絶險境比年用兵¶
　　金川則其地倍險廻視劍閣天梯胥坦途矣予扵¶
　　大學士忠勇公傅恒章奏中畧悉其槩凱還宴見¶
　　命為聚米縷陳恍如親厯輒用白韻誌之令白覩¶
　　此當&KR1065;然扵蜀道之難若固未始見云¶
我聞李白所云噫吁戯危乎髙哉蜀道之難難扵上青¶
天昔實謂信矣今乃知不然想其酒家眠起神来候狂¶
<pb:KR4f0005_WYG_068-6b>¶
歌落紙如雲烟一時遣興並寓意㡬曽厯險親履巉巖¶
巔我之所云則在錦城以西桃關外納窪天赦相延連¶
語言之所不通人跡之所罕到于是䖏也則有卭籠以¶
居糌粑以食之金川夜郎自大侮隣部相與嘂詉為攀¶
援逍遥河上等逰盤使我師老棲荒巒告功不時烽未¶
息宵衣旰食増愁歎予哀征夫命相釐使我戍卒及早¶
還度晉越秦未彌月劍閣亦復衝霜攀拾級宵磴幽飲¶
馬氷澌間此時頗有奏章到謂棧道險祗不過如塞上¶
<pb:KR4f0005_WYG_068-7a>¶
山蜀道非難豈真難扵上青天太白聽此想應笑破顔¶
畨窟氷途寛不徑尺下臨千仞澗上倚凌雲壁以䋲繋¶
馬馬驚豗伏波砊&KR1323;殷其雷設非士卒同辛苦安能成¶
功迅速歸来哉碉樓失其崔嵬巴郎刮耳夜戸開昔聞¶
格豚魚今見服狼豺休運儲胥安避虎蛇孳爾雞豚藝¶
爾桑麻却履劍閣如平地凱歌士卒咸歸家蜀道非難¶
豈真難扵上青天廻思籌邉去嵗不禁西望猶咨嗟¶
　　夏日香山¶
<pb:KR4f0005_WYG_068-7b>¶
林扉来閱小年長佳景天成草木香伏裏雨過還帶潤¶
山中風至便含涼清泉石上如斯逝白鶴松間自在翔¶
底事豫逰多喜意每每多稼勃生良¶
　　臯塗精舍¶
逈榭一憑之山深夏静時隂晴無定態邱壑發清思蝶¶
翅霑花馥蟬聲出栁遲谷神如有約今日又徵詩¶
　　静室¶
好山無暑避静室得心安鏗爾筠篁籟颯然衣袂寒地¶
<pb:KR4f0005_WYG_068-8a>¶
髙逰目逺雲歛騁懐寛指㸃前題䖏烟蘿翠欲團¶
結宇只三楹千峰四座迎巖松真古貌山鳥不凡聲晉¶
帖臨窓搨吴茶就澗烹萬㡬欣少暇偶此寄崇情¶
　　溪亭對雨¶
午熱微嫌劇溪雲送雨過涼暄随以異暘雨信稱和村¶
隴豐登麦公田勃長禾慰餘還自問勤政應如何¶
倚檻眄平湖蒼茫乍有無真竒許氏句巧幻米家圖烹¶
茗供清興敲詩課静娱傾盆剛少間古樹尚垂珠¶
<pb:KR4f0005_WYG_068-8b>¶
&KR1065;氣逼溪亭澄觀合杳冥瀑泉渾助壯荷芰似添馨坐¶
可消塵&KR0381;誰能擬色形須㬰雲脚斂浄展逺山青¶
　　董邦達仿郭熈山水¶
殢雲低黯羃滄池一陣凉風萬縷絲弄棹伊人渾似我¶
昨来雨渡御湖時¶
　　鄒一桂牡丹蘭花折枝¶
國香自合獨稱蘭國色還須讓牡丹偶爾寫生涵至理¶
世間兩美合應難¶
<pb:KR4f0005_WYG_068-9a>¶
　　賦得既雨晴亦佳得佳字課果親王及諸皇子¶
落照輝西嶺新晴景色佳龍文湔緑竹蟬韻亮髙槐水¶
足新秧挿時和勝賞排寧宜耽物玩聊復課書齋銷暑¶
㡬方暇祈年願畧諧西成期尚逺敢懈劭農懐¶
　　石鼓歌¶
石鼓之數符天干千秋法物世已少况乎辟雍所羅列¶
多士藉以資探討韓蘇傑作遥唱和近者徳潛詩亦好¶
濡筆將吟復屢停蛇足今添笑絶倒昌黎建議雖不行¶
<pb:KR4f0005_WYG_068-9b>¶
至竟如言見誠蚤東坡寓意良獨深新法當時實滋擾¶
徳潛力欲追二公横盤硬語抒文𦸼或文或宣辨已紛¶
&KR0008;&KR0008;炱炱終莫攷不獨議禮如聚訟千古訾黄率兹道¶
我命金石譜以来觀之㕘半不能曉四馬六轡縦彷彿¶
雲中如辨飛龍爪㸃畫音訓費推尋刻舟求劍識誠小¶
憶昨幸魯入宫墻禮器惟見貽金夘此鼓上欲埒鼎彛¶
存羊愛禮洵可表大觀金填誌鄭重金人輦至燕京肇¶
韓意其然豈其然吾願興賢得真寳¶
<pb:KR4f0005_WYG_068-10a>¶
　　晚晴¶
雨来不辨遥山色雨過猶聽近瀑聲盡滌炎囂生颯&KR1065;¶
夕陽返照一川明¶
目送徂雲螮蝀東蔚藍天色浄髙空生衣披䖏池亭敞¶
消受荷花面面風¶
移得新篁翠影翻便教快雨潤龍孫田功消息今年好¶
餘事怡情畧可論¶
　　繁英¶
<pb:KR4f0005_WYG_068-10b>¶
繁英得雨滋姌嫋更紛披錦繡侵階齒罍瓶置井眉春¶
園全不讓秋意已先知徼露含風態黄筌畫裏枝¶
　　&KR1065;¶
今年従未愁雨少亦復不愁雨畧多昨来微覺炎熱劇¶
陣雲快與傾天河宿霖既止烟浄捲風従西北吹来嘉¶
(叶/)颯然朝&KR1065;報秋意宜暄宜潤占農和西山翠黛逼襟¶
䄂北村香氣聞黍禾慰極翻虞心易弛勤調六幕揚九歌¶
　　擬元白詩二首並用其韻¶
<pb:KR4f0005_WYG_068-11a>¶
　　　元拾遺微之(種/竹)¶
堂下有竹埭尚缺五六竿却嫌少清聽豈慮礙逺看趂¶
此膏雨足兼之暑未殘移来青山曲随見緑陰團斜拂¶
凌雲松低臨溘露蘭汀蘆與池葦欲效良云難不肯裁¶
為簫空期鳳下壇不肯持作釣富春江上寒願學藍田¶
上種出千琅玕勁節従此申生機實未䦨¶
　　　白少傅居易(山中/問月)¶
人生有離别惟月不相離問爾山中月照山經㡬時我¶
<pb:KR4f0005_WYG_068-11b>¶
自愛山清復不嫌月遲一宵縦不眠我心山月知三萬¶
六千塲従兹與月期除却隂與晦昏曉必相随¶
　　雨中西直門外¶
髙下新秧翠剡齊更教快雨渥塍隄玉驄蹀躞無須䇿¶
烟景徐行入望迷¶
菜畦𤓰架欎青蔥宿霧纔開曉雨重強半西成消息好¶
夹途景象得希逢¶
農事無勞農父談年来較量此中諳謂霑好雨宜晴矣¶
<pb:KR4f0005_WYG_068-12a>¶
雲捲遥天早蔚藍¶
　　承光殿¶
詰旦還清禁明晨將視朝路岐臨傑構座裏眄重霄雲¶
散天容暢雨霑暑氣消到兹憂慰屢松檜自森喬¶
　　董邦逹松風水月圖¶
風自凉經松越峭月原眀印水逾清髙人無事船頭坐¶
非慕烟波釣叟名¶
　　張若澄秋嶺横雲小幅¶
<pb:KR4f0005_WYG_068-12b>¶
参得王䝉皴法寫將杜甫詩情秋色一窓静對足㤀人¶
世浮名¶
　　晴¶
黍稷霑優渥風光凑曉晴氣清繁暑滌雲散逺天明花¶
馥侵瑶砌槐隂䕶繡楹三希披寳帖(三希堂在養心殿/内貯快雪中秋伯)¶
(逺三帖宫中清/暇時一披閱)快雪有同情¶
　　季夏視朝¶
詰旦奎中夜易䦨罘罳曙色上金鑾宫懸樂應林鍾律¶
<pb:KR4f0005_WYG_068-13a>¶
(舊制凡御殿奏樂皆用黄鐘為宫朕定以三大莭用黄/鍾其常月視朝用旋相為宫之法六月即用林鍾為宫)¶
(始無啞鍾/之誚云)拜舞班齊九品官何必舍人稱絶倡所希多¶
士副其難漫言例事鴻臚掌拱手垂衣敢自安¶
　　題萬夀寺方丈¶
鳳城西轉過髙梁水路晨清一泛航愛此蕭閒十笏地¶
不殊消受北窓涼闍黎試問心安未髙士徒稱筌可忘¶
小憩便教摇櫓去川雲迴望極蒼茫¶
　　日影¶
<pb:KR4f0005_WYG_068-13b>¶
間日隂霖快霽新乍看烏影入檐廵思量嵗月何曽住¶
檢校光隂訝許頻砌下閒花紛鬪色池邉細草浄無塵¶
却従清暇偏忙慣詩債償還也患貧¶
夜漸長添㡬線時挈壺休問漏聲遲每逢佳䖏聊為畫¶
扵少閒時亦著棋鶴夢安依無恙石蟬聲亮在㝡髙枝¶
景光自合随縁賞即目閒庭影又移¶
　　題畵禪室¶
泠然池上居亦名畵禪室墨妙収香光仍扵室中秘(叶/)¶
<pb:KR4f0005_WYG_068-14a>¶
香光乃達者兩字誠髙出嘉名夙所耽随地顔一律宫¶
闈及香山所在皆安吉愛兹池上佳足探園中宻携来¶
數種珍棐几排甲乙名畫集大觀雪溪古無匹山居子¶
久圖蘭亭永興筆貫道及友仁真蹟各存一研精因得¶
趣景清神自謐雨時秋可卜煩暑静如逸萬㡬值清暇¶
遂以消永日¶
　　鸚鵡¶
儘有民間疾苦事語禽何不一傳言怪底不離飛鳥類¶
<pb:KR4f0005_WYG_068-14b>¶
長年孤負稻粱恩¶
　　泛月¶
晚風煩暑浄魄夕絮雲徂即漸遲宫漏聊因泛御湖印¶
波光上下隔岸景虚無一例蓬牕眺畨畨興㑹殊¶
　　聞蛩(六月初/八日)¶
悲秋人警秋蛩韻偏先(去/聲)傍人入耳聞露草烟花今古¶
夕底知憂喜觸情紛¶
　　董邦逹秋山晚霽圖¶
<pb:KR4f0005_WYG_068-15a>¶
緗雲初斂樹猶濃正是新秋晚霽容石屋松林阿那畔¶
招呼應有道人逢¶
　　喜晴¶
暑雨既頻霑快晴亦云可邇日頗欎蒸赤帝令行火不¶
雨奚滌炎雨足虞或過(叶/)二麦早豐収嘉生無不夥西¶
成正可望更冀惟時若(叶/)夜霖縦未甚展轉愁無那患¶
失豈獨人憂農㝡切我¶
時雨令人喜時晴令人快風従西北来驅雲逺天外翠¶
<pb:KR4f0005_WYG_068-15b>¶
藍蔚髙空廓落琉璃界蟬聲亮髙樹瀑響紛衆派農夫¶
相與慶行旅未為害兩美既得兼萬興扵焉會拈毫披¶
&KR1065;涼松篁逓幽籟¶
　　泛月¶
西嶺横霞放晚晴水天上下相(去/聲)含清玉輪又值將盈¶
夕髙暎蘭舟得意眀¶
湖心無藉樹朦朧烱察秋毫萬里空蛩語數聲風露下¶
向来憂樂兩忘中¶
<pb:KR4f0005_WYG_068-16a>¶
波瀲淪漪魄影流聊因載月試清逰寥蕭風景今宵覺¶
應是姮娥急報秋¶
　　黄鶴樓歌題鄒一桂畵¶
黄鶴樓髙古名蹟一桂慘淡圖成之漢陽樹影連空翠¶
鸚鵡芳草仍離披自言奉使偶經過追摹烟景曽無遺¶
我雖未登快騁望楚江坐對奚然疑即今一桂亦如我¶
向所俯仰徒存思¶
　　萬泉莊¶
<pb:KR4f0005_WYG_068-16b>¶
常借青山作屏障饒䟽緑水䕶田疇愛看黍髙將稻下¶
閒探東雉更西勾¶
快雨都欣三日晴水邉田畔意為行綠雲滿野遮前騎¶
又見新蕎已怒生¶
欲暢清流覔水源濫觴屈曲度溪村當年聞說丹稜沜¶
舊蹟誰將日下論¶
　　夏日玉泉山¶
路岐来徃雖經屢(每自香山還御園率臨玉泉山傳膳/視事兹特来玉泉而未至香山云)¶
<pb:KR4f0005_WYG_068-17a>¶
未探深幽向二年特地清逰當夏霽山靈為我捲朝烟¶
趵突靈泉經雨壯翠巖濃樾浥塵消俯臨鏡水心中澈¶
仰接天花雲外飄¶
蘿徑因幽偏得趣雲峰含潤獨超羣清音齋静思烹茗¶
便掇松枝石鼎焚¶
水郭烟村入畵圖觀農滿意暢吟觚舊踪漫問芙蓉殿¶
菌址苔基半有無¶
　　心逺閣¶
<pb:KR4f0005_WYG_068-17b>¶
髙閣據半嶺實擅兹山妙雖較栖月低(栖月崕在香山/半嶺已下視玉)¶
(泉之/頂云)亦可騁遐眺我久未逰覧重来似初到雲標俯緑¶
町樹杪流丹照新晴暢清襟衆籟含幽調可悟維摩詩¶
似聞蘇門嘯近逺詎繋境㑹心須識要¶
　　羅漢洞勒壁¶
嵌崖雲霧上朱夏同深秋天半無仙泉何来玉乳流空¶
洞含灝氣瑞露湛湛浮萬縁扵以静六欲安能投底須¶
制毒龍可以㕘泥牛新題續舊章厯厯記清逰¶
<pb:KR4f0005_WYG_068-18a>¶
　　曉(六月十/九日)¶
曉色侵羅幌初晴景色和軒墀饒潤秀書史足吟哦竹¶
裏風兼&KR1065;花間露漸多疇咨勤問政何以秩南訛¶
向浦朝烟泮披襟颯籟流景光將餞夏林岫已迎秋悟¶
物思遐託得心非外求西成消息好略可慰先憂¶
　　戯咏貧¶
不苦貧扵學學冨徒勞已豈苦貧扵財不言無與有(叶/)¶
伊余亦患貧貧扵得吉士蒐羅勝辜㩁惟患不足耳大¶
<pb:KR4f0005_WYG_068-18b>¶
選詎可廢旁求出無已或則諉不知曠官豈其理此貧¶
鵲豈醫其難堯伊始¶
　　晚晴落照¶
急雨驅殢雲晚晴輝落照入波翻畵樓掛樹眀烟嶠助¶
之西北風寥寥鳴萬竅遲日方立秋氣機已先到鳴蟬¶
惜景光嘒嘒枝頭噪¶
　　讀杜詩¶
天地間自有元聲扵詩得者惟杜陵一生出䖏可概見¶
<pb:KR4f0005_WYG_068-19a>¶
千古詩史真定評水亭荷浄無暑到試展讀之當快晴¶
尋聲攷格不可得如風過水文自成我思古人獲我心¶
挹之不竭意氣平𠦑度汪洋亦如此時月不見鄙吝生¶
　　曉過青龍橋¶
朝&KR1065;拂人多虹橋枕玉河向山行熟路遍野看嘉禾髙¶
下全滋茂雨暘時協和老農驚未見我意喜如何¶
　　季夏香山¶
松塢築雲莊乗閒賞景光天容看欲淡風意已含涼過¶
<pb:KR4f0005_WYG_068-19b>¶
雨泉滋壯迎秋草尚芳觸緣觀物變底覺是真常¶
零露湛常流停雲薄旋収水山觀動静魚鳥適飛浮畵¶
意真堪㑹人心已向秋萬㡬纔少暇詩思又紛投¶
　　&KR1065;¶
入山已無暑先秋更逢&KR1065;閒雲何䖏徂遥天兹益朗披¶
籟似聞笙覺涼欲添氅縦目寥廓表寄情碧落上¶
　　碧雲寺¶
招提數武接山園&KR1065;籟迎秋嘉樾繁山鳥不鳴長日静¶
<pb:KR4f0005_WYG_068-20a>¶
泠泠惟聽瀑泉喧¶
松間路轉山亭古嶺外窓臨繡壤豐逰目騁懐差可慰¶
黄雲將次熟西風¶
毎將少許勝多許待欲言竒轉復竒移石動雲能變幻¶
銜峰返照故参差¶
地近嶢峰先落日風来深谷峭生涼秋情野寺増蕭颯¶
暮色平川入莽蒼¶
　　香山曉景¶
<pb:KR4f0005_WYG_068-20b>¶
一夜枕上涼飽眠亦清醒烟霄㽞曉月曙色横西嶺寺¶
鐘續逺聲岫柏弄餘影露蛩不肯歇風蟬方欲逞素心¶
恱淡泊勝託值虚静偏是悲秋人秋光乃先領試看碧¶
寥天漸入寒空境¶
　　臯塗精舎作¶
精廬虚朗䕃髙槐嵐翠迎人足散懐雲卧天闚無不可¶
風清月白致多佳楹間寫霧波濤幻松下流泉琴筑諧¶
是地怡神堪久託初心勤政懼微乖¶
<pb:KR4f0005_WYG_068-21a>¶
　　立秋¶
斜照半川横梧飄一葉輕霽光添慘淡秋信太分眀潦¶
水行將澈寒蟬亦已鳴甫田消息好額手待西成¶
急雨催殘暑微風逓暮寒農談欣有慶(農政全書云立/秋小雨吉又農)¶
(諺云立秋日小雨即晴主無秋霖/之患是日小雨即晴甚恊農占云)徃事感無端寥廓澄¶
虚宇威紆露逺巒安排閒筆硯凖擬詠金官¶
景光傳白藏徙倚向銀塘拂竹風全&KR1065;浮荷露漸涼閒¶
情牽素月穡事協時暘底藉占風奏田功報吉祥¶
<pb:KR4f0005_WYG_068-21b>¶
　　秋英¶
立秋纔㡬日秋英已粲然紛敷不計名丁星渾欲仙金¶
掌擎羯露玉戺霏琅烟豈論昨夜開且爭今日妍花底¶
蛩聲急似怨時將遷蛩兮爾不知此景自年年¶
　　討源書屋新秋¶
露湛風蕭玉宇清今年秋信太分眀坐来恰喜書齋曉¶
目極髙空静六情¶
書屋軒窓足静幽四時皆好㝡宜秋疇咨已罷餘清興¶
<pb:KR4f0005_WYG_068-22a>¶
宋玉佳詞在案頭¶
　　秋日澹懐堂¶
玉宇暢霽光松軒俯閬井山水既清佳結搆更寛整土¶
階每覺慚繡柱無須逞神心適可達紛營扵以屏斐然¶
翰墨香謐爾希夷境豈惟容膝安寄懐斯良永¶
　　敺雀聲¶
苖秀已將實敺雀聲聒耳今年晴雨時結穟均纍纍雀¶
利亦何妨而人猶惜此清晨至夜䦨譁讙殊未已因之¶
<pb:KR4f0005_WYG_068-22b>¶
識農艱屢豐勞倍蓰是雖疾厲音中有無邉喜¶
　　早桂¶
離離初見綴枝黄便覺西風滿院香每惜流光如駛疾¶
又欣莭物先(去/聲)秋芳摘供佛鉢宜清浄底向風旛悟幻¶
常月夕那堪思徃度塞逰兼擬逭神傷¶
　　將命駕塞上行圍臨静安莊酹酒¶
人情歎鮮恒時運有興歇日逺豈期然偶来愴心窟三¶
杯未此酹兩月過已忽那堪值凛秋行秋駕將發前嵗¶
<pb:KR4f0005_WYG_068-23a>¶
景目前變故一何卒别恨賦難窮獨宿塞山月¶
　　郭外¶
郭外雲容綠欲黄髙秋露氣接烟光三時憂喜心差慰¶
萬姓饑寒願稍償¶
乍聽千村銅雀鳴更欣十日凑新晴即今已識西成好¶
墟市都稱米價平¶
　　禁中新秋¶
緗雲澄碧落玉律應商風問穡臨豳館乗時御法宫網¶
<pb:KR4f0005_WYG_068-23b>¶
軒歊氣退金掌露華融乍馥螭階蕙初飄鶴禁桐閒情¶
咨翰墨治理溯鴻濛所愧無為化端資大造功¶
　　摛𦸼堂¶
文軒搆瓊苑仙柏䕃廣宇題額縦自今考蹟亦云古(御/花)¶
(園内殿宇/率仍明舊)芸編貯萬卷牙籖分四部(堂内所藏諸書朕/命以經史子集四)¶
(部分/置)淡泊以怡情節儉斯貽祜掞毫戒麗妍守器懐神¶
巨卑兹力溝洫無間惟稱禹¶
　　自髙梁橋泛舟至西海即景雜詠¶
<pb:KR4f0005_WYG_068-24a>¶
鳳城北轉石橋邉秋水澄泓可放船夾岸黍禾含宿雨¶
颭波蘆荻拂晴烟¶
閒置亭臺俯淥波進舟端勝畵中過霽空如水清無滓¶
著箇西山矗逺螺¶
溪風無恙布帆涼摇曵輕舟過麦荘白露漸多霜尚早¶
晚紅猶勃水華香¶
　¶
　¶
<pb:KR4f0005_WYG_068-24b>¶
　¶
　¶
　¶
　¶
　¶
　¶
　¶
御製詩二集卷十¶
