# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:12.868439
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷四十二
<pb:KR4f0005_WYG_205-1a>¶
欽定四庫全書¶
御製詩三集巻四十二¶
　古今體一百十五首(甲申八/)¶
　　賦得坦坦蕩蕩¶
　　延樓臨城墻可見山田及閭閻况¶
皇祖御額懸扵正中敬賦五言用詔千禩¶
履卦幽人吉箕疇王道崇四言標合撰萬古示¶
深𠂻識矣其君子廓然惟大公對時八節序應物七情¶
<pb:KR4f0005_WYG_205-1b>¶
同煙火隨民便山田待嵗豐(二語櫽括中聨皇/祖御書樓    句)翹瞻仰¶
雲日祖述念何窮¶
　　登綺望樓¶
樓稱綺望目堪窮詎在松青與桕紅城俯閭閻計安永¶
田芃禾黍為祈中火煙蔀屋年年庶雞犬山村處處通¶
今日登臨真有喜勝常萬寶逮歌豐¶
　　瑩心堂¶
萬機惟一心堯典曰明欽譬以旃摩鏡猶之模笵金虚¶
<pb:KR4f0005_WYG_205-2a>¶
堂池上靜秋水面前臨翹首瞻¶
奎畫¶
聖人詔我深¶
　　題宿雲簷¶
時零夜雨便朝晴扵潤扵暄總惬情似此宿雲真大當¶
既叨實惠任循名¶
　　學古堂¶
山靜曾聞太古如書堂又貯古來書千秋興廢明昭彼¶
<pb:KR4f0005_WYG_205-2b>¶
兩字憂勤益切予敢曰逰觀斯樂亟亦惟仁智寓幾餘¶
說言原在務時敏訓注寧誇蟲與魚¶
　　再題敞晴齋¶
夜雨必朝晴敞齋真暢情霽煙幻峯嶺爽籟舞榛荆庭¶
鶴飛還落石泉響處明晩歸那須燭新月正相迎¶
　　繪韻樓¶
開著樓窓納萬山丹青妙處豈人間試看氣韻含生動¶
筆法羞他王(䝉/)與關(仝/)¶
<pb:KR4f0005_WYG_205-3a>¶
　　碧靜堂¶
借問山深趣山深靜有餘九霄懸碧照萬慮盡空諸側¶
牖窺蒼鹿倒泉飛錦魚夕陽片時落幻作紫金蕖¶
　　靜賞室¶
言靜莫過周易著詮曰有濓溪乾坤易簡合撰形神善¶
惡斯齊樂水樂山仁智秋風秋月端倪造物四時無盡¶
餘閒惟古與稽¶
　　題陳書長松圖¶
<pb:KR4f0005_WYG_205-3b>¶
壁畫長松三百年(見畫中/自識語)真松窓外綠参天兩翁不識¶
誰兄弟照影疑如立鏡前¶
　　桂¶
氣暖花遲放粟胎纔漸黄依然江國候誰曰塞山凉雅¶
愛扶踈格惟思道路長蟾宫原有約應節自芬芳¶
　　體物¶
春花暖則開秋花寒則放得氣異金木物物與无妄待¶
暖易為煦禁寒艱相(入/聲)抗以此衡厥品春較秋應譲魏¶
<pb:KR4f0005_WYG_205-4a>¶
徵猶娬媚董宣特強項(叶/)花有人豈無摛詞寫其狀¶
　　晩荷¶
葢張徼玉露衣振拂金風飛韻涼雲表揚猗塞浦中何¶
當仲秋月翻看十分紅臺訝思仙上淮南見八公¶
　　千山¶
千山秋未深曦光颺明翠散步入叢樾谷夐越佳致本¶
因即鹿來翻似友鹿至重華歴下居東坡赤壁莅沛然¶
實所欽洒然亦所愧我非煙霞人意愛煙霞寄¶
<pb:KR4f0005_WYG_205-4b>¶
　　再題秀起堂¶
一逕翠中分山堂迥出羣何當坐九夏無事讀三墳劚¶
土已成石嘘煙便作雲忽看盆桂設去嵗此清芬¶
　　經畬書屋¶
古帙清秋宛可親優㳺饜飫靜無塵忽然欲問經畬者¶
誰是不徇名利人¶
　　靜練溪樓¶
昨夜秋空纔過雨今朝山閣下成溪恰如練影知看待¶
<pb:KR4f0005_WYG_205-5a>¶
觸興能無一再題¶
　　罨畫窓¶
凌虚書屋枕崇巒畫意當窓無盡觀今日居然欣剏見¶
岧嶤穹塔綠雲端¶
　　山心精舎¶
四鄰青障䕶一逕白雲穿精舎花宫側虚窓月宇懸種¶
松期合抱放鶴任昻肩憇坐觀元化錘峯正靣前¶
　　松壑間樓¶
<pb:KR4f0005_WYG_205-5b>¶
山抱偏欣水復環清秋為我闢林關坐來底覺衣襟颯¶
樓在長松大壑間¶
　　缾貯桂枝荷朶恭進¶
皇太后并為圖以紀其事¶
底識山莊駐景長荷花紅映桂花黄亞缾香色都清凈¶
益算先應獻¶
夀康¶
　　熱¶
<pb:KR4f0005_WYG_205-6a>¶
仲秋如仲夏候長向所無黄雲禾穂登白雪蕎花鋪單¶
衣卓午更嘉蔭披風殊早晩原爽涼何礙清逰娱似此¶
太如願得母心放乎子輿善言學曰收一字模¶
　　氣候¶
氣候自南北其言將無然予年十一二仲秋必木蘭其¶
時鹿已呦皮衣冐雪寒及卅一二際依例往塞山鹿期¶
已覺早髙峰雪偶觀今五十三四山莊駐蹕便哨鹿待¶
季秋否則弗鳴焉都大廿年中暖必以漸遷語罷自復¶
<pb:KR4f0005_WYG_205-6b>¶
疑得半非得全此固宇宙來所有山與川太古至今日¶
不知幾魄淵審如向所云暖過北溟壖邵子天津橋怪¶
語非正詮或者人煙輳以致黙轉旋協時將育物不息¶
惟惕乾¶
　　中秋夕走筆成什¶
輕陰通晩忽開晴月與中秋太有情乍上錘峰猶隠現¶
旋臨鈞宇大光明萬家鐙火今宵盛小部笙歌舊例呈¶
如此清涼如此莭可能恝爾置吟評¶
<pb:KR4f0005_WYG_205-7a>¶
　　題王蒙長松飛瀑¶
玲瓏山吐髙低瀑磊落松翻上下風生面愛他引竒句¶
底須真蹟定王蒙(圖中飛泉出壁穴中雖别具生靣究/不似大家合作筆法亦覺㣲嫩恐非)¶
(山樵真蹟/因并識之)¶
　　細雨(八月十/六日)¶
細雨有聲不見絲千林惟覺潤含滋旬餘快霽資収穫¶
蔬圃欣兹又及時¶
　　清風¶
<pb:KR4f0005_WYG_205-7b>¶
迎靣吹來濕且涼泠泠淰淰颺煙光茂林避雨權教坐¶
解送山花一段香¶
　　再題空翠書樓¶
書樓曾是不恒來來亦何嘗坐乆陪今日無端消半刻¶
秋霖有意博吟裁迎襟颯爽掀簾入謀目溟濛共牖開¶
得句肩輿原即去扵凡淹繫底為哉¶
　　對畫亭口號¶
踈不嫌稀宻不遮玻瓈虗朗勝窓紗今朝朅爾逢秋雨¶
<pb:KR4f0005_WYG_205-8a>¶
畫意從新換米家¶
　　半月湖¶
倒壁影青螺名應藉玉娥汀蒲尚䓗翠㟁栁自婆娑飲¶
(去/聲)鹿來蹤夥逰魚樂趣多列谿山水發不月湧金波¶
　　晴¶
昨朝徹日雨忽宻忽踈霏侵曉驅雲散蠲炎送爽歸農¶
夫將穫稼獵騎逮行圍豈不欣時若怵哉盛滿機¶
　　詠古¶
<pb:KR4f0005_WYG_205-8b>¶
吕氏著春秋其言頗近理出車入則輦佁蹷機由此枚¶
乘作七發猶不失斯㫖髙誘何務竒翻謂乘謬鄙蹷機¶
訓門内曾未聞經史既曰出與入豈門内而已佁為癡¶
騃貌蹷逆疾同痿乗辭實警佚誘注未精揣(按枚乗七/發出輿入)¶
(輦命曰蹷痿之機正引吕氏春秋取務以自佚之指為/椘太子下砭而髙誘好竒改注乃以蹷機訓門内之位)¶
(其說扵經籍既無可據而所稱宫中㳺翔扵出入云云/尤極矛盾即謂乗改吕氏佁蹷之機為蹷痿之機文似)¶
(小變然攷佁字集韻曰固滯貌說文曰癡貌讀如騃而/吕氏原書又有處足為蹷為痿之語不惟扵義無閡抑)¶
(且扵文允符誘強作曉事恐貽誤方來不可以/不辨而李善輩収入選註亦可謂失精核矣)山中恒¶
<pb:KR4f0005_WYG_205-9a>¶
步行葢欲自砭耳懷古詠其事文固難言矣¶
　　登四面雲山亭子¶
到來彌月始言登曰不踈慵信孰慿半為少閒半艱詠¶
因他地占最髙層¶
縱目朗然更蕼然萬山髙下拱階前凌空颯沓天風落¶
疑是廣寒奏管絃¶
秋宇寥蕭秋日晶秋雲片片逐風行今朝一踐秋山約¶
萬樹當秋自賦聲¶
<pb:KR4f0005_WYG_205-9b>¶
啓蹕明當往木蘭索酬吟興陟崇巒笑他玉局非精詣¶
髙處瓊樓何礙寒¶
　　嘲鶴¶
鶴翼已長成翔翥皆由已朝騰山城外暮宿山城裏如¶
此清涼境信足安汝止而何意忽遷竟自忘歸矣啄粟¶
山田間夜遇守田子捕捉將來獻鶴顙愧有泚因憶昌¶
黎言歆羨古之士或扵周不可秦椘可之仕彼其熱中¶
流尚識去無地(叶/)咄哉青田姿胡乃昧此理¶
<pb:KR4f0005_WYG_205-10a>¶
　　留京王大臣奏報得雨並秋成豐稔詩以誌慰¶
自春徂夏逮新秋時若情知將稔収未及登場尚繾念¶
(近作有眼見康年歌玉塞/繾懐闗内可相同之句)乍披奏牘喜盈眸横陳糧價¶
皆稱減(王大臣及府尹奏到各種糧價單較核/上月每石自减一錢至二錢五分不等)迴憶心¶
期幸已酬嘉霔更欣霑五寸翻犁尤利種冬麰¶
　　熱河唘蹕往木蘭作¶
雨過沙溪潦水収川原銍艾喜迎眸興飛捺鉢初排駕¶
願惬甌窶幸滿篝守吏分疆逓来接村民生計自為謀¶
<pb:KR4f0005_WYG_205-10b>¶
輕於什一山田賦莫慢催科事苦求¶
　　輕隂¶
輕隂忽送一川涼雲過旋披暖異常近墅菜蔬葉芃緑¶
遍山禾黍穂垂黄虞人殪虎村民喜(濟爾哈朗圖旁近/山勢陗複有虎傷)¶
(犬豕及人前驅連斃其二一尤大前掌側厹/村民言向所見蹤良是巨害永除莫不稱快)春種驅牛¶
秋穫償誰曰塞蒐特行樂㡬多農務藉諮詳¶
　　阿穆呼朗圖行宫作¶
一由旬里路非遥滿谷秋田倍覺饒數宇軒庭頗足憩¶
<pb:KR4f0005_WYG_205-11a>¶
千廬竿幟各為招石泉陡澗銀拖界霽景嶤峰翠落標¶
甌研適當神謐處閒來摛句亦清超¶
　　進伊瑪圖口行圍即事¶
今嵗應西進溯源伊瑪圖雖云小獵試(初進圍場交界/與其就道閒行)¶
(遂命小/試獵騎)即是大蒐模駿馬天山換(扵烏梁海買駿馬/至即於圍中試射)蒼¶
鷹曠野呼馳麅斃一矢差不負彎弧(是地尚近村莊獸/殊少適有一麅馳)¶
(至彂矢/斃之)¶
　　八月廿六日䝉古王公等獻宴即席得句¶
<pb:KR4f0005_WYG_205-11b>¶
資生四種既繁稠(䝉古以馬駝牛羊/四種為資生之具)更喜谷間稼稔収¶
(内扎薩克今亦大半種藝并/招致農民収田租之利矣)朋酒稱觥遵往嵗霽雲覆¶
幕讌中秋千山錦繡髙低疊一水笙簧宛轉流綽爾齊¶
終(䝉古彈火不思吹笳/奏曲謂之綽爾齊)觀灑馬(即詐馬俗謂/之騎達駻)古風偏愛¶
以時修¶
　　霜(八月廿/九日)¶
秋暄逮北哨青女始行霜亦不須鴻信本無礙雁行(謂/獵)¶
(騎佈/圍也)欣催鹿期到(鹿必待霜降天/凉而後荅鳴)初覺繭衣凉繢事誠¶
<pb:KR4f0005_WYG_205-12a>¶
後素千林錦旋(去/聲)張¶
　　古長城¶
延袤古長城東西數萬里其説出䝉古克勒木迤邐(䝉/古)¶
(語謂城墻/為克勒木)漢書稱龍堆仿彿疑即此蜿蜒走山川見田¶
豈謬擬向曽為之記淺言抉深理天地自然生南北限¶
以是設云人力為早應就堕圯然今果限誰内外一家¶
矣¶
　　重九日作¶
<pb:KR4f0005_WYG_205-12b>¶
詰旦¶
仙廬侍膳逥芳筵重九列藩陪恰欣紅葉迎霜染漫惜¶
黄花背節開嶺峙巴顔秋富麗(䝉古語巴顔謂富西/嶺之名即眀日獵場)峯¶
圍哈納石崔嵬(䝉古包圍墻謂哈納是峯似/之故得名駐營即在峯下)欲詢千古¶
登髙客誰到興安頂上來¶
　　暖¶
興安草猶緑細毳獵中原曉祇輕霜㸃午常暖日温鹿¶
聲雖遲(去聲/待也)冷馬牧實資暄(暄則草緑而/肥宜牧馬)南望耕桑地¶
<pb:KR4f0005_WYG_205-13a>¶
宜農不待言¶
　　雨(九月十/二日)¶
木蘭九月雨秋暖實殊常萬嶺迷煙意千林翻濕光佈¶
圍難更罷閑獵審何妨片刻風雲捲晴生滿谷凉¶
　　栁條邊¶
盛京栁條邊木蘭建一致彼乃亘界設此惟據要置所¶
以限内外事殊實同意周遮禽獸山匪牟耕桑地麋鹿¶
穽誠甚雉兔徃斯愧(孟子斥齊囿曰為穽稱文囿日同/民其辭皆已甚而害意木蘭原有)¶
<pb:KR4f0005_WYG_205-13b>¶
(盗獸之罪重亦不過發遣豈有如殺人之罪之理然誠/使雉兔芻蕘者羣徃而不禁則民将争占相攻久而雉)¶
(兔芻蕘之地且不可得矣/所謂盡信書不如無書也)獵罷出崖口栁條尚餘翠守¶
吏邊外迎(出栁條邊則掃除皆地方有/司董之非圍場章京之事矣)孰不遵兹制猶¶
然上古風示此結繩治¶
　　出哨¶
出哨歴山田納稼率已畢町疃圃場間崇墉積一律徃¶
嵗霜降早晚蕎或致失今嵗霜降遅收蕎倍堅實隴蜀¶
望全副索綯葺廬室不飢自鮮盗村村樂寧謐椎髻蓬¶
<pb:KR4f0005_WYG_205-14a>¶
頭軰迎蹕里門出爾我誠何脩幸茲遇豐吉¶
　　瓦雀¶
瓦雀信何謂其性依屋居有屋䖏有雀無屋雀亦無萬¶
物具性靈易簡成中孚夢醒尚昧爽&KR0008;啅窓前呼始悟¶
宿行宫曉景非氊廬¶
　　逥蹕至避暑山荘作¶
乗時大獮木蘭迴三日仙荘擬暫陪(擬於此駐蹕/三日憩衆)彌月¶
看他纔眼瞥百年例此得心開樹餘緑葉因山暖菊有¶
<pb:KR4f0005_WYG_205-14b>¶
黄華傍砌栽靄靄明窓上曦影箇中依舊引吟裁¶
　　晚桂¶
山荘仍有桂花黄今嵗餘暄迥異常曽見中秋微吐粟¶
為(去/聲)婪逥蹕乆舒芳色惟卉裏元吉色香是風前勝妙¶
香不識江南似茲否菀枯遅速耐評量¶
　　樂成閣¶
村村比櫛更崇墉攬景城樓喜動容今嵗秋成真可樂¶
又聞糓賤歎傷農¶
<pb:KR4f0005_WYG_205-15a>¶
　　叢碧樓(在碧/峯寺)¶
松梢遥見刹竿雙寺後書樓樸且龎行亦不辭延逺逕¶
坐惟喜近向陽窓葉踈林杪全呈嶺水退崖根祇剰矼¶
猶是昨来題句䖏碧雲倐為(去/聲)絳霞降¶
　　西峪¶
西峪秋深好林稀見逺巒嫩暄稱(去/聲)逰渉颯景助清歡¶
陽巘蕪餘緑隂崖葉綴丹凹中得屋暖明䖏凭窓寛題¶
壁行将遍摛毫亦底難然當弭吟興欲以待田盤(将以/逥鑾)¶
<pb:KR4f0005_WYG_205-15b>¶
(之便徃田/盤一逰)¶
　　有真意軒¶
俯仰風行與水流太空落落祇清浮咄哉真意固如是¶
豈在尋常色相求¶
　　入古北口即事¶
溯㳺潮水又逥轅萬壑羣山鎖隘門塞上秋猶不覺冷¶
闗中曦故喜披温行㸔緑幕連前路(往嵗塞外葉落入/關猶見緑樹今嵗)¶
(秋暖塞外樹/亦尚未凋)饒積黄墉接野村剛為吾民慶逢稔何来¶
<pb:KR4f0005_WYG_205-16a>¶
糓賤有煩言(畿輔今嵗秋成為數十年所罕遇而民間/反有傷農之歎可見人心太不知足其何)¶
(以承之憮天佑/耶為    然)¶
　　題韻松軒(在丫髻山/行宮内)¶
種松将欲古形呈十載光隂瞥眼征(未至此者盖/十閲嵗矣)迥異¶
尋常聼謖籟田盤想此逓先聲¶
　　自田盤西谷取道達静寄山荘疊舊作韻¶
雲表遥瞻雁塔棲蒐還便道又循西㝡欣暖日峯頭下¶
不使寒煙谷口迷翠柏丹楓皆舊識千巖萬壑待新題¶
<pb:KR4f0005_WYG_205-16b>¶
十年重此邀¶
慈豫(癸酉秋蒐返轡曽奉行輿皇太后至此一逰屈指/閲十年矣山路不可    命王公等扈    輦由)¶
(白澗行宫信宿/至静寄山荘)信宿¶
安輿為(去/聲)就低¶
　　雙峯寺¶
雲罩将尋㝡上層雙峯先此叩初乗闥排似二而不二¶
禪㑹非能已是能對壁何殊晤開士施檀寧為(去/聲)允山¶
僧(是寺向就頽廢故舊有施檀空切山僧望之/句然旋即量為修葺以復舊觀已屢有詩)敗空成¶
<pb:KR4f0005_WYG_205-17a>¶
住權胥置恱可山容進歩登¶
　　詠法蔵寺松¶
法藏松㝡古一株滿院凉盤拏張繖盖蒼翠逼衣裳祗¶
有青天覆足教白日蔵笑他摩頂樹者箇未能忘¶
　　雲罩寺¶
法蔵歩予馬雲罩猶天半有進而無退到亦可一旦調¶
御夙所識依然滿月面屏營祇瞻禮奚用名言讃横樓¶
唘窓户匡牀坐霄漢諸峯拜下風萬象供静觀¶
<pb:KR4f0005_WYG_205-17b>¶
　　上方寺¶
落落松風襟袂凉萬蠶叢裏䟦羊腸上方已自雲中迥¶
雲罩相衡乃下方¶
雲椒盤下萬尋強山寺居然號上方了識名言那有定¶
精廬息念領天香¶
　　駐蹕静寄山荘作¶
層峯暖烘(去/聲)小陽曦(時十月/朔日)絶勝田盤攬結宜泉向冷¶
中飛百道山從老䖏露千姿批風抹月幾前度深翠濃¶
<pb:KR4f0005_WYG_205-18a>¶
丹又此時今嵗登樓望有喜連村納稼總如茨¶
　　題澹懐堂¶
澹人懐自是深山况值冬山此陟攀㝡愛書堂善名副¶
相於棐几趂㡬閒天倪信覺三霄近綺撰應須一例刪¶
雖以逢年来問景敢忘圖易與思艱¶
　　曉¶
庭柯禽噪聲冬山亦已曉嵐光恱鬚眉旦氣清懐抱紙¶
窓明更暄東嶺騰朱鳥信可觀希夷且遅窮窈窱閣章¶
<pb:KR4f0005_WYG_205-18b>¶
適逓来擘畫晰理道¶
　　恭迎¶
皇太后至山荘¶
關中塞外有山荘䖏䖏時巡¶
鳳輦将養¶
志由来期¶
恱豫¶
髙年所喜正¶
<pb:KR4f0005_WYG_205-19a>¶
康强諸峯獻¶
夀皆堪指萬樹恒春自在芳今日田疇應慶幸幽人豈¶
獨樂徜徉¶
　　婉孌草堂¶
流丹飛翠繪冬初覆草書堂可展書何必婉孌稱嫩景¶
風人深意每興予¶
　　對瀑放歌¶
避暑山荘曽對瀑縱遥吾已探其源静寄山荘亦有瀑¶
<pb:KR4f0005_WYG_205-19b>¶
其源未可計里言貞觀遺跡晾甲石是為小畜始入園¶
園外千溪復萬澗誰能一一窮靈根落斜曲注勢莫禦¶
雄排戛撃交騰奔遂至草堂擘崖出香鑪紫煙為仲昆¶
抑又聞之星宿海其源乃在銀河存視此近逺更何若¶
一笑擲筆皆戯論¶
　　朶山亭¶
芙蓉一朶蕚華敷覆以簷亭十笏踰面壁片時得句返¶
西来大意是同殊¶
<pb:KR4f0005_WYG_205-20a>¶
　　半天樓¶
巖樓㝡上層駐蹕定須登眺聼於焉迥襟懐率可慿問¶
山入冬净題壁以年増石鼎茶煙細飛為雲縷凝¶
　　雨花室¶
盤降駢羅萬玉堆雨花之室小延陪文殊有問誠何謂¶
摩詰無言已費才窓為向陽成乆坐山如餉景喜頻来¶
西峯日影摐摐下恰是其間得句逥¶
　　題董其昌婉孌草堂圖(懸田盤婉孌草堂中/即因此圖而得名也)¶
<pb:KR4f0005_WYG_205-20b>¶
草堂婉孌原如畫又得香光印以圖怪石奔泉自今古¶
那從形響辨同殊¶
　　天成寺¶
稚冬暖景耐逰山初地天成熟往還一水拖紳延寳筏¶
兩峯排闥敞禪闗鳥非問法皆吟梵僧不看經祇愛閒¶
霄漢之間萬松在好乗清暇試躋攀¶
　　萬松寺¶
攅簇石林尋逕細遮羅松海得居幽佛無揀擇語如信¶
<pb:KR4f0005_WYG_205-21a>¶
那更祗園此䖏投¶
寺樓無礙小徘徊䔩䔩天花落講臺遮莫開窓風便入¶
好山寧可負斯来¶
　　西甘澗¶
萬石叢中㡬架庵有泉於此合稱甘忽然欲問居庵者¶
枕潄崇情可解諳¶
　　千尺雪¶
清逰轡轉園門入茗室慿溪下馬尋霜葉正酣今日色¶
<pb:KR4f0005_WYG_205-21b>¶
石泉弗斷去年音唐寅畫又從頭晤(室中懸唐/寅品茶圖)陸羽茶¶
須滿口斟興在寒山聼雪閣明春不乆重(去/聲)登臨¶
　　雲林石室¶
霜紅圍石室冬翠自雲林箇是盤之阻誠然窈以深有¶
憑皆古意無䖏著塵心大士惟趺坐冺觀来去今¶
　　題唐寅品茶圖¶
伯虎品茶掛壁間飄蕭鬚鬢道人顔汲泉煮茗忽失笑¶
笑我安能似爾閒¶
<pb:KR4f0005_WYG_205-22a>¶
　　農樂軒¶
引渠種稻面開軒畫趣豳風目撃存農樂今年纔可樂¶
又思班氏志中言¶
　　千相寺¶
峭蒨中尋路翠蒼裏見天到来停玉勒進歩謁金田聞¶
説空非相静觀一即千諸峯多喜色日照暖生煙¶
　　貯清書屋¶
磈石居然屋裏存誰能移置動雲根貯来萬古真清氣¶
<pb:KR4f0005_WYG_205-22b>¶
彷彿青牛衆妙門¶
　　受宜居¶
山居在何所乃在盤之曲煙雲萬峯供丹青一窓足清¶
風忽滿林落葉紅䔩䔩四時無不宜虚受随人欲然予¶
絜矩䖏應是名臣録¶
　　秋巡逥蹕駐御園即事¶
秋獮年年幸木蘭昨稍紆蹕莅田盤雖然出塞縁習武¶
以曰逰山乃取歡周度奏章虞意忽歴觀納稼為心寛¶
<pb:KR4f0005_WYG_205-23a>¶
獨因兩月踈廷對明日宣看大選官¶
　　題沈周寒江垂釣圖¶
北方過霜降魚已不受餌南方候雖殊雪亦必冬季每¶
見圖釣雪非吾所曉事過候魚弗餐其餌成虚置或云¶
炎可趨化因及物類或云披蓑翁非釣魚釣意循名諒¶
亦可責實終何濟¶
　　微雨(十月初/十日)¶
微雨剛逢翠蹕迴雖非待澤亦時哉多人豈用歌漸石¶
<pb:KR4f0005_WYG_205-23b>¶
宿麥方欣利潤荄逾寸已嘉香濕土醸寒乍可凍含苔¶
晚晴西北㳺遥目玉積峯尖㡬疊皚¶
　　詣¶
　暢春園問¶
白王太后安遂信宿駐御園即景之作¶
冬莭還宫禁侵尋又及旬¶
園居順¶
志養駕出敬¶
<pb:KR4f0005_WYG_205-24a>¶
安詢陌葉栁全落盆葩菊尚新小陽披嫩景窓紙正温¶
誾¶
　　蹈和堂¶
元氣化工氲醇風萬物欣王褒講徳論曹植事神文静¶
挹筦倪趣閒披翰墨芬四情皆中節不敏願尊聞¶
　　張宏靈巖積雪圖¶
木瀆溪頭直北看凌空塔影古松攅分明歴歴曽逰䖏¶
所異鋪峯雪色寒¶
<pb:KR4f0005_WYG_205-24b>¶
　　仲冬御園即景¶
駐園仍以問¶
安来景氣仲冬又異㢤水半凝氷罷舟泛日全烘暖愛¶
窓陪護培如法餘晚菊燻養偷天得早梅逰目西山已¶
生望何當積素畫屏開¶
　　得趣書屋¶
書齋號得趣藉問趣若何春階茸芳草夏池馥浄荷月¶
竹秋玲瓏雪樹冬婆娑四時趣如此此亦何足多伊余¶
<pb:KR4f0005_WYG_205-25a>¶
别有託趣不在研摩宣尼為君難三字垂金科誠覺其¶
趣長躬行勵切磋¶
　　招鶴磴口號¶
放去何須招使逥無過綴景籞園隈羡粱稲者原堪致¶
真鶴應知未肯来¶
　　題煙月清真樓¶
淡煙寒月一鈎新相入髙樓㝡可人不藉花姿将葉影¶
難形容䖏見清真¶
<pb:KR4f0005_WYG_205-25b>¶
　　澹閒室¶
紅芳早謝花緑䕃全辭樹書室則依然是真澹閒䖏夫¶
惟藉資益所以馳思慮将擕皇古書於斯觀太素徒言¶
不能行少閒明復去¶
　　南苑小獵即事襍詠¶
百年寺宇事重新(苑中永慕寺元靈宫皆因年乆重事/新葺兹以仲冬月中浣落成躬詣瞻)¶
(禮道便小/試行圍)卜吉落成展禮親小獵却緣来宿便漫同冬¶
狩擬時巡¶
<pb:KR4f0005_WYG_205-26a>¶
木蘭逥後射何曽馬上金弓(御用弓以金/桃皮飾之)勉始勝却覺¶
屈支失調習可應警語忘(去/聲)枚乗¶
今来不是少年身擇地徐馳諌獵循雙兔中連猶覺愧¶
何當竒事賦文人¶
　　題裕性軒¶
裕性昔軒墀每来愛憩遅庭無新卉植架有舊書披晰¶
理惟格物踐行在克私樂羣斯敬業驀憶少年時¶
　　澹思書屋¶
<pb:KR4f0005_WYG_205-26b>¶
量地得齋小非希安膝容圖暄依牖朗避冷下簾重董¶
遇三餘樂東方一帙逢澹人思慮者宜㝡是清冬¶
　　陶春室¶
小春方過新春逺代謝誰能問大撓一室漫言無長(去/聲)¶
物幾多生意箇中陶¶
　　永慕寺¶
永慕建¶
康熈(是寺/釐)　(太皇祖所建盖祝/  皇太后故也)¶
<pb:KR4f0005_WYG_205-27a>¶
孝荘䖍祝釐遥年重煥若此日落成之佛豈故新繋寺¶
資脩葺為無須稱大舜¶
家法仰昭垂¶
　　舊衙門行宫小憩¶
羃䍥野烟淒朝暾吐尚低傳餐行館近禮謁玉臺徯舊¶
詠從新讀目成觸緒題閒庭喬樹古付與擇禽棲¶
　　䕃榆書屋口號¶
書屋重来已隔年坐傾杯茗又鳴鞭怱怱似此渾無暇¶
<pb:KR4f0005_WYG_205-27b>¶
安得優㳺讀舊編¶
　　謁元靈宫即事¶
百年¶
天宇煥今朝(宫自順治十四年/建逮今盖百年矣)慶落涓辰對¶
赫昭浮柱神扶俯寥廓洪階躬陟仰岧嶤穆然匪冀喬¶
佺遇顒若惟祈風雨調古柏䝉籠護懸圃微颸疑奏九¶
靈簫¶
　　題錢選雪梅集禽圖¶
<pb:KR4f0005_WYG_205-28a>¶
何須名辨百禽經髙下梅梢夢半醒各各氷心藴芳意¶
可知繪者善形形¶
　　臨協辦大學士尚書武毅謀勇公兆恵第酹酒¶
重坎昔已濟百年今忽消大星落昨夜宻席尚前朝(前/日)¶
(養心殿軍機大臣等同進朕謂宜就第攝養昨日兩/命御前侍衛挟醫往視稱小差今早亟問則報逝矣)一¶
痛嗟何及千勞憶匪遥恨無執手訣城闕鎖深宵¶
　　伊犁大熟三疊杜甫送髙三十五書記詩韻¶
昨聞二麥熟額慶¶
<pb:KR4f0005_WYG_205-28b>¶
恵我師穀黍其如何尤殷牽念為即今逮仲冬始接郵¶
逓飛董率既有方屯田况健兒地厚富水泉豐收其奚¶
辭厄魯懐我澤哈薩畏我威極邊成樂土¶
天恩人盡知感¶
恩猶切知怵愓慎威儀囬憶舉事時督責揚軍麾窮荒¶
竟成用獲匪所敢思城成户漸徙已非草創時(伊犁自/固爾扎)¶
(烏哈爾里克等䖏次第築城竣事屯政日開官兵回人/暨腹地遷居户口聚落殷盛嵗穫迭増至本年倍稔自)¶
(二十分至二十二分已上計常給廪/糈外贏羡陳陳相因聞報彌深感慶)秋獵山之原春耕¶
<pb:KR4f0005_WYG_205-29a>¶
水之涯家室俾團聚誰知離析悲一二竄逐者自取罰¶
應随然豈終投荒稍遅當令歸紀實並誌懐斐然用成¶
詩¶
　　冬至¶
南郊禮成述事¶
運斗瑶樞北中繩見¶
天心日肇¶
禋應式儀洞屬升三獻調律和諧引八能綏屢同民沐¶
<pb:KR4f0005_WYG_205-29b>¶
乾貺(今年各省多獲有收直隷尤稱倍稔為十/數年来所未有感荷    殊施彌増忻悚)捧盈切¶
已凛氷兢¶
五朝左右膺多福敢不¶
鴻禧亹繼承¶
　　雪(十二月/初六日)¶
入冬雖盼六花舒又慮無厭蜀望予(今嵗秋成倍稔入/冬雖望雪然自知)¶
(求全太過且地氣含潤冬至亦遅故不至迫切窘待今/得此瑞澤尚在臘日前欣承之下益生全美之懼耳)¶
甘澤那辭預霑也碩苖真是莫知如灑空猶在一陽節¶
<pb:KR4f0005_WYG_205-30a>¶
(臘月十四小寒/方為十二月莭)積地已将三寸餘榖稔復斯欣卜麥怵¶
思美善若何居(新論知盛滿之難/持每居徳而謙沖)¶
　　臘日恱心殿侍¶
皇太后膳疊去嵗詩韻¶
髙低四寸雪鋪平萬嵗巒光暎座晴(瓊華島元時/為萬嵗山)一例¶
臘前霑愷澤(去嵗臘前一日得雪/今嵗臘前二日得雪)千林培後毓和榮(毎/逢)¶
(雪後令歩軍收培樹根既不虚瑞澤/亦因以行賞邇年以来率成例矣)皚皚玉巘畫中列¶
轆轆氷牀鏡裏行今日¶
<pb:KR4f0005_WYG_205-30b>¶
慈心真是恱¶
夀籌添擬海山盈¶
　　雪(臘月廿/三日)¶
昨朝入夜撒晶鹽京兆欣稱二寸霑曉起濃隂仍冀霈¶
春前膏澤敢推㢘花生雞樹不論朶玉積鴛樓欲隠檐¶
錫福小除真大瑞對時慶畏一心兼¶
　　甲申除夕¶
金鑪寒已送玉琯斗将逥今夕甲申盡明朝乙酉来登¶
<pb:KR4f0005_WYG_205-31a>¶
倉嵗誠稔鋪閣雪猶皚處(上/聲)順易生豫吾惟懋敬哉¶
　¶
　¶
　¶
　¶
　¶
　¶
　¶
<pb:KR4f0005_WYG_205-31b>¶
　¶
　¶
　¶
　¶
　¶
　¶
　¶
御製詩三集巻四十二¶
