# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:15.423771
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷六
<pb:KR4f0005_WYG_285-1a>¶
欽定四庫全書¶
御製詩四集巻六¶
　古今體一百十九首(壬辰六/)¶
　　賦得夏不御氊(得餘字八韻/散館試題)¶
朱明當夏入青毳逮氊除豈惡(去/聲)終無藉祇縁炎有餘¶
衣衫換絺綌床笫易籧篨宜以時因制用違需則祛君¶
臣資可譬文武濟還如宫笑角寧合白非黒實踈蘇卿¶
餐未得王子荷(去/聲)猶虚待到嚴寒候誰能更捨諸¶
<pb:KR4f0005_WYG_285-1b>¶
　　雨(四月廿/八日)¶
勤政(御園/殿名)疇咨罷(是日御/門理事)族雲挾雨來繼膏欣一再澤¶
物協恢台砌鏡立呈朗簷琴不厭豗自思奚遇此益朂¶
日欽哉¶
　　詠古玉椀¶
素盂周代合銅器(西清古鑑蔵有周銅/素盂此椀製似之)博古圖猶紀季¶
姜(季姜盂見/博古圖)疑彼秦前無椀製視茲虞後有珍蔵璘璘¶
色未全蒸栗穆穆質還渾截肪設使東坡舉大白故應¶
<pb:KR4f0005_WYG_285-2a>¶
特置漢書旁¶
　　題王榖祥冩生巻¶
　　　栁¶
金絲嬝娜葉纔青風拂長條動不停何必靈和致深思¶
年年張緒冩真形¶
　　　杏¶
一般風韻一般色却似微醺酒暈腮不識孤山林處士¶
縁何生死獨於梅¶
<pb:KR4f0005_WYG_285-2b>¶
　　　燕¶
綠栁無根亦可依青青嫩葉襯烏衣尋常嬾入王家巷¶
爪挽柔條住不飛¶
　　　萱花¶
依然葉綠復花黄孰謂人憂爾解㤀設使伯兮詠樹背¶
閔民誰得似文王¶
　　　石榴¶
春光五月到塗林翠葉紅葩艷不禁恰似元宵燃火樹¶
<pb:KR4f0005_WYG_285-3a>¶
金支赤焰一時森¶
　　　練雀¶
逐蜂鼓翼向前頻誰謂斯禽性最仁(見禽/經)長尾縱然拖¶
白練可能剪拂入綘紉¶
　　　蜜蜂¶
採芳蜂向石榴枝練雀隨來欲捕之倘遇中郎赴客召¶
亦應一例識桐絲¶
　　　紅蓼¶
<pb:KR4f0005_WYG_285-3b>¶
秋風嬝嬝亞波舒長穗垂垂粟顆如疑是胡麻備仙饌¶
水晶宫裏飯三閭¶
　　　鷦鷯¶
風吹秋滿鯉魚寒肇允桃蟲且自安似慮一枝還未穏¶
託來荷葉較差寛¶
　　　枯荷葉¶
謝過荷花剩荷葉雖枯垂柄尚依然其間妙趣分明㑹¶
未似春光六月妍¶
<pb:KR4f0005_WYG_285-4a>¶
　　　蝴蝶¶
底須博辨菜麥化亦謾紛稱花栁迷造物由來大公付¶
蚑蚑栩栩各天倪¶
　　　紅梅¶
胭脂㡬㸃冩紅梅同是禁寒冒雪材别調似猶傲白者¶
分明不礙月中開¶
　　　綠竹¶
緑葉垂枝間絳英一般丰韻一般貞風過莫誚無清馥¶
<pb:KR4f0005_WYG_285-4b>¶
贏有蕭蕭颯颯聲¶
　　　麻雀¶
一枝聊託意相羊那識莊辛告楚王小鳥謾訾無逺慮¶
星輝見説散瑶光¶
　　河南巡撫何煟奏報得雨¶
豫省春膏早普施開封入夏澤微遲雖非殷待已切望¶
却報既零且遍滋(何煟奏河南各屬夏初普得渥澤惟/省城及河北諸郡未遍幸春膏餘潤)¶
(望雨未殷茲開封及彰徳等三府均於四月二十二三/等日得雨三四五寸不等雨勢極為廣逺麥粒禾苗均)¶
<pb:KR4f0005_WYG_285-5a>¶
(甚有/益)由北而南剛次日(京畿四月廿一日宻&KR1204;竟夜中/州即於次日普被時霖盖雨勢)¶
(自北而/南云)利禾及麥允稱時吾民幸即吾身幸曷以承之¶
勵敬寅¶
　　東園觀麥效陶潛體¶
勑㡬有餘暇駕言往東園東園豈徒往藉因二麥觀冬¶
雪雖非優春雨實渥焉夏孟茲逮仲快霖時復&KR1998;所以¶
來牟景大異常年㸔吐穗碩且長如油綠頴攅蓄目寧¶
不欣未敢心即寛必待餅餌成庶濟吾民餐¶
<pb:KR4f0005_WYG_285-5b>¶
去嵗畿輔澇百方勤賑濟所賴青黄接麥收最要計實¶
穎忽在眼實栗企滿志銍艾尚有待廑念猶未置此後¶
晴雨時登秋庶可遂早作而夜思急務惟茲事逰觀亦¶
在茲奚待范雲對蕭緬稱讜言益可騐其世¶
　　對雲樓¶
葉雲宻矣䕶樓層觀麥因之試偶登夏景至哉望斯屬¶
民天此耳意誠矜變黄那復惜變綠欲散由來弗欲凝¶
(麥喜凉而畏熱根間常有風疏之則穗益長而莖不鬱/結可無蒸罨之患自夏初至今頻得時膏氣候凉奕於)¶
<pb:KR4f0005_WYG_285-6a>¶
(麥性最/為有益)一對分明有軒輊不如空閣洞無憑¶
　　鏡烟齋有㑹¶
樸齋臨碧溪溪水明方鏡輕烟起波上因以鏡烟命溶¶
溶與澹澹相資蔚相暎箇中有理趣家語垂宣聖至清¶
則無魚辭異義同證¶
　　松簧館¶
夾徑峙青松松窮得書館偶來憑綠忩春去夏將半(叶/)¶
乘凉適云可風入松梢巻謖謖復泠泠清聴耳根滿簧¶
<pb:KR4f0005_WYG_285-6b>¶
擬覺猶非書史斯堪伴¶
　　瑩徳堂¶
物有䝉不潔以水浴則浄徳豈弗如斯亦資所為瑩溪¶
堂枕碧川渫然俯澄暎取喻乃藉茲實非賴水證瑩徳¶
究繫何敬勝與義勝¶
　　題開益軒¶
複道行空過去來鑑園路便稱清陪到軒非倦因閒憩¶
插架有書求益開松竹及梅三友譬風雷成卦六爻推¶
<pb:KR4f0005_WYG_285-7a>¶
與時設問偕行處切已惠心勿問哉¶
　益卦九五朱注以為上有信以惠於下則下亦有信¶
　以惠於上不問而元吉可知夫惠固訓仁訓恩安民¶
　則惠惟惠之懷是也亦訓順亮采惠疇惠迪吉是也¶
　如朱注解是上下交相惠上仁恩下可也下仁恩上¶
　可乎程王諸儒率皆隠躍其辭而以為不問可知元¶
　吉獨吕祖謙以為人君但誠心惠民不須問民之感¶
　如此然後元吉可謂深得聖人之意盖惠下而問是¶
<pb:KR4f0005_WYG_285-7b>¶
　自居其徳也自居其徳則是不孚九五君位得位履¶
　尊為益之主上以信惠下且弗問焉下有不信以順¶
　上之徳者乎因題是什並申明經義於後且用以自¶
　勵也¶
　　合翠軒¶
夏葉既吐齊四鄰合一綠甘&KR1204;復時灑菁蔥總如沐已¶
自連槐榆漫惜混松竹雲軒攬翁䝉林闗闢簇&KR0609;莫擬¶
青瑣觀斯堂實非玉¶
<pb:KR4f0005_WYG_285-8a>¶
　　澹然書屋¶
小小兩間屋溶溶十笏池亦堪俯明影寧不引澄思治¶
亂闗心慮農桑廑念期頻來方寸切那有澹然時¶
　　晴望樓即目¶
邇來時雨復時晴縱望髙樓慶慰生不獨黄圖調燭玉¶
大都赤縣協符貞苗芃禾黍耘將遍穗飽麥麰熟逮成¶
一種又牽心弗懌西川猶未奏銷兵¶
　　暎清齋¶
<pb:KR4f0005_WYG_285-8b>¶
書齋暎水清水清亦來暎光光兩相射究以孰為鏡辨¶
見八還中徴心七處竟鳶魚付不知雲飛而川泳¶
　　端陽日恭侍¶
皇太后觀龍舟即事有作¶
兩年未侍端陽¶
宴(庚寅辛夘端陽日俱以祈雨未舉節宴/今嵗雨暘順序因得敬奉    慈歡)此日欣邀競¶
渡¶
觀祇以雨暘叨¶
<pb:KR4f0005_WYG_285-9a>¶
帝眷得教節令奉¶
慈歡露濃艾葉猗簾綠風拂榴花照檻丹宣命同舟聊¶
可罷(往年侍憶和聖母宴畢每携在廷王大臣等同舟/觀競渡    親王及大學士傅恒不預此㑹因並)¶
(罷/之)近臣有喜欲知難¶
　　詠漢玉徑尺璧¶
沕然見此虞夏器謂之曰漢實頓置誰云不劌堅且貞¶
嵗乆入土頗剥蔇大體周圓肉好存得全翻因自土出¶
使無可欲義宜思斮絮徒勞萬年計隠現白質非瓊璊¶
<pb:KR4f0005_WYG_285-9b>¶
是誠血浸傍埏隧顔如渥丹君子哉望古遥緬風人意¶
　　賦得日華承露掌(得情字八韻/朝考題)¶
曳裾登紫閣列署近承明直宿備清問匡時賛太平未¶
宜謝樗散祇合效葵傾庭敞日華射臺髙露掌擎香分¶
沆瀣氣光萃地天精既濟坎離協同人文武呈翔池沐¶
恩澤鳴佩耀優榮何事省郎鬱山泉託曠情¶
　　題鄒一桂花卉册¶
　　　李花¶
<pb:KR4f0005_WYG_285-10a>¶
小山南去桂頽枝從此當為題古詞開幀憮然惟見李¶
恰如方悟退之詩¶
　昨題鄒一桂畫中詩詩中畫册曾寄令和韻未㡬聞¶
　其溘逝贈官賜䘏軫惜乆之茲撿内府所有一桂遺¶
　蹟甚夥將遇暇即題之而彼則已成古人矣昔楊萬¶
　里嘗不解韓退之花不見桃惟見李之句後隔江晚¶
　望桃皆暗而李獨明始悟其妙今開幀惟見李花而¶
　不復見一桂憮然之懐非僅如萬里所云炫晝縞夜¶
<pb:KR4f0005_WYG_285-10b>¶
　而已¶
　　　金絲桃¶
亦自夭夭亦灼灼玉相應上美人簮分來本是西池種¶
瓣萼原當色作金¶
　　　貼梗海棠¶
朶朶開花皆貼梗那輕嬝娜學垂絲海棠設訂嫏嬛譜¶
骨鯁體柔自有差¶
　　　郁李¶
<pb:KR4f0005_WYG_285-11a>¶
白棣一名曰郁李由來從果不從花亦花却作淡紅色¶
小雅分明莫認差¶
　　　水木樨¶
小山一種分根水不粟而花香却微名色何曾有定論¶
無過芳譜誌依稀¶
　　　紫花地丁¶
野地荒坡花葉柔雖非繁艷足風流歌娘舞妓不經眼¶
農婦村姬却上頭¶
<pb:KR4f0005_WYG_285-11b>¶
　　　蠶豆花¶
蠶欲成時豆亦熟農桑二事本相闗白華謾訾無顔色¶
曾共乘槎萬里還¶
　　　魚児牡丹¶
柔絲一縷貫魚児綠葉相扶紅蘤垂草木無知原有性¶
誰當觀象玩其辭¶
　　　僧鞋菊¶
名鞋誰所又誰能雲水日隨行脚僧百尺竿頭如進步¶
<pb:KR4f0005_WYG_285-12a>¶
秋風落盡是真乘¶
　　　蓼花¶
離離赩赩映沙灘風處飄蕭欲定難子似胡麻堪佐食¶
非徒顔色炫人㸔¶
　　　錦葵¶
蕊攢黄錦瓣標紅别撰傾陽賴化工謾説天方傳出種¶
(又名囘/囘蜀葵)姓名早已入陳風(詩視爾如荍傳荍芘芣疏引/陸璣疏云一名荆葵又注云)¶
(一名/錦葵)¶
<pb:KR4f0005_WYG_285-12b>¶
　　　翠梅¶
五出雖同色迥異枝頭風過那馨聞因何不入孤山譜¶
黒白其間自有分¶
　　　石竹¶
既號竹還兼以石應㸔髙節與堅貞如何仍未離小草¶
可惜實多不副名¶
　　　藍菊¶
梅稱翠豈菊無藍姑射東籬疑似叅充隠斥仙世間有¶
<pb:KR4f0005_WYG_285-13a>¶
何妨花譜作竒談¶
　　　麥收¶
蕤賓近北至二麥逮登秋大吏計分數約略先馳郵風¶
氣自南北次苐都報收豫省最為早八分有餘酬齊東¶
澤惜遲可保七分猶京畿誠厚幸得九分尚優山陜未¶
銍艾均稱結穗稠稔熟亦可必餅餌香將流大都江以¶
北三秋農諺留(北方麥收最重因有/一麥抵三秋之諺)而均遇多穫額手¶
謝¶
<pb:KR4f0005_WYG_285-13b>¶
天庥是應心稍慰足展雙眉愁依然繾軍營捷音急待¶
投¶
　　熱¶
今年節候晚熱亦較向遲二麥逮將熟日以晅則宜邇¶
近驟炎蒸縱風歊氛披麥穗結實際曰燠斯惟時園亭¶
氣既清廣軒敞四垂書史伴㡬暇雖熱心神怡然有弗¶
怡者迫望軍郵馳¶
　　夜雨(五月十/二日)¶
<pb:KR4f0005_WYG_285-14a>¶
熱則蒸雲理必致雨喧喚醒二更眠未經意想其來矣¶
既協時和亦易焉忩氣颯偏愜心所簷聲注共發言泉¶
明朝京兆陳章奏計寸應知喜與然¶
　　戲題王淵花鳥軸¶
玉堂富貴儘風流(花畫玉蘭海/棠牡丹三種)更擬雙棲共白頭(鳥畫/白頭)¶
(鳥錦鷄/二種)寓意不知贈誰氏奢哉所願恐難讎¶
　　復雨(五月十/三日)¶
昨雨報霑二寸餘今畨晚霈更優初午炎乍覺湔而盡¶
<pb:KR4f0005_WYG_285-14b>¶
夜滴猶欣繼以徐不厭聲清奏蕉砌愛披凉峭透紗疏¶
渥恩實幸贏常嵗遇訝何修越凛予¶
　　仲夏玉泉山¶
欲泮曉雲依翠鬟逰先啟蹕偶偷閒(將以月之廿五日/啟鑾幸避暑山莊)¶
(前期乘/暇逰此)菁蔥都濯林端葉潤溽來㸔雨後山花色濃因¶
露色灧泉聲壯出石聲潺今年秋景應孤負題句從教¶
泐壁間¶
　　題含暉堂¶
<pb:KR4f0005_WYG_285-15a>¶
堂傍園門近入門據座清閲章慎熙績簡職企掄英(入/園)¶
(門率憩此堂披閟章奏引見人/員雖逰覽之頃未嘗廢政務也)所重在民瘼難知是物¶
情循名朝日暎吾亦勵惟明¶
　　清音齋¶
㡬曲迴廊轉三間水閣虚怡情延爽處縱目勑㡬餘風¶
入松鏗若泉淙石&KR0008;如是音清聴滿從事豈過譽¶
　　分鑑曲¶
水隔崖垠畔兩湖鑑雖分矣照非殊五燈如悟㑹元處¶
<pb:KR4f0005_WYG_285-15b>¶
月印千江即此乎¶
　　弄珠室¶
玉泉泉之宗趵突西巖下苐一實巨擘萬古靈源㵼其¶
餘多無萬圍山各淙灑是室臨東湖弓様繚廊厦疑鏡¶
始開奩而擎纍纍者弄珠實稱(去/聲)名非真亦非假奚言¶
繫衣中因以悟般若¶
　　創得齋¶
結念登北峯由南而漸北溪齋北岸上既臨因憩息軒¶
<pb:KR4f0005_WYG_285-16a>¶
忩如有待門徑原所識庭松亦作鱗盤盤綠陰織云得¶
則已乆云創或類飾旋思舊題額那能為屢易忽見一¶
蓮開斯豈非剏得¶
　　近青閣¶
前俯淪漣背嶔嵜菁蔥峭蒨如屏圍氣韻四家固已具¶
青綠二李斯兼之開忩秀色揖不盡案頭相暎青簡披¶
近朱者赤近墨黑傅休奕語還因思¶
　　憩雲齋¶
<pb:KR4f0005_WYG_285-16b>¶
過一小岡復即平北峯尋徑將言登峯髙巒壑數起伏¶
夷嵕坦麓林齋清齋額憩雲雲實憩滃濛薈蔚棲簷楹¶
二麥穗齊逮結粒雨誠足矣所願晴雲中君却如致笑¶
笑我曾無一定情¶
　　書畫舫¶
循廊下即近湖涯湖裏因為舫式齋書巻畫枚頗可貯¶
山光水態㑹常皆歐乎張也何須論詠矣冩之都與諧¶
片刻來還片刻去那能盡領此中佳¶
<pb:KR4f0005_WYG_285-17a>¶
　　登玉泉山北髙峯作歌¶
玉泉山本兩髙峯南實較髙北峯矣然論山脈所由來¶
固知數典當於此東麓徘徊憩衆人乘凉造極斯時耳¶
肩輿厯磴陟砐硪五步十步一齊止處逸㤀勞戒已躬¶
朂進無退非夫子是時寥天雨始收烟雲猶戀岡巒委¶
縈青繚白披䝉茸甫至峯腰雲脚底蒼茫一片白容容¶
俯㸔何異聖湖水拈毫恍若乙酉春彼兩髙峯原在是¶
　　戲題石衙亭¶
<pb:KR4f0005_WYG_285-17b>¶
亭前森立秀而臞藉爾排衙夫可乎中道憩茲還自解¶
較於松下或當殊¶
　　楞伽洞口號¶
嵌巖一洞擬楞伽四巻經文義若何謾道空空徒四壁¶
可知佛法本無多¶
　　妙髙寺瞻禮¶
花宫極頂茁青蓮瞥眼落成憶去年石火分明示無住¶
法雲縹渺現依然迎眸翠潤琉璃界愜意黄薰麰麥田¶
<pb:KR4f0005_WYG_285-18a>¶
飛興設因妙髙㑹民天端復勝江天(金山江天寺妙髙/臺蘓東坡遺蹟也)¶
　　題該妙齋¶
妙髙寺後齋該妙試問妙從何處該海濶天寥正如此¶
雲容峯態不期來以云無色原成滯即曰有空仍著埃¶
笑我題詩屬多事逡巡山路遂言迴¶
　　崇靄軒¶
左升而右降向來率如此蘿徑遵盤旋西峪到迤邐就¶
平仍據髙綠野猶下視麥田已逮熟實頴實栗美數年¶
<pb:KR4f0005_WYG_285-18b>¶
所希遇寧不慰而喜喜即虞放心是吾乃所以迴望北¶
髙峯失之雲中矣¶
　　詠素堂¶
繪猶可以言素實難為詠然使本無素繪亦從何證却¶
如兩鏡張光光互相應但言澄其心誰知已涉境(叶/)山¶
堂空四壁是曰安心竟¶
　　倚晴樓¶
西降崇椒更轉南平岡過峽俯澄潭因之命舫將言返¶
<pb:KR4f0005_WYG_285-19a>¶
且復登樓試望探雲氣欲歸深谷閟晴光已露逺峯含¶
麥秋至矣宜暘好意愜方知景最堪¶
　　掛瀑簷口號¶
别室東廂閟且幽摐摐瀑水掛簷頭望中不訝飛空迥¶
足底一渠適見流¶
　　静益書屋¶
書屋亦非遥左右列一帶過而姑舍是豈不孤虚待(叶/)¶
迴廊接牝洞窈窕斯稱最開巻欲求益益與静為㑹獨¶
<pb:KR4f0005_WYG_285-19b>¶
是少餘閒羽林候牆外¶
　　自玉河泛舟歸御園¶
頗攬夏山景言旋順水船一舟玉川浪兩岸綠楊烟轉¶
浦圖如換過橋月似懸例當艤石舫登陸步與前¶
　　題清可軒¶
軒搆山陰路必經無妨順便小延停壁苔不改四時綠¶
砌草全滋過雨青冬自常温夏偏冷畫難為色句奚形¶
玉泉一例標神秀迴望寧須較尹邢¶
<pb:KR4f0005_WYG_285-20a>¶
　　詠側理紙¶
萬幅昔何夥一畨今已稀甆堅知略勝(側理紙出晉時/今無晉時陶器)¶
(知紙堅/過之)銅乆較誠非(三代笵銅頗多如/側理不多見也)浮碧虚稱錦流¶
黄謾説機有名惟魚網無縫乃天衣子邑堪方妙右軍¶
始稱(去/聲)揮臨池亦偷暇敢誤勑時㡬¶
　　西直門外作¶
紗輿石陌曉涼浮喜見腰䥥麥稔秋穗滯&KR1367;遺婦子拾¶
斗量車載市廛收欲行却惜忽然過此遇不知何以脩¶
<pb:KR4f0005_WYG_285-20b>¶
築圃還應晴曬好略嫌逺宇佈雲頭¶
　　養心殿對雨(五月十/八日)¶
夏祭臨¶
方澤齋居廣殿清族雲蔵日影&KR0584;雨落簷聲晚黍原資¶
澤熟麰實賴晴目前斯願霽無定是人情¶
　　即事¶
昨夜復㣲雨枕上聴亷纎情知未至霖因循恐致淹二¶
麥登場際大田况優霑此時惟宜晴風吹日以暹簷聲¶
<pb:KR4f0005_WYG_285-21a>¶
卒未休披襟愁已添今晨乃開霽卓午雲散咸幸哉我¶
農夫庶可事腰䥥與與更翼翼棲畆被東南搶穫忙無¶
暇雖勞心亦忺十年鮮一遇逮得患失兼孰謂當三秋¶
仍此切餘惔農苦誠苦兮念之每懷慙¶
　　題王䝉層巒蕭寺圖¶
巒曡枯荷葉寺棲老衲寮烟霞為世界松竹伴昏朝户¶
跡絶雙足鐘聲披七條林闗客且止未許易相招¶
　　夏至日¶
<pb:KR4f0005_WYG_285-21b>¶
方澤禮成述事¶
椶薦駐金輦(乗金南郊乘玉輦處降北郊/    輦至鋪椶薦    輦)¶
澤壇仰¶
赭帷兩年都減從(庚寅辛夘祀嵗雨方澤時俱以盼雨/未設儀仗今    暘時若詣    壇)¶
(始循常/例用之)此日幸全儀矢竭躬親悃誠叨¶
厚載私禮成原徹退不盡是䖍寅¶
方澤禮成自郊外返御園即景雜詠¶
蕆事齋宫更祭衣輕輿就道曉凉㣲勝常年是憑觀處¶
<pb:KR4f0005_WYG_285-22a>¶
麥擁黄雲遍近畿¶
匪啻近畿北省同齊疆春旱尚中豐(今年北省各督撫/奏報麥收情形直)¶
(𨽻九分有餘河南八分有餘山西陜甘麥穂亦倍常茂/碩惟山東春間稍旱然自四月二十一二普得透雨二)¶
(麥收成尚可七分計十年/來僅得一遇慰以為懼)十年一遇何修遇¶
覆載恩施益省躬¶
比櫛崇墉積圃塲穫無暇壟尚餘芒祗期數日連晴霽¶
(數日前每日有雨惟慮連隂有礙麥塲自十九日以來/連日晴霽刈穫已將過半再得數日如斯則二麥全慶)¶
(豐收/矣)已是農夫持穗忙¶
<pb:KR4f0005_WYG_285-22b>¶
黍髙稷下都耕遍一望菁蔥隙地無却憶西成候猶逺¶
自斯晴雨得時乎¶
速詣暢春為問¶
安田功奏博¶
懿顔歡益常¶
福德益康健將奉¶
金輿唘蹕鑾(將以月之廿五日恭奉/    聖母幸避暑山莊)¶
御園偏殿顔勤政¶
<pb:KR4f0005_WYG_285-23a>¶
睿藻分明至訓垂(勤政殿三字扁額/    皇考御華也)况是唘行近五日¶
宣傳引見慎疇咨(因啟鑾在邇命各部旗引見人/員俱於此數日帶領日或百餘)¶
　　夜雨(五月廿/二日)¶
夜雨隔窓響簷聲滴砌階既霑不致望適可以為懐雀隠梧¶
桐葉蝸盤薜荔荄情知間(去/聲)三日(十八日雨/後晴至今)究覺霽斯佳¶
　　喜晴¶
政勑曉猶雨㡬閒午遂晴風從樹杪落凉向葛邊生罨¶
畫窓中潤宜吟研北清圃場利收麥寧不為怡情¶
<pb:KR4f0005_WYG_285-23b>¶
　　題范寛雲嵐垂瀑圖¶
為人性温厚筆力却䧺壯乃知善藴藉一發神必王山¶
巔林出雲峽口瀑垂嶂真骨矗稜稜近逺都宜望姓名¶
雖割去孝思(張/)真賞向(幀中已失范寛欵識左方上題/嬾逸張孝思平生真賞九字)¶
咄㢤忽自笑求劍類刻舫¶
　　詠宋官窰三登方壺¶
周制方圜異宋陶苦窳非那稽晉唐逺難辨越邢微類¶
玉還無玷澄泥更有輝三登如叶兆庶惬小民依¶
<pb:KR4f0005_WYG_285-24a>¶
　　恭奉¶
皇太后幸避暑山莊即事二律(有序/)¶
　　獮待行時塞館駐原夙莅莊宜避暑¶
慈闈凊適寧居因念昨秋積雨漲川橋煩再架何如當¶
　　夏蠲辰啟蹕途快先登既禀承¶
聖母以忻俞遂宣命諸司而豫飭時則炎蒸未熾薰拂¶
　　微凉四朝甫過¶
北郊六舍言循東道¶
<pb:KR4f0005_WYG_285-24b>¶
髙年頤志緩程更¶
安御肩輿令典習勤前導仍肄驅閑駟矧官人而課績¶
　　時㡬不廢疇咨復減從以恤勞更畨并容休代幸¶
　　篝車之滿穫晚麰雲尚鋪黄欣暄潤之均調早稼¶
　　油都㵼碧雖先秋較餘匝月豐迺全占惟愛日欲¶
　　至¶
萬年喜誠永矢長言載系短引兼成¶
又奉¶
<pb:KR4f0005_WYG_285-25a>¶
慈逰逮啟行較常時早月餘程秋霖恐蹈昨年跡¶
夏凊真循避暑名最利禾濃侵曉露宜収麥凑接朝晴¶
依然乘馬烟郊厯送駕人瞻喜倍生¶
承¶
歡¶
顧愛並殷如山館¶
康逰八袠餘展頓敬圖¶
早憩息(毎嵗駐懐皇太后初頓常頓駐湯山行宫次日/        柔縣後即按    而行今以    聖)¶
<pb:KR4f0005_WYG_285-25b>¶
(母夀逾八旬尤宜安適擬自懐柔縣以下凡中道程益/皇祖所建舊行宫皆可憩息因恭奉    臨駐冀)¶
(緩而到益早並沿途祗備/肩輿    御行倍適頤養)肩輿自覺¶
益安舒因成¶
徐進增情戀仍復先行例道除祇識此他非所識宣尼¶
深語敢萌予¶
　　過清河橋¶
河翕中泓祇細流麥麰兩岸遍豐收不堪迴憶去年事¶
拍堰盈隄異漲秋¶
<pb:KR4f0005_WYG_285-26a>¶
暘雨惟時水長(上/聲)徐釃流兼更治溝渠縱霖此後想無¶
害事過纔防却笑予¶
禾雲惟綠麥雲黄收麥地新茁嫩秧似此田功真鮮遇¶
嚲鞭攬益敬無遑¶
　　午熱¶
已刻到行宫奚妨午熱烘對敭宣土吏休助省吾躬(是/日)¶
(降㫖免經過地方本/年額賦十分之三)馱卸平郊濶帳支喬樹叢究因雨¶
早渥樹下有凉風¶
<pb:KR4f0005_WYG_285-26b>¶
　　早凉¶
夏日宜行早都因趂早凉夾衣原可著熟路不知長山¶
日徐徐吐村烟處處掦人情那有定昨午熱全忘¶
　　白河神祠瞻禮(有序/)¶
　　白河源出宣化府獨石口外之瑪尼圖達巴罕東¶
　　流入宻雲縣北之石塘嶺經縣城西折而南與潮¶
　　河合東南流入於潞其水發源既逺且自經白馬¶
　　闗外崖谷夾束又挾諸山之水而來故其至宻雲¶
<pb:KR4f0005_WYG_285-27a>¶
　　流益壯性益駛遇夏秋盛漲往往湍急不可禦郡¶
　　城西之渡為京師至古北口所必經毎嵗秋巡纚¶
　　舟為浮橋以濟辛夘七月霖雨積日河驟漲齧坡¶
　　岸舟當波衝不得繫橋柱亦欹因稽蹕程迺遣官¶
　　禱於河越日漲陡落丈餘遂復成梁利涉僉以為¶
　神之效靈至竒且速也矧茲河潤所經引溉通檝民¶
　　實利賴稽之禮宜祀嚮顧闕而未舉䝉其佑弗歆¶
　　其報可乎爰勑疆吏度地河壖搆祠像設以壬辰¶
<pb:KR4f0005_WYG_285-27b>¶
　　五月蕆工茲幸避暑山莊經祠下躬致瓣香以落¶
　　之因成八韻并疏序梗概付所司鋟石以代碑記¶
　　自今其毋替祀事庶㡬延庥於有永乎¶
遥源出宣化靈澤䕶厗奚資運功無盡安瀾事有稽去¶
秋經異漲歸壑賴明禔是用崇祠建於焉慶落徯橋梁¶
利普濟階級肅初躋棟宇依神煥香花達悃携永恬佑¶
保赤錫福被羣黎牲麗碑應峙五言當記題¶
　　割麥行¶
<pb:KR4f0005_WYG_285-28a>¶
迤南割麥收逮齊迤北割麥今始兮合家竟日咸畢力¶
尚有餘糧連畆棲腰䥥手銍軀僂走憊矣精神各抖擻¶
十年一遇可辭勞遺&KR1367;滯穗由他取前驅警蹕無煩訶¶
赤子寧避其父過為之望㢤為之喜范雲蕭緬安藉他¶
别有老農茒屋歎不煩重問情自見幸茲割麥逢飽秋¶
持鬻却苦價太賤¶
　　出古北口即事¶
東方曉日萬峯明山路盤旋䇿馬行巖堞軸頹半有址¶
<pb:KR4f0005_WYG_285-28b>¶
市&KR0437;櫛比永無征(凡闗皆有征税惟古北口不/設𣙜司遵    皇祖遺制也)旅人那¶
慮漸石濘農父偏欣曬麥晴讓水即為治水䇿費財奚¶
事築邊城¶
　古北口邊牆縁山跨水以築潮河穿水門入庚寅夏¶
　大雨數日河漲數丈餘奔騰突激繚垣及城闉皆毁¶
　於水以其為經涂觀瞻所繫發衡緡繕完之辛夘秋¶
　霖又盛河漲如前新繕垣復圮迨出口臨閲察其故¶
　盖邊牆踞河上正當其衝河流既移逼城根非可人¶
<pb:KR4f0005_WYG_285-29a>¶
　力争禦若屢陁屢葺雖無力役勞民之事而糜金錢¶
　疲工作非計也至於遏其勢致横溢傷民廬益非計¶
　也且今中外一家闗以外尚𨽻畿輔又安藉此防邊¶
　為北門固屹然壯觀餘堞本無所輕重因命視牆峙¶
　處結築礟臺以具規制闕者委之於河使其暢流順¶
　軌行水之智貴乎因勢利導讓之乃所以治之然於¶
　此正可若夫内地民稠之處則又不可¶
　　闗外¶
<pb:KR4f0005_WYG_285-29b>¶
闗裏收麥已將畢闗外麥苗雲始黄大榦所限氣候異¶
南界逓暖北界凉例此田功當漸遲却見黍穗吐山岡¶
似又早於闗以裏農經端委殊難詳或云一種早穗者¶
往往秀實先於常徒言格物豈易格對時課稼惟勤蘉¶
　　過青石梁¶
曉行塞雲佈四宇意謂靈山或施雨須臾雲斂快開晴¶
濯濯螺峯秀爾許﨑嶇砟硌凡千盤登迥造極眼界寛¶
隆崇大榦東南去亦如瀛海蒼漫漫升覺路長降路短¶
<pb:KR4f0005_WYG_285-30a>¶
北髙於南信非誕麥尚未收禾黍芃愛此宜暘著鞭嬾¶
　　駝峯歌¶
青山白雲宜目騁一峯遥見峙横嶺問之其名曰駝峯¶
昻首聳背還引領有如此㢤造物竒以弗意匠匠肖之¶
誰能翠釜食單列更鮮錦篇掞麗詞此地此名兩相當¶
嶽嶽立向西南望意有未忘用有殊即今沙漠耕桑暢¶
我亦因之繫於訪¶
　　駐蹕喀喇河屯即事¶
<pb:KR4f0005_WYG_285-30b>¶
早行亦早駐已半到行宫未熱先税駕就陰都放驄黍¶
苗含露潤麥穗向陽烘兆矣獲猶逺望殷慰覽中¶
　　灤陽别墅¶
間(去/聲)雨利禾麥而無暴漲增沙川原致淺野舫尚堪乘¶
一徑林中得千山座上憑心神託清迥摘句亦相應¶
　　虬盖亭¶
四柱山亭就老松佈陰罨翠自重重籟聲泛出濤如海¶
却訝蒼虬欲化龍¶
<pb:KR4f0005_WYG_285-31a>¶
　　六月朔日至避暑山莊即事成什¶
皇祖山莊此¶
剏居每來¶
恩訓不忘初快晴喜共將旬及避署到猶早月餘(今嵗/因昨)¶
(秋霖潦稽程啟鑾特早途中每日晴霽凉爽倍勝常/年到山莊較早一月有半於避署亦為名實相副云)因¶
以循名勵責實敢惟玩物益孜予¶
髙年駐近遲四宿(毎嵗柔餘皇太后初頓駐湯山次頓/駐懐    仍按常程到山莊祇遲一)¶
(宿今嵗自懐柔以下凡中道四宿皇祖所建舊行宮皆/奉    聖母駐憩較常則遲    矣盖程益緩而駐益)¶
<pb:KR4f0005_WYG_285-31b>¶
(早冀増安頤養/得倍    適耳)屈指殷心迓¶
鳯輿¶
　　永佑寺瞻禮作¶
層樓¶
神御仰¶
雲天午日當庭塔影懸¶
祖徳¶
宗功誠浩浩肯堂矧構益乾乾壁題幸有柔遐句(去嵗/瞻禮)¶
<pb:KR4f0005_WYG_285-32a>¶
(有將撫新徠行慶賞庶㡬來者昭鍳有餘欣之句謂/土爾扈特歸順也去嵗未    將以今秋宴賚之)途¶
况欣成穫麥篇新附更畨逮朝覲優恩三接例依前¶
　　熱¶
連日趂爽行駐蹕午微熱今朝莅山莊午熱勢頗烈對¶
時暑方盛炎鬱實應節輜重况至止如歸邸舍列林軒¶
更庨豁納凉氷簟潔而我有弗怡所慮蒸雨瞥¶
大安猶在道坦行斯¶
豫悦不雨乃益佳農功固無缺¶
<pb:KR4f0005_WYG_285-32b>¶
　　雨¶
西北生雲陣雨來祇片時爽凉頓披矣歊燠浄湔之既¶
渥復既霈一欣還一思驅炎適可耳究以霽為宜¶
　　晴¶
夜雨繼以曉已牌乃放晴寧惟資稼潤喜益利¶
輿程雲散天光浄風來夏爽迎山蹊未致濘便與逐佳¶
行¶
　　碧峯寺¶
<pb:KR4f0005_WYG_285-33a>¶
山寺巍然向碧峯龍鱗作是種成松何妨鹿有千羣迓¶
却喜僧無一箇逢¶
　　味甘書屋¶
書屋清依古佛庵越甌呉鼎稱幽探今朝又異其中味¶
半是泉甘半雨甘¶
　　西峪¶
寺别碧峯北更西峪深益窈益清兮千章夏木如連葉¶
百折山蹊不作泥步輦度隨鹿行跡懸崖轉聴鳥呼啼¶
<pb:KR4f0005_WYG_285-33b>¶
圗閒亦識辭多躁佳景其如畢我徯¶
　　題秀起堂¶
秀起不可孤坐來景實殊風前九夏冷雨後萬山濡縱¶
目無塵趣契心有道樞隨縁荅五字亦豈費拈鬚¶
　　經畬書屋¶
就山髙下搆軒楹題額因之輒異名入室隨方堪象玩¶
據床返已愧經横潤增巒巘初過雨爽挹衣衫喜快晴¶
一晌斯之未能信㡬曾枕葄細研精¶
<pb:KR4f0005_WYG_285-34a>¶
　　振藻樓口號¶
開著樓忩萬景披流青飛翠互偨池等閒不擬拈湘管¶
大塊文章振藻時¶
　　眺逺亭作歌¶
趂爽更復躋崇椒樹葉翻風凉意滿雖然亦眷勞輿人¶
恰憩山亭顔眺逺眺逺詎止玩山林絜矩之道吾應斟¶
衣食大欲民可畏雨暘時若天難諶况茲金川正有事¶
遥遥西望常廑意禁暴安民不易籌旰宵企待捷音至¶
<pb:KR4f0005_WYG_285-34b>¶
　　栴檀林¶
遵岡復少降精舍得夷嵕林入栴檀境味叅微妙風莊¶
嚴謝願海清浄契禪叢萬壑鳴天籟不空真是空¶
　　水月菴¶
波翻萬樹碧瀛同如是中間梵宇通水月漫言虚想像¶
琉璃界本廣寒宫¶
　　山心精舍¶
菴傍精舍在乆矣號山心地静宜成憩徑通不藉尋峯¶
<pb:KR4f0005_WYG_285-35a>¶
猶洛伽境樹是海潮音願力知無分(去/聲)隨縁且獨吟¶
　¶
　¶
　¶
　¶
　¶
　¶
　¶
<pb:KR4f0005_WYG_285-35b>¶
　¶
　¶
　¶
　¶
　¶
　¶
　¶
御製詩四集巻六¶
