# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:16.972611
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷五十一
<pb:KR4f0005_WYG_329-1a>¶
欽定四庫全書¶
御製詩四集巻五十一¶
　古今體七十八首(戊戌七/)¶
　　夏至日¶
北郊禮成述事¶
協紀盛恢台¶
方壇蠲祀來䝉¶
庥誠久矣勅已益欽哉孔熯莫愆詠終身矢志陪(北郊/)¶
<pb:KR4f0005_WYG_329-1b>¶
(以時當炎暑康熈雍正年間率遣恭代者多朕即位四/十三年於兹無嵗不躬承    大祀而沐    皇地祗)¶
(所以賜祐者亦甚久欽感彌切惟矢志歸政/以前必嵗嵗躬行以邀    恩申悃云爾)誠言申¶
奏格¶
黄幕仰昭回¶
北郊禮畢還御園作¶
齋宫小憇為更衣返駕御園度國畿一晌憑輿切悲緒¶
問¶
安那再謁¶
<pb:KR4f0005_WYG_329-2a>¶
慈闈(向年聖母北郊禮畢還御園必詣曷暢春園問/        安今則不可復得追思  勝悲痛)¶
農功迤邐閱郊陬二麥登場祗半收禾黍苗而秀實未¶
仍因顒望霈霖優¶
低積水髙還作塵兩畨雨實未霑均畿南豫北齊西境¶
總在吾心禱澤頻¶
不奈炎蒸自長年園居終覺意慚然蹕廻更切傷心者¶
恩慕惟空禮梵筵(余年已望七不似向時之耐熱園居/較宫内稍可避炎冀得寧神勤政)¶
(然不能如途經皇考大事即吉後始居御園問心終覺耳/有歉兹以        恩慕寺瞻禮佛座觸境惟增傷感)¶
<pb:KR4f0005_WYG_329-2b>¶
　　邇日(六月初/二日作)¶
邇日常作雲亦復時為雨所惜非優渥不過潤寸許西¶
南陰勢濃保陽被霖否(叶/)待之無佳音原為憂旱苦(京/城)¶
(連日晡後及入夜俱有雨惜潤僅及寸而西南雲勢甚/濃計保定必應霑被乃至今日尚未奏及實為厪念)¶
曉接豫撫奏似覺霑恩普二三四五寸仍無濟涸土(今/日)¶
(鄭大進奏豫省向未得雨之二十一州縣自五月二十/一日以後得雨二三四五寸不等即所言果實亦未為)¶
(普徧深透久乾之土尚未必即能耕/種近日曽否續沛渥膏急馳諭詢之)即其稱已種繼澤¶
尚延佇何時徧霈膏憂方釋心所¶
<pb:KR4f0005_WYG_329-3a>¶
　　長江萬里歌題王䝉畫¶
支機之源誰易窮萬里葢言寰區中讀書必當破萬巻¶
方可下筆圖其雄蜀江公麟(李/)已絶技(李公麟有/蜀江圖)後來¶
繼者王氏䝉湯湯浩浩浴日月濫觴始出羣山叢江城¶
水郭各映帶或寛或狹致不同南戒北戒亘古劃西源¶
東委一氣通其間割據難悉數浪淘洗盡天水空作者¶
或於期有㑹直如說偈標禪宗爾雅樓中富名畫(王世/貞藏)¶
(畫處見/書畫譜)湖山清曉曾收并(叶/)執信致惜失彼一(見趙執/信䟦語)¶
<pb:KR4f0005_WYG_329-3b>¶
貪哉望蜀於得隴¶
　　題褚遂良石渠硯¶
下巖端石尚貽唐况是曽賔褚遂良摹古可臨蘭亭帖¶
憂讒或草愛州章淑躬克踐潤為徳持己無慚式以方¶
(二句櫽括背鐫/遂良自銘語)獨笑咸亨竟昏懦那思執手付文皇¶
　　夜雨(六月初/二日)¶
夕雨纔雭&KR1268;夜雨遂霶霈簷泉枕上聞輕凉披以快所¶
惜時弗久問惟二寸逮然此經屢霑業已盈溝澮朝接¶
<pb:KR4f0005_WYG_329-4a>¶
保陽奏廿九陣雨沛云祗二寸潤乾地曽何頼(周元理/奏保定)¶
(於初一日酉時至亥時得雨入土二寸有餘保定缺雨/已久地土乾燥二寸之澤不能滋潤翻犁而同日天津)¶
(則得雨四寸分數既倍於省城且屢/經霑渥得此繼霈實有益田禾耳)尋復天津報四寸¶
被膏大彼亦屢霑後田功庻無害惟希普作霖近逺優¶
資溉¶
　　山東廵撫國泰奏報得雨¶
廿九(五/月)此間雨及寸濟南竟日細霏絲已欣入地一犁¶
逮更幸連朝盈尺滋(國泰奏濟南省城廿九日細雨竟/日初一日自子至辰得雨四寸又)¶
<pb:KR4f0005_WYG_329-4b>¶
(於是夜自亥至寅得雨六寸四鄉均已深透而近省各/屬亦報有優霑者是東省已可稍慰惟豫省尚未奏至)¶
(實為翹/盼耳)今畨(去/聲)可稱實深透晩田均得利耘耔手加額¶
為(去/聲)蒼生慶豫信如何佇待之¶
　　題宋雘村鳯池硯¶
龍賔休說雘村無猶此晨星一二俱謾詡外庭希見也¶
豈知内庫久藏乎(養心殿内庫所貯硯甚多命内廷翰/林揀擇得舊坑舊製者凡十有二此)¶
(其一/也)沉淪佳士如方彼剪拂良材祇愧吾製作鳯池供¶
染翰不宜章蔡合歐蘇¶
<pb:KR4f0005_WYG_329-5a>¶
　　詠十螭珮¶
天地數相合蛟龍貎略方盤旋忽隠現蜿蜒(上/聲)勢低昻¶
於古何人珮匪今比徳良色渾疑玳瑁質本是琳瑯尤¶
物終須出佳城誰固藏祇宜捐弗顧底更有詩償¶
　　題木刻屏¶
層樓雖有尚芧茨識得薫風撫五絲王者之民景何若¶
惟㸔皥皥與熈熈¶
　　　右南薫撫絃¶
<pb:KR4f0005_WYG_329-5b>¶
駐輦相㸔父老隨村村納稼築場時誰云刻鏤傷農事¶
正寫休民夏諺詞¶
　　　右西成省斂¶
　　雨(六月初/五日)¶
竟日通宵霔甘雨數來恰二六時辰不徐不疾悠揚勢¶
宜聴宜觀啟沃神潤葉濯枝非是假及泉透壤信其真¶
因之悟得為學術饜飫優柔乃至醇¶
　　直𨽻總督周元理奏報得雨詩以誌慰¶
<pb:KR4f0005_WYG_329-6a>¶
京縣兩霑雨保陽未被霖(五月十五十九兩日京師俱得/四五寸雨而保定竟未霑被)此番復¶
優渥更為(去/聲)繾遐心何幸奏書擘普䝉¶
天澤斟(初五日此間密雨竟日實為深透正厪保陽之/曽否均霑頃周元理奏至保定省城於初五日)¶
(自卯至申得雨五寸且雲氣/濃厚勢尚未止始為慰懷)諒真敢餙假望久慰尤深¶
麰麥嗟失昨黍禾庻起今南瞻雲氣重豫省盼佳音¶
　　題虎伏硯¶
古磚疑出未央宫泥質全澄色類銅小篆何人刻虎伏¶
於莵那足擬文䧺¶
<pb:KR4f0005_WYG_329-6b>¶
　　文伯仁雨忩延爽¶
崇山雨欲來矮屋風亦滿奚必許家詩獨詡髙樓但所¶
遇致不同得趣胥足善長吟把巻人身意都蕭散¶
　　漢玉娃娃歌¶
伊古玉人琢兩孩長寸又五分寸纔天真爛漫笑盈顋¶
璘玢土浸周身皆黄題誰氏伴夜臺復因何代出坎埋¶
曽無分散伯仲偕疑為荀家爽靖儕慈明(爽/字)外朗風度¶
恢叔慈(靖/字)内潤温其懷子將所評誠弗乖(見馬永易/實賔錄)製¶
<pb:KR4f0005_WYG_329-7a>¶
以玉山為其齋塤篪叶韻期永諧擲筆自哂有是哉無¶
彼入寧有此來終弗失羣是用佳¶
　　命河南布政使榮柱禱¶
　嵩獄而得雨詩以誌謝¶
自去嵗秋逮今夏河南北旱甚燕齊¶
降神維嶽應䖍禱申命徃祈遂¶
霈禔(豫省去秋缺雨冬雪亦未優霑民間不能播種秋/麥今年自春逮夏復未得雨大田尚侍翻犁盼澤)¶
(尤甚于畿南山左雖蠲貸恤刑之政屢施撫臣等亦於/省城循例求雨至今未邀感應因思  中嶽為出雲降)¶
<pb:KR4f0005_WYG_329-7b>¶
(雨之司此時顒望渥膏勢難再緩馳諭榮柱遄徃誠禱/兹據覆奏五月廿九日䖍詣  嶽廟告祭六月初二日)¶
(即大霈甘霖入土深透四野均霑而雲氣甚濃所被/必廣民情歡忭云云實頼  嶽祗靈佑額手感謝)二¶
麥已知未登廪大田可望普興犁配¶
天峻極敷¶
天澤謝以為慙額首稽¶
　　題郝經續後漢書¶
身充信使被拘留兩國恰逢奸計投(元太祖既立欲與忌/宋修好王文統素)¶
(郝經有重名請遣經乃以經充國信使至宋告即位且/徴前日請和之議文統復陰屬李壇潛師侵宋欲假手)¶
<pb:KR4f0005_WYG_329-8a>¶
(害經經至宿州遣副使請入國日期不報遺書三省樞鄂/宻使及兩淮制置使亦不報先是賈似道為元兵圍于)¶
(州懼而請和且請稱臣納幣元人許之鄂圍始解似道/匿其事以大捷聞及還朝使其客廖&KR0631;中等撰福華編)¶
(頌鄂功通國皆不知所謂和也恐經至泄其謀因拘經/於真州之忠勇軍營經上表請入見又數上書極陳和)¶
(戰利害皆不報遂留真/州十六年因著此書)願附魯連未遂志空言思託著¶
書酬¶
陳壽寧稱史筆人續之尊漢見誠醇(陳壽三國志帝魏/㓂蜀論者非之然)¶
(司馬光作通鑑尚不能訂其誤至朱子作綱目始為改/定經所著續後漢書獨以蜀漢紹炎劉正統其識甚正)¶
(彼葢已見朱/子之書也)獨嫌董卓仍列傳即未叛臣亦亂臣(經此/書於)¶
<pb:KR4f0005_WYG_329-8b>¶
(叛臣簒臣皆各為分類而董卓則仍置尋常列傳中夫/東漢之禍實由董卓其簒逆之謀久萌特未及逞耳縱)¶
(不别為簒臣獨不/當另列為亂臣乎)¶
褒貶從來不可誣要公千載賞和誅簒臣仲達祗簒魏¶
簒漢寧非孟徳乎(經列司馬懿為簒臣而轉不及曹操/夫懿乃魏之簒臣若曹操實簒漢之)¶
(賊眨懿而舍操春/秋之義有未當矣)¶
福華編撰鄂功陳羈絆真州十六春未免南方君子笑¶
笑他不叛北方人¶
帛詩&KR0137;者假前題(元史經本傳載汴中民射鴈金明池/得繫帛書詩有云霜落風髙恣所如)¶
<pb:KR4f0005_WYG_329-9a>¶
(歸期回首是春初上林天子援弓繳窮海纍臣有帛書/中統十五年九月十一日放鴈獲者勿殺國信大使郝)¶
(經書於真州忠勇軍營新館葢經以久留音問不通不/知中統之為至元也云云此葢好事者因蘇武事假為)¶
(之然經久羈宋地仗節不屈僅以著書自遣視蘇武在/匈奴娶婦生子不可同日語奚藉鴈書方表其忠乎)¶
學術忠誠孰可齊設使子卿逢地下著書差勝娶胡妻¶
　　夜雨(六月初/九日)¶
半旬猶未逹徹夜又逢霖細潤恰如露暴摐不是霪衾¶
涼喜微逓簷響聴徐斟近逺胥霑後無懷略釋心¶
　　題楊士竒舊端子石硯¶
<pb:KR4f0005_WYG_329-9b>¶
水阬子石美之最背楷分明志士竒(硯背鐫永樂壬辰/禮闈竣事過廷器)¶
(先生得此大快廬陵/楊士竒志廿三字)學行已稱榮溥讓彌縫還擬杜房¶
持于謙終以薦得濟王振弗能制可悲逮事四朝臣固¶
幸其朝幸否亦當思¶
　　鑷白¶
白黑甚分明因之善惡喻白善黑為惡人所共知素(一/解)¶
而亦有時異乃在髪與鬚喜黑惡其白善惡斯頓殊(二/解)¶
黒善白反惡黑白色非改以其託非地黑吉白成悔(三/解)¶
<pb:KR4f0005_WYG_329-10a>¶
好惡與妍媸人情鮮定期因之欣戚生冷㸔真成癡(四/解)¶
然復更有說鬚髪老始白人孰不願老於白何須責(五/解)¶
既白而又鑷是為欲無厭鑷者非癡何抒懷成口占(六/解)¶
　　題和闐玉清溪泛艇圖¶
量材頗不中(去/聲)罇罍却中畫圖生靣開㡬叠青圍山峭¶
蒨一泓碧浸水縈洄虚亭若箇支忩望野艇何人盪槳¶
廻總是河東叔則輩其間賔主底須猜¶
　　題永樂雕漆進履圖¶
<pb:KR4f0005_WYG_329-10b>¶
果園永樂創為模潻器雕鐫精巧殊斯豈洪髹(潻匠名/見明嘉)¶
(興府/志)所能寫祗疑道衍授之圖彼因進履明其忍乃寓¶
籌帷炫已謨深險無非資詭計匠家徒爾費工夫¶
　　題戲鴻堂栁公權蘭亭詩帖¶
虞褚蘭亭意早茫何來栁帖戲鴻堂(虞世南褚遂良所/臨蘭亭序並流傳)¶
(刻石已艱致其真迹則藏内府公權此帖雖/刻入戲鴻堂而已漫漶至墨跡亦不可考也)刻工未必¶
能知字片石居然有斷章(刻本字體未為甚工筆畫亦/多有殘闕者葢由當時刻本)¶
(摹勒未善而石刻又年久漫漶故以/其昌臨本較之轉覺青過於藍矣)説項祗因橅自董¶
<pb:KR4f0005_WYG_329-11a>¶
補王恰似得其羊(各詩闕筆命于敏中倣其意補足之/其闕字悉以其昌臨本為凖若臨本)¶
(亦闕則仍其舊並以戯鴻堂原刻于敏中補本其昌臨之/本及御臨本命工摹刻各為一冊彚裝成函以増稧帖)¶
(勝/)閲年二百已漫漶重搨嗤斯圖久長¶
　　命大學士于敏中補書栁公權蘭亭詩帖版缺書¶
　　　者詩以誌事¶
公權楔帖早稱神一脉香光得髄真鐫刻戲鴻惜漫漶¶
(戲鴻堂帖所刻栁公權蘭亭詩多有缺筆兹命于敏中/就刻本漫漶缺畫者因其邊旁補成全字並倣董其昌)¶
(臨本意書之其原刻本及董書所無之闕字闕句則仍/其舊並以董臨之巻及余所臨巻鉤摹上石各為一册)¶
<pb:KR4f0005_WYG_329-11b>¶
(亦藝林一/段佳話也)補填卧虎付絲綸董書幸聚豐城劍(其昌所/臨蘭亭)¶
(四言詩巻先弆石渠後復得其五言詩取而較之則實/係一巻析而為二且移髙士竒陳元龍張照諸䟦於四)¶
(言卷而留董原䟦于五言巻中葢張照收藏時本屬全/璧其身後為人竊取割裂分售因命移接重裝彚成全)¶
(巻俾復舊觀幸而俱入内府離者得以復/合此亦翰墨因縁莫知其然而然者乎)柳蹟應全合¶
浦珍藝也當知繫乎道可忘筆諫乃其人¶
　　文徴明溪坪雅話¶
相商隠趣得清陪愛坐嘉陰掃綠苔生靣别開三友逕¶
有人散歩過橋來¶
<pb:KR4f0005_WYG_329-12a>¶
　　詠漢玉榖璧¶
莫莫復沈沉精華藴内心惟其湛于古是以貴乎今無¶
物持為比有光葆則深土華合玉質久冺跡相侵¶
　　山西廵撫巴延三奏報得雨¶
晉省由來弗闕雨而霑尺澤倍應佳較兹時後半日耳¶
(巴延三奏晉省五月中兩次得雨兹省城復於六月初/五丑時至初六夘時甘霖大霈入土尺餘太原等各)¶
(府州屬亦報同日普霑極為優渥麥穂倍加結實秋禾/雜糧無不發榮滋長農民同為歡慶云云覽之欣慰其)¶
(得雨之日與京城相/同惟此間早半日耳)喜彼膏霑各屬皆麥穂結欣資粒¶
<pb:KR4f0005_WYG_329-12b>¶
飽禾秧吐更渥苖排愁過閔旱慰聞&KR0584;戒滿惟因自勑¶
懷¶
　　王繹松下聴泉用圖中題者韻¶
峭峯雲外卓然立寒籟松間泛若流設使東陽擬樂曲¶
正為水調聴歌頭¶
　　詠宋端硯¶
天池一月印(硯/靣)空宇衆星攅(硯/背)爝火寧相比陶泓永得¶
完依然北朝宋真出老坑端清伴文房暇摛辭愜染翰¶
<pb:KR4f0005_WYG_329-13a>¶
　　陜西廵撫畢沅奏報禱於¶
　太白山而得雨詩以誌謝¶
麥前暘雨各稱時麥後廿餘日待滋為禱¶
靈山立垂佑遂施甘&KR0584;果昭竒(畢沅奏五月望前各屬/得雨早穀已乗時播種)¶
(大田亦正待翻犁而晴霽二十餘日地脈熯燥待澤頗水/徽因率僚屬䖍籲於  太白山神祠並遣員詣靈湫取)¶
(甫到山而雷雨立沛經時始霽初四日所取之水至省/即於是夜大獲甘霖連三晝夜入土深透各屬亦同日)¶
(普霑已種之禾倍覺發榮滋長未種者亦可扶犁/布種云云仰荷  神庥感而増敬因賦詩以誌謝)樹碑¶
鑄鐵傳福地取水凝湫自皓池粒我蒸民布¶
<pb:KR4f0005_WYG_329-13b>¶
天澤蠲誠致謝此摛詞¶
　　題汝窑奉華盤¶
為閣為宫不可知奉華兩字底鐫之尺鳬集裏傳名氏¶
見說風流女畫師(盤底鐫奉華二字考宋髙宗劉貴妃/有奉華大小二印南宋雜字詩呉焯)¶
(所撰巻内有知是風流女畫師之句注引/畫史劉妃工畫人物云云尺鳬呉焯字也)¶
　　雨(六月十/四日)¶
半夜霏&KR1268;雭凌晨霔霈霶無虞礙麰麥(往年收麥時雨/多或慮礙曬晾)¶
(今嵗麥本歉/收無慮此矣)有喜利粳粱泉及深而潤午過霽以暘五¶
<pb:KR4f0005_WYG_329-14a>¶
風為五雨長夏適占祥(丙申夜雨詩有五風十雨吉徴/常五雨尢稱夏令祥之句兹自)¶
(初九日得雨至今適當五日又/值秋田普種之餘定叶祥占也)¶
　　題髙克㳟雨景¶
畫竟雨如澍(用克㳟/自識語)房山自所云展仍對佳霔霏似落¶
濃雲意以運靈幻神非闗苦勤村田阿那畔誰者出耕¶
耘¶
　　題宋宣和睿思東閣硯¶
當年東閣此臨池背識瘦金今見之既曰睿思思底事¶
<pb:KR4f0005_WYG_329-14b>¶
足知洪範未曽思¶
　　閲侍衛射¶
閲射闗戎詰班分侍衛官廿年曽未舉(不閲侍衛射二/十年矣兹命毎)¶
(日掄侍衛二十餘人校射於出入賢/良門閲之按三旗次序輪閲一周)㡬暇試親㸔發天¶
旌雙中(人發二矢其俱中射/侯者即賞以旌之)闓弓愧獨難(向閲射時必/親射俾衆共)¶
(觀曽有發二十矢中十九者自臂痛以來/久踈射事雖技癢而不能強為心甚歉然)殿庭躬教衆¶
芳躅緬貞觀¶
　　再題和闐玉羲之書竹扇圖¶
<pb:KR4f0005_WYG_329-15a>¶
千載和闐韞水濵絳雲滃溘蔚周身知非浸出萇𢎞血¶
㸔是傳來逸少神世外煙霞别有契天然峯岫不須皴¶
芝蘭藉甚言誠信老嫗何期作玉人¶
　　詠宋澄泥虎符硯¶
式為兵符形似虎意寓炳文濟其武坡云磨甕可供書¶
奚必陶泓稡爾許¶
　　盛懋山莊對奕圖¶
崇山䕃茂林結宇静而深枰有嘉賔對徑仍幽客尋知¶
<pb:KR4f0005_WYG_329-15b>¶
誰先一著欲下又重斟試問棲遲者何來勝負心¶
　　池上居¶
宋明池上居嵗嵗此相於餘景率置矣(余以長年畏署/園居已不勝慚)¶
(愧故於園中諸景率未流賞成詠此居則勤政/餘暇退憇之所毎嵗必有詩故成章以紀嵗月)斯題那¶
闕如柱楣殊昨夏(昨嵗題此居有柱楣如/述傳慙愧寸心知之句)素服尚今裾¶
俯仰都成愧難云讀禮書¶
　　雨(六月十/八日)¶
清曉彌天佈大雲須臾空宇落絲棼忽而亂灑色難狀¶
<pb:KR4f0005_WYG_329-16a>¶
時復細飄聲不聞却繾南方可利漕(昨鄂寶奏黄河内/髙家馬頭一帶因)¶
(東北風兠阻生淤水僅尺許江廣重船稽滯未能度黄/並有祈禱大雨以利河漕之語深為厪念即馳諭薩載)¶
(上𦂳挑濬並諭詢髙晉等缺雨情形今此間宻&KR0584;渥優/雲勢甚廣若東南亦得霈霑庻於滌淤挽漕均有利益)¶
(南望更/殷懸注)肯因北地此興耘祥中意懶鮮成詠祗有雨晹¶
詠尚勤¶
　　西直門外作¶
清曉還宫因視朝謝恩將以覲羣僚半年一舉不為數¶
勤政之端志欲劭¶
<pb:KR4f0005_WYG_329-16b>¶
夏五恩膏霑下旬邇來逾月未行巡苖而已秀秀將實¶
改觀(去/聲)青郊速以神¶
無前愁亦無兹慰愁慰由來相轉旋因識世間胥若此¶
勤思泰否倍瞿然¶
　　夏日養心殿¶
視朝雖常例有如愛禮羊避熱而弗行是即怠之方怠¶
則吾豈敢長(上/聲)年益自蘉都城烟火多紫禁圍紅墻固¶
皆足致災未若園居良園居且為愧暫熱庸何傷薫風¶
<pb:KR4f0005_WYG_329-17a>¶
來殿閣亦自生微凉近政撫蘭亭即景玩詞芳(近復臨/董其昌)¶
(所仿栁公權書蘭亭詩巻命工摹勒上/石因殿閣微凉有㑹公權聨句詩意)¶
　　雨(六月廿/四日)¶
午熱蒸為雨暑時易作霖虬壺聲乍奪鴛瓦響雄斟波¶
㸔墄平積爽欣枕簟侵洪湖流壯否(今嵗豫省缺雨日/久淮源微弱致洪)¶
(澤湖尺寸減少清水不能暢出刷黄河身間有淤淺糧/艘尚多阻滯該處現在禱祈大雨以期増清利漕前經)¶
(漕臣鄂寳等奏至即馳諭詢問督/撫總河諸臣尚未覆奏深為厪念)漕務繾遐心¶
　　兩江總督髙晉覆奏江寧等處望雨及黄淤清弱¶
<pb:KR4f0005_WYG_329-17b>¶
　　　情形詩以誌事¶
清弱黄淤礙漕舟奏章披即問馳郵(前據鄂寳奏黄河/髙家馬頭一帯淤)¶
(淺水僅尺餘江廣糧船七百餘艘未能挽渡現在祈禱/大雨以助湖流隨馳諭詢問髙晉薩載等缺雨阻漕情)¶
(形薩載昨已覆奏髙/晉摺亦於今日奏到)果稱望雨設壇禱(髙晉奏五月至/今各屬未嘗無)¶
(雨惟多寡不等未能一律普徧低田及近水之區禾苗/俱已栽挿惟江寕鎮江掦州通州海州等處山鄉田地)¶
(因雨水不足尚未種齊各州縣均在祈雨今年遇閏節/氣較遲若六月内得有透雨仍可補種云云深為厪念)¶
(復馳諭/切詢之)並及疏淮閉閘謀(清弱黄淤一事髙晉以為疏/治河淤固目前要務而通湖)¶
(引河亦應一體疏濬並將恵濟等三閘暫行下板使湖/水全出清口併力刷沙亦補偏救弊之一法因即馳詢)¶
<pb:KR4f0005_WYG_329-18a>¶
(薩載如漕船已全出運河即閉恵濟等/閘以助清水亦甚有益宜籌酌速行之)北地膏方慰心¶
曲南江澤復綣眉頭自知原是憂勞者徳乏慚惟徴鮮¶
休¶
　　陜甘總督勒爾謹奏報得雨詩以誌慰¶
甘省多愁旱今春又復然早因慮瘠土兹乃渥農田(勒/爾)¶
(謹前奏廿省夏間缺雨臯蘭等州縣已有被旱之處即諭令實戌/力籌辦併詢其曾否得霑渥澤兹據奏蘭州省城六月十七日)¶
(時至十八日辰時得雨六七寸四郊深透于秋禾大有禆益/且隂雲宻布勢甚寛廣各屬是否一律普霑俟查明另奏覽)¶
(之雖稍慰懐但恐各屬未能普徧優渥軫念尤切因復馳諭切/詢如尚有未得透雨不能補種致成偏災者宜即勘實照例撫)¶
<pb:KR4f0005_WYG_329-18b>¶
(恤毋稍/諱餙)利固秋禾被霑其别屬全成災者莫諱次第諭¶
音宣¶
　　文伯仁山水¶
茅菴搆築翠巖隈樾蔭梳風自不埃羽客庚申守以静¶
青童採得紫芝來¶
　　題漢玉輞頭¶
輞頭古輅飾稱樸弗稱文雕琢自何代精神宛運斤千¶
年縟華土四面蔚卿雲不識空空腹可懷㝠漠君¶
<pb:KR4f0005_WYG_329-19a>¶
　　詠米芾螽斯𤓰瓞硯¶
質貞潤復製精竒兩面胥堪受墨宜既盛既緜珍寳晉¶
周南大雅意兼斯¶
　　雨(六月廿/九日)¶
晩雲旋聚散夜雨遂滂沱繁響落簷瓦輕寒逓帳羅已¶
知盈尺透曽未一旬過獨繾黄淤處斯時霈若何(近因/青弱)¶
(黄淤糧艘阻滯盼雨甚切屢經馳諭詢問今晨閲高晉/等六月廿七日郵奏河干尚未得雨通行而此間毎越)¶
(數日輒得甘&KR0584;兾淮安等/處亦得均霑倍縈南顧耳)¶
<pb:KR4f0005_WYG_329-19b>¶
　　總漕鄂寳奏漕船過淮情形詩以誌事¶
起剥濬疏并力諸漕船纔過丗而餘(湖廣江西糧艘/體質本重遇水)¶
(淺輒須起剝即空船亦受水二尺今嵗六月初青黄交/滙處因東北風盛南岸生淤水僅盈尺重船七百餘舸)¶
(阻滯未能渡黄鄂寳等以聞急勅薩載多集兵夫挑濬/且屢馳諭咨詢而薩載等覆奏以河身隨濬隨淤由清)¶
(水不能暢出衝刷所致深為廑念兹鄂寳奏六月廿八/以後黄水略長起空之船佐以人力牽挽渡黄計三十)¶
(九船此後或可通/行無阻聞之略慰)豫之旱久清因弱淮亦雨稀黄受淤¶
(洪澤湖水較徃年淺四尺餘由豫省春夏缺雨以致淮/源微弱故清水不能暢出而淮安一帯六月内亦復缺)¶
(雨其淤更甚幸而上年新開陶莊引河清黄交滙處較/清口移下數里故清水雖弱止於淤阻若如舊時清口)¶
<pb:KR4f0005_WYG_329-20a>¶
(情形則黄水必致/倒灌且侵運矣)遥顧民艱期救爾深虞政舛益慚予¶
旗丁久候兼多費酌賞遑蘄小恵攄(旗丁守侯兩旬餘/起剝又復多費未)¶
(免拮据因降㫖令鄂寳/查明酌賞以恤丁力)¶
　　詠痕都斯坦綠玉椀¶
分瓣呈十出中規總一圓葉翻雙耳執朶綴兩胎巻翠韭¶
為色潤攅花承足鮮方諸薦明水曽握大宛仙¶
　　詠舊蕉白七螭硯¶
龍之子或云雌者蕉白蠖然稱硯材設以南朝人品擬¶
<pb:KR4f0005_WYG_329-20b>¶
抑為陸也抑為崔¶
　　雨(閏六月/初八日)¶
夜雨逹晨猶未止邇日炎歊一以洗披衣攬政極清凉¶
逮辰雲散快晴矣曰晴曰雨誠協哉遐心所慮惟江淮¶
季夏苦旱秧艱挿清弱黄淤漕難催疇咨驛騎頻馳問¶
昨悉丗船挽渡信今曉船數又報増(今日髙晉等奏稱/閏月初一日初三)¶
(日糧艘渡黄者共六十六舸惟具摺時尚未/得透雨再遲恐於農田有碍殊深軫念耳)不雨如前¶
農待潤今年江南幸賦蠲盈虚之語理豈然(江蘇缺雨/之處偏災)¶
<pb:KR4f0005_WYG_329-21a>¶
(恐所不免已馳諭大吏實力查勘照例妥為經理今年/輪免江南田賦聞之南方人諺云免納税糧之嵗罕遇)¶
(豐穰葢以正供乃小民常分既受主恩即難復邀加恵/天貺徴之上兩届普免誠亦如是理或有之然余)¶
(閻閻實願其仍得逢/年以遂耕餘之樂也)賑灾恤貧盡人事毋為飾隠敦勤¶
宣(頻飭督撫詳查被/灾者按例賑恤)¶
　　兩江總督髙晉奏報得雨詩以誌事¶
月之八日渥膏霑六百里馳封牘鈐夜雨正同此處霈¶
(高晉奏江寜於初七日自申至戌始則雷雨霶霈繼則/密雨優滋入土深透復自亥時起&KR0584;雨竟夜至初八辰)¶
(時未止且雲勢甚廣逺近似可普霑云云江南此次得/雨與京師夜雨時日相同此間毎雨輒普遍兾江南亦)¶
<pb:KR4f0005_WYG_329-21b>¶
(如是/耳)晩田遥慶彼中漸(兩江地方六月缺雨秧田未能/遍挿兹髙晉奏得此甘霖已種)¶
(者既可勃然暢發未種者亦可補種雜糧即或髙/田補種不及而低田有秋成灾亦輕為之稍慰)襍糧¶
補種收堪冀高壤成灾救可兼獨是清江信未至急教¶
傳問意無忺(清江較江寧距京尤近若初七八亦渥甘/膏薩載等奏報應先於髙晉今尚未據郵)¶
(奏恐其未能同沾渥/澤因即馳諭詢問)¶
　　夜雨(閏六月/十一日)¶
邇日赤曦烈蒸為夜雨霶較於五風速(嘗謂十雨五風/其常也若長夏)¶
(則五日一雨亦宜此/雨纔隔三日故云)喜作半宵凉蕉軸頻傳響蓮壺漸¶
<pb:KR4f0005_WYG_329-22a>¶
覺長江南澤被否繾慮益徬徨¶
　　題舊端石十二章硯¶
周刻虞章意創新㡬曽上古有龍賔眼中却合堯夫句¶
三十六宫都是春¶
　　箑頭偶仿東坡偃松圖因作歌題便面¶
曽倣東坡偃松巻收之箑頭剏已意世傳三友斯已紛¶
益以幽蘭復為四(松竹梅世稱三友復有益以幽蘭者/雖格韻同清而松姿蒼翠非竹與梅)¶
(蘭可比不如屏去/其三獨冩松風也)一䕫足矣寧須多概屏其三弗容厠¶
<pb:KR4f0005_WYG_329-22b>¶
覺有謖濤出間(去/聲)間清風安藉比户試¶
　　詠周玉亞鼎¶
亞鼎猶周代匪銅以玉為干年土華暈五徳石英蕤詎¶
必坯模鑄原資追琢施較金真罕見堅脆義堪思¶
　　江南河道總督薩載奏清江得雨詩以誌事¶
伏雨原無定分龍霈不齊(埤雅夏多雨龍各有分域又/俗諺謂伏雨為車轍雨言大)¶
(小不/齊也)一朝遲南北兩地異東西(薩載奏清口一帯於初/九日自申至酉雷雨交)¶
(作甘&KR0584;霈施計六七寸且雨勢頗廣逺近定可普霑云/云覽之稍慰其雨較江寧雖遲一日而優渥略同葢因)¶
<pb:KR4f0005_WYG_329-23a>¶
(㐲雨分地以/次而及耳)土入六七寸雲鋪逺近低惟因待風息挽¶
渡又稍稽(昨薩載奏糧船於初九日早至申刻已渡黄/十七隻俟風息即行挽渡計雨後増波糧艘)¶
(北渡自更/當迅利也)¶
　　雨(閏六月/十四日)¶
昨夜至今晩霖雨率未已雖云未至過適可應止矣因¶
念洪澤湖能否漲清水徃年慮甚其今夏望足彼可知¶
人之情不定有如此更繾淮以南蘇松澤何似(前日髙/晉奏江)¶
(寧於初七至初八日得雨澤透昨薩載奏清江於初九/日得雨六七寸且云雨勢甚廣若淮以南蘇松各屬亦)¶
<pb:KR4f0005_WYG_329-23b>¶
(得普霑則楊魁亦應奏及今/日尚未得奏函益深縈注)若云近永定尤願晴為美¶
(永定河現當伏汛苦雨水過/多又恐増漲故急盼晴霽也)此心祗方寸片刻數千里¶
安得弗髪白總為吾赤子¶
　　題雲臺¶
雲臺建武畫功臣馬援弗圖以戚親言進東平笑不語¶
未思祁氏有其人¶
　矍鑠是翁光武已許其壯且援之功不减岑彭輩¶
　允宜登功臣之列不宜以后戚罷之祁大夫外舉不¶
<pb:KR4f0005_WYG_329-24a>¶
　避仇内舉不避親為臣者尚如此為君者固當避私¶
　親而廢公勸乎且后妃之家知有如此効力功臣亦¶
　足以勸外戚而愧紈袴明帝此舉葢沽小譽而忘大¶
　義吾所不取也¶
　　喜晴(閏六月望日/是日立秋)¶
前宵昨日連霖雨幸得膩雲傍晩收曦朗至今知定霽¶
氣清協節報新秋逭其憂旱曽無許復此虞霪更有由¶
自咎長年少藴藉毎於先事預為愁¶
<pb:KR4f0005_WYG_329-24b>¶
　　恭題¶
　盛京吉林黒龍江等處標注戰蹟輿圖六韻(有序/)¶
　盛京吉林諸處乃我¶
祖宗肇迹興王之所而皇輿全圖所繪向未賅備因敬¶
　　稽¶
實錄事蹟命將軍𢎞晌等詳考道里形勢按圖増補且¶
　　勑大學士舒赫徳阿桂等董所司拓為大圖於¶
聖武豐功標注地名之右恭紀¶
<pb:KR4f0005_WYG_329-25a>¶
太祖¶
太宗親征及¶
遣諸王貝勒等征討者為地凡一百四十有四圖既成¶
　　將以壽之棗梨垂示久逺緬惟我國家自長白¶
發祥以至奄有瀋遼¶
天與人歸丕基式廓而我¶
太祖¶
太宗身歴戎行¶
<pb:KR4f0005_WYG_329-25b>¶
開創艱難皆有山川疆域可考迄今按圖展對益可想¶
　　見當年¶
景命所貽¶
前勞所啟用是恭賦成什誌不敢忘即以是詩錄之幀¶
　　首我世世子孫遵覽斯圖其尚欽承敬畏以鞏億¶
　　萬載丕丕基而於余所以述¶
祖徳而垂後昆者庸可忽乎哉¶
龍興東海佑承¶
<pb:KR4f0005_WYG_329-26a>¶
天創業時仔¶
二帝肩因以輿圖考當日注之戰蹟示千年¶
祖功並茂德貽後¶
宗徳還兼功繼前心膂折衝同禦侮¶
躬親執鋭更披堅凡經一百四十處乃致九州萬國全¶
享此泰平守器者可忘¶
先業弛勤䖍¶
　　晩晴(閏六月/二十日)¶
<pb:KR4f0005_WYG_329-26b>¶
不雨已五日今晨似欲霖故知無潦慮頗切望晴心間¶
(去/聲)作過午未幸㸔散晩陰西成期尚逺較量敢㤀欽¶
　　兩江總督髙晉安徽廵撫閔鶚元奏報得雨詩以¶
　　　誌事¶
六月南方缺雨時漕稽因奏屢疇咨(今嵗江南六月内缺/雨督撫先未奏及)¶
(直至鄂寳因漕船阻滯奏稱現禱甘/霖始知盼澤情形自此屢傳諭飾問)　幸聞建業恩膏渥¶
(髙晉奏江寧省城月初先已得雨兹復於閏月二十日/申酉兩時雷雨大作又廿一日自子至辰雨澤渥沛入)¶
(土深透約六七寸早挿之禾長發芃茂補種雜糧亦一/望青葱旋據江寧鎮江常州蘇州揚州淮安各府屬亦)¶
<pb:KR4f0005_WYG_329-27a>¶
(報同日得雨四/五六寸不等)兼悉廬江涸壤滋(閔鶚元奏安慶省城/於閏月初三四得雨)¶
(六寸初七得雨五寸十三四日又得雨七寸十分優渥/所屬各縣均屬相同其懐寧桐城二邑大半稻田兩熟)¶
(今早稻甫經收穫正值栽挿晚稻之時得此透雨農民/翻犁趕挿不勞車戽又寧國池州㣲州各府屬亦先後)¶
(得雨霑足廬州太平六安廣徳池州等屬並於月初得/雨四五寸不等惟離省較逺者尚未報齊㸔來旬日以)¶
(來雨水已/屬廣徧)起槁廻枯可遍及翻犁罷戽略嫌遲其成灾¶
處應勤恤勗以叮嚀俾妥為(髙晉稱此次之雨較前尤/渥尚可補種襍糧萊蔬其)¶
(實有不及補種已成偏灾者現在查勘云云/已屢飭該督撫率屬實力妥辦毋稍諱飾)¶
　　西直門外作¶
<pb:KR4f0005_WYG_329-27b>¶
思孝秋嘗祭¶
奉先還宫預日致齋䖍未經命駕纔逾月一覽農功目¶
朗然¶
早田將熟晩田實浥露摇風高下齊禾黍香中筍輿度¶
慰哉因以益欽兮¶
廻思夏午方愁旱將恐大田獲并虚旋轉¶
鴻鈞霈優澤改觀愁亦未孤予¶
御製詩四集巻五十一¶
