# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:21.006953
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷四十六
<pb:KR4f0005_WYG_438-1a>¶
欽定四庫全書¶
御製詩五集巻四十六¶
　古今體一百二十一首(己酉四/)¶
　　幸盤山啟蹕之作¶
春日行時動養和宜老年盤山送佳氣御苑發華旃潤¶
野無塵坌連阡看麥芊東門仍跨馬(上年五月幸避暑/山莊啟蹕日上駟)¶
(院將御馬遲悮因乗輿而行非意圖安逸也今日/仍乗馬一時扈從及送駕諸臣無不同深慶忭)萬衆¶
意欣然¶
<pb:KR4f0005_WYG_438-1b>¶
　　湯泉行宫八詠¶
　　　温泉¶
地下硫磺釡底薪一般能熱用殊陳湯常熟物泉則否¶
假借由來不及真(温泉雖熱如湯然不能熟/物假不及真事理可悟矣)¶
　　　栁色¶
今嵗春寒殊異常閏前遲暖故應當(今嵗遇閏立春在/正月初九日是以)¶
(三月初句/方覺向暖)此間物候先他處(近温泉處物候發生皆早/兹來栁初染黄足騐節氣)¶
(之/遲)栁色猶然纔染黄¶
<pb:KR4f0005_WYG_438-2a>¶
　　　池塘¶
架木為堂下覆池引泉備浴避風吹十年前或來一試¶
耄耋非宜久不為¶
　　　玉蘭¶
往年來此花常謝今嵗斯花正待看問孰為之權巧術¶
女夷方便遇春寒¶
　　　山亭¶
孤峯突出俯澄渟岰㠡頂平上有亭莫訝飛來無所據¶
<pb:KR4f0005_WYG_438-2b>¶
太行分得一稜青¶
　　　逰魚¶
泉為湯即釡為池箇裏逰魚不自知善譬張綱化頑梗¶
柔因剛得可思之(按後漢張網降張嬰事單車造嬰壘/開譬大義嬰感悟自謂如魚逰釡中)¶
(今幸更生云云網似以柔道化頑梗然/亦因剛直素著乃能令人輸諴聽命也)¶
　　　書室¶
駐輦原欣清暇多書齋到處縹緗羅抽開一巻便有益¶
益自因心可㑹麽¶
<pb:KR4f0005_WYG_438-3a>¶
　　　官鶴¶
翦翎豈不九臯懐隔嶂聲聞亦自佳却笑羽衣瀟灑客¶
林間今日應(去/聲)官差¶
　　順義道中作¶
義必由仁義乃正順惟遵義順無差修身察吏安民備¶
師保如臨實不遐¶
雪雨優霑勝往春竟逢泥濘礙行人雖云除道勞羣吏¶
(今春雨雪優渥㢠勝常年蹕途所經竟有泥濘之處地/方官已修治平整因諭部議叙以奨其勞然農田得此)¶
<pb:KR4f0005_WYG_438-3b>¶
(膏澤大有利/益為之欣慰)却喜農田利萬民¶
農田亦有艱耕者(今日見道傍低窪之地間有積水恐/不能種春麥止可少遲翻犁播種大)¶
(田展轉縈懷莫非/為小民生計耳)待種大田正豈妨展轉莫非籌穡事¶
孜孜猶日敬無遑¶
　　駐蹕盤山静寄山莊即事二律¶
薊野風和曉日晴欣看舉趾利春耕堵波已自凌雲見¶
大嶺仍教䇿馬行杏蕾微紅随節候松鍼恒翠識堅貞¶
無須冀霈祗須霽今已前丁迥異情(前嵗丁未春廵駐/此正值盼雨有英)¶
<pb:KR4f0005_WYG_438-4a>¶
(英卓午低峯嶺冀霈當春七字詩之句今春雨雪極為/霑足目前惟盼晴霽庶已茁麥苗得以長發並可播種)¶
(春麥/耳)¶
静者山莊復駐兹寄乎前嵗去如馳峯姿泉韻自千古¶
暮攬朝吟又一時然豈敢因懈勤政却無妨亦每成詩¶
閲年事已紛多矣静寄由來付不知¶
　　題延春堂¶
堂以延春額延春亦此堂誰賔復誰主如幻實如常乗¶
暇親書史隨時樂景光咄哉言近失無逸合猶蘉¶
<pb:KR4f0005_WYG_438-4b>¶
　　韻松軒¶
韻松松韻㡬多年究未明其所以然祇有書軒泯魚兔¶
此中却孰是蹄筌¶
謂松非韻松無韻云韻是松韻有松置却是非有無論¶
偶然樂此偶然逢¶
　　接要樓有㑹¶
萬景紛目前應接無暇空然而得其要亦弗勞心孔得¶
要自挈全静寄莊名總(盤山佳勝應接不暇惟静能/領其要故總名曰静寄山莊)謐¶
<pb:KR4f0005_WYG_438-5a>¶
以待其紛寂以觀其動憧憧泯往來順應那知冗斯猶¶
對景言萬㡬吾獨重得其要若何敬凛三無奉¶
　　引勝軒五疊前韻¶
老松如君子其徳乃顯允落落峙軒前間(去/聲)閒(平/聲)露峰¶
筍彌綸含動静萬物天地準春色昭有為泉聲示無盡¶
於其有無際忘機孰能引¶
　　題暢逺齋¶
齋忩暢逺觀逺景在目前葉色緑尚韜花光紅漸妍偶¶
<pb:KR4f0005_WYG_438-5b>¶
爾一憑榻詎欣騁目閒去嵗江陵灾萬戸遭迍邅竭力¶
普賑救元氣未復全南望如見之尚切恫瘝艱閑忩坐¶
静室猶覺心惻然¶
　　静夜吟¶
九疊十全韻弗賡(自前嵗静夜吟九疊前韻已成十全/應如中秋帖子涿鹿行文圍獅子林)¶
(諸什之類俱以十全為度可/勿賡韻然吟興自勿能已也)名山静夜豈無情設如致¶
問情何寄曰在風清與月明¶
　　倉場侍郎奏開斛起運詩以誌事¶
<pb:KR4f0005_WYG_438-6a>¶
近數年來運道艱(自乙巳年起河南安徽江蘇等省久/旱洪澤湖來水微弱清口致有停沙)¶
(又以運中河嵗久淤墊漕船節節阻滯嗣丙午夏秋黄/水盛漲清水不能刷沙而山東微山湖連年水櫃又不)¶
(能收符舊制以濟運道遂致南漕北上又復淺阻是以/頻年漕船不能全數抵通屢有截留之事詳見前數年)¶
(誌事/詩注)㡬多神思費其間曰懲曰勸匪一致籌濬籌疏有¶
㡬般(前數年漕船阻滯漕臣毓竒張皇無計為之籌畫/再三又因督河諸臣挑濬運中河時不趁上㳺未)¶
(放水以前先建牐座以致水無攔蓄一洩無餘嚴行督/飭設法辦理将薩載李奉翰各降頂帶示罰又以黄水)¶
(倒樣沙停清水不能暢出命大學士阿桂馳往河工為/之主張㑹商熟籌妥辦以期利濟運道至前嵗復諭令)¶
(蘭第錫與畢流長麟悉心㑹勘東省運河應行疏濬各/處特命明興専司其事並諭以民修各工先行動帑興)¶
<pb:KR4f0005_WYG_438-6b>¶
(修俟工竣後分年帶徵以紓民力如動帑過多即據實/奏聞降㫖豁免嗣據明興将支幹各河一律疏濬深通)¶
(徵山湖收水較每年定誌一丈一尺外多收一尺餘於橋/是南北運河始得通暢至上年又以衛河水小直𨽻吴)¶
(一帶間有淺阻之處亦節次傳諭挑濬趕辦並官造撥/船起運漕糧乃得迅速抵壩回空不致凍阻而所帶土)¶
(宜貨物源源而來京/師市價亦日就平減)所幸秋霖鋪底足更欣春雨益波¶
潺較先兩月開斛早(上年秋雨深透河水充足加以今/春南北雨雪優霑運道益為暢達)¶
(兹據倉場侍郎蘇凌阿劉秉恬奏稱山東徳州衛並豫/省通州所等共二十幫漕船於二月十九二十六等日)¶
(俱已陸續拽過津關其首幫已於三月十二日抵壩即/擇吉於十二日敬祀  河神開斛起運查上年東省首)¶
(幫於五月十二日始行到通本年較早兩月現在南糧/頭二三進各船俱能挨次跟樓北上啣尾而至今嵗全)¶
<pb:KR4f0005_WYG_438-7a>¶
(漕自可仍復從前舊制等語可見事/在人為果能實心經盡自有成效也)事在人為理不刪¶
　　寫音書屋對泉作歌¶
我來書屋稱寫音未來此音向誰寫可知音自太古俱¶
時有雌雄無停者夏音為雄冬音雌㝡喜春音和而雅¶
東坡擬琴實佳哉宋玉喻風含刺也曰法(謂蘇/語)曰戒(謂/宋)¶
(語/)闗為君聞音資益亦弗寡¶
　　泉香亭¶
引水飛来貯作池搆亭其上坐臨之撫箋一晌成吟際¶
<pb:KR4f0005_WYG_438-7b>¶
雅似南巡龍井時(此亭乃肖西湖上龍井之式為之向/每有詩紀其事兹来汲泉煮茗不異)¶
(南巡之/風景也)¶
甲辰己酉豈殊時六載風光睫眼馳自覺人猶如是也¶
不期増鬢㡬莖絲¶
根塵底用屢評量(乙巳泉香亭詩云香味色聲四官受/泉惟三有獨無香丁未詩又云乙巳)¶
(曾吟泉欠香既轉語謂有花芳根塵/即空而屢費評量未免失之辭多矣)味色聲原總一香¶
分相由来即合相是常箇裏具非常¶
　　婉孌草堂¶
<pb:KR4f0005_WYG_438-8a>¶
四時景等度婉孌恰宜春無樹不生意有花皆静真董¶
圖不期合張畫雅稱賔(堂懸董其昌婉孌草堂圖因以/名堂而壁間張宗蒼之盡不啻)¶
(為之/賔矣)毎至胥留詠契他今(宗/蒼)昔(其/昌)神¶
　　題張宗蒼畫三疊壬寅詩韻¶
山泉佳處築書堂泉瀉淙淙山蔚蒼張董兩圖壁間趣¶
古今相映鏡中光知他作友方稱合来此賡吟例以常¶
得句輕輿旋命去笑予静總不勝忙¶
　　對瀑四首¶
<pb:KR4f0005_WYG_438-8b>¶
對瀑處難屈指數處無不對瀑留詩瀑如常乃詩境異¶
知瀑應嗤多費辭¶
昔嵗瀑非今嵗瀑今年人是昔年人是非今昔都權置¶
輣軋聲中己酉春¶
蜃忩相對坐而看色是真空聲是寒太白爐峯雖勝此¶
望三千丈費遐觀¶
不宫商却中(去/聲)宫商漫議毛詩漏一章(詩三百篇㝡工/寫景其中言水)¶
(者甚夥而從/未有言瀑者)近譜全經㩦以對謂相當抑弗相當¶
<pb:KR4f0005_WYG_438-9a>¶
　　養虚齋¶
齋無不虚者云何名養虚選字題檐額盖寓自箴予虚¶
則無不公廓然應物如修身與敷政胥弗出此歟試觀¶
萬景投而齋概受諸齋實付不知是謂養有餘¶
　　暖¶
昨日四山嵐今朝一天朗嵐恐蒸為雲朗欣曦光晃於¶
春虞雨過虞中慰弗爽微慮四五月澤艱致暵象(北地/春月)¶
(望晴常年所罕覯固堪欣慰然又恐盈虚之理夏/初或致少雨不無繾懷民事攸繫未敢放心也)疑多¶
<pb:KR4f0005_WYG_438-9b>¶
愁致多無非為民想即景心固適而亦未敢放(叶/)衣換¶
細毳輕輿徹氊帷敞杏欲綻千林松自撐十丈意舒觸¶
目佳兹逰庶未枉¶
　　逰天成寺¶
乘閒偶作問山行熟路寧須更計程却憶昔年䇿馬健¶
不期今日凭輿輕林開寺徑空中色泉掛樓忩静裏聲¶
一晌憑欄生黙㑹由来物物總天成¶
　　萬松寺¶
<pb:KR4f0005_WYG_438-10a>¶
峻挺輕輿欵欵升到来虚牖坐而憑人勞已逸緣年老¶
不必人言已自憎¶
山松昔苶今重壯訓諭曽教愛䕶之(二十年前見此處/松樹有被人斮其)¶
(皮者以致松多枯萎曾經飭禁近年以来/樹漸壯盛今已老幹之而葸鬱可愛矣)作老龍鱗憶¶
王句長(上/聲)年景况畧同其¶
　　逰青峰寺¶
&KR2535;迤山之陽大要亦已覩過嶺至山隂颯景復堪數林¶
芳尚韜春松蒼弗改古澗仄氷垂帶峰凹雪積土乃悟¶
<pb:KR4f0005_WYG_438-10b>¶
隂陽異寒暄頓殊所仲舒天人䇿總為王道譜佛宇舉¶
儒言同歸豈謾語¶
　　法蔵寺¶
法蔵緣何名盖以三乗萃而兹山寺中僧無一識字問¶
律律不守問禪禪弗㑹似此名實乖披衲為何事尋思¶
色與空萬物本自備擺脫律和禪或即第一義¶
　　寄題雲罩寺¶
雲罩由来久不登嶮巇䇿馬率艱能於逰辭嬾或可耳¶
<pb:KR4f0005_WYG_438-11a>¶
於政畏勞斯豈應¶
若塗若戸久心中昔日憑忩即此躬上下大都同一望¶
底須彼此辨無窮¶
　　西甘澗¶
逰山已厯南和北旋轡應從西及東老尹喜他曰馳驛¶
弗躭賞返日方中¶
泉甘可識澗之甘茅舍三間古佛龕不事莊嚴事幽寂¶
㝡宜本色悦瞿曇¶
<pb:KR4f0005_WYG_438-11b>¶
　　東甘澗¶
山泉無不甘豈論東與西一岡為之隔左右分以齊然¶
而有何定常言至理提試立岡之上南北各殊睎向南¶
東為左西誠為右兮設使身向北左右手頓移左西而¶
右東炙轂難辯兹誰能去安排共爾談筦倪¶
　　逰山旋入千尺雪門¶
路近山莊畧乗馬亦縁非上乃下也上為難而下為易¶
取易捨難何為者自慙老况有如斯人縱弗嗤我自嗤¶
<pb:KR4f0005_WYG_438-12a>¶
尚或頌稱清健美退有後言舜戒之行行苑門近西北¶
復易清輿降屴崱棲屴崱更臨石澗有屋灑然堪憩息¶
俯憑雪以千尺名數典寒山已久成寒山景概那復憶¶
所憶吴民愛戴情¶
　　千尺雪三絶句¶
東北諸溪滙此歸南流數里入沙稀於斯孤注依然壯¶
雪色雪聲辨是非¶
溶溶平石作波流瀑沫湱然向下投蓄乃放之本可㑹¶
<pb:KR4f0005_WYG_438-12b>¶
由来詩思(去/聲)似兹不¶
唐蹟千年宛若斯憑軒啜茗一評之瀛藩奕世車書奉¶
保泰殷殷念在兹¶
　　翠帀亭¶
今年遇閏發生遲旉翠彈青尚靳枝莫謂虚亭副名未¶
葉凋周反看前斯¶
　　題擷翠樓¶
季春山裏尚微寒横嶺豎峰翠未攅拾級髙樓無可擷¶
<pb:KR4f0005_WYG_438-13a>¶
樓言遲月試来觀¶
　　緑縟亭戲題¶
林待翠交背隂冷草看緑縟向陽和因而憶得廬陵賦¶
謂爾青蔥漫自多¶
　　題唐寅品茶圖¶
品茶事自属髙閒真蹟六如掛壁間茗椀竹罏陳妥貼¶
品非閒者畧赬顔¶
　　朶山亭口號¶
<pb:KR4f0005_WYG_438-13b>¶
青蓮一朶虚亭納俯視諸峯與衆林笑向翼然思致説¶
慢如典論享千金¶
　　登半天樓¶
山樓有来必一登一登亦必留吟去明知昔年非今年¶
而今坐處原昔處熾然今昔異同間欲因著語難得句¶
不如詭石蒼松表隨意延睎胥得趣¶
　　效深室¶
效與効同音而胥具二義曰法曰呈騐其用非殊致深¶
<pb:KR4f0005_WYG_438-14a>¶
則淺之對藴以方寸地巖室偶来逰題額瞻二字弗作¶
景概觀別生材器㑹授職勤宣者濟濟楚楚輩率稱效¶
深心深心果效未知人能官人應惕並増愧¶
　　泠然閣¶
無論澗底與林巔都有清聲到座邉我自箕疇協䝉聖¶
御風何羡彼泠然¶
　　雲林石室¶
雲生林為動室倚石常静動静相資彰天然繪山景深¶
<pb:KR4f0005_WYG_438-14b>¶
幽入北谷嶇嶔降西嶺隨緣而得佳有象虚無境丈室¶
月戸憑忘觀意與永¶
　　雨花室口號¶
文殊承佛問維摩室裏天花落㡬多著弗著權休置論¶
黙然處又付誰何¶
　　陕西布政使秦承恩奏報得雨詩以誌慰¶
旬宣司地方農務尤所重(時秦承恩護/理巡撫印)孟春報被澤春¶
仲霑接踵(前據陕西巡撫巴延三及秦承恩奏西安各/府属於正月内得雪甚優兹又據報西安漢)¶
<pb:KR4f0005_WYG_438-15a>¶
(中鳳翔榆林同州興安商乾等八府州属於二月初八/十二三十五六十八九二十二十四五等日得雨三四)¶
(寸不等時届仲春正二麥菜豆長發之/候繼得甘膏益資暢茂覽奏深為欣慰)八属次第告三¶
四寸滋壟麰麥資㧞苖禾黍堪佈種南北䝉¶
恩普(節次據江南浙江安徽江西福建湖廣河南山東/山西陕西直𨽻等省先後奏到各得雨雪深透而)¶
(京師春膏渥被尤為罕逢今嵗南北普霑耳/  天澤惟有益勵敬勤以仰承    昊貺)慰哉滋敬¶
悚¶
　　即景雜言¶
今嵗清明盼風兼畏風(今春二三月雨雪甚多清明時/惟盼有風晴霽然又畏清明日)¶
<pb:KR4f0005_WYG_438-15b>¶
(作風致符四十五日弗止之諺幸是日午後/風起迨暮而息近數日竟無風實慶快人意)前朝盤山¶
恐雨竟弗雨斯皆即景所艱致而兼得之豈不慰心所¶
復思慰或隣於驕收其放心孟子語春寒邇来日暄之¶
萬花齊放盤之阻蒼松古柏固無改艷冶閒(平/聲)亦覺媚¶
嫵微笑田疇鯁介者何亦繪芳博人覩¶
　　題心境齋¶
池波堪擬鏡鏡上復置齋彚名之曰心其義可詠哉鏡¶
實假名象齋乃真庭階知其真與假胥歸方寸懐所以¶
<pb:KR4f0005_WYG_438-16a>¶
孟子云萬物我偹該心為鏡之本鏡為心所開同歸一¶
照中真假寧須猜¶
　　瀠文榭¶
山水易為流貯之頗艱致設法堰其委(正韻壅水/為埭曰堰)成池¶
宛可積瀠以其小名文以其漣寄濎濙勢有舒廻旋態¶
無匱是皆象乎文憑榭浄几置把筆却懶吟陸賦言之¶
偹¶
　　錢維城松下看泉仍用乙巳韻¶
<pb:KR4f0005_WYG_438-16b>¶
泉聲松韻誠難寫松韻泉聲實自圖掛壁列庭相暎者¶
誰賔孰主若斯乎¶
　　留雲室戲題¶
墻騎大石屋架上石半屋外半屋中其生雲者應在外¶
在内石生雲何從然而其石本一體雲根蔚氣原相通¶
况乎室忩可開閉是一是二將無同外之生者寫以去¶
内之入者留或充循名責實合在此目與之㑹心與融¶
　　題崔彦輔溪山烟靄圖八疊前韻¶
<pb:KR4f0005_WYG_438-17a>¶
太古田盤非鑿空溪聲山色與之同祗餘一疊十全逮¶
(向作疊韻詩如涿鹿行中秋帖子諸什至九疊已成十/全不復再疊此圖今已八疊前韻再餘一疊即當如往)¶
(例不必以多/為能事也)知止休誇摛藻工¶
　　千相寺戲為禪語¶
一相即千相千乃本乎一佛語一亦無其千自何出然¶
而千手眼亦標波羅蜜其間是與非定語難窮述不如¶
隨其名或可通乎實¶
　　貯清書屋自警¶
<pb:KR4f0005_WYG_438-17b>¶
書屋向以貯清名弗過林泉享其秀林泉之秀縱天然¶
田盤何屋無斯遘兹来乃復心有㑹豈在佳景之輻輳¶
一室譬如人一心景之呈者屋必受(叶/)皇清國號萬斯¶
年貯之方寸吾應懋質以人心與天理微有弗當伊誰¶
咎朝乾夕惕敢遑寧那更侈言逰覽富¶
　　讀畫樓口號¶
畫非活畫那堪讀活畫惟應萃是樓樓以無言讀過了¶
試將此意問田疇¶
<pb:KR4f0005_WYG_438-18a>¶
　　交翠榭¶
凭榭又看翠互時光隂兩嵗瞥如馳偶来却憶晏平仲¶
善與人交有若斯¶
　　題陳書倣王䝉夏日山居¶
王氏名蹤陳倣之重隂如盖四鄰披山莊避暑弗居此¶
(每嵗夏至後即唘蹕幸避暑山莊長夏山居之圖/於此處似不相稱然斯圖斯境斯時三即一耳)詩本¶
看時同在兹¶
　　得概軒有㑹¶
<pb:KR4f0005_WYG_438-18b>¶
事弗得其概安能定善否人弗得其概安能定妍醜然¶
得概亦難忘我以為首設有我於中紛投外来誘試觀¶
鏡之空其中物無有更觀衡之平量物隨所受得概或¶
庶㡬匪曰賞林藪¶
　　逰古中盤慧因寺¶
曉出西北門山路循迤邐詭石及竒松筍輿看畫裏入¶
深徑逾仄蔵宛曲猶委遂造梵王居青蓮棲碧㠖題額¶
慧因寺非古我自始迴頭問山僧可悟慧因㫖¶
<pb:KR4f0005_WYG_438-19a>¶
　　槃阿精舍四首¶
佛宇東廂精舍精千巖萬壑俯中呈開忩活畫都眼底¶
何必玻璃更藉明(寺踞中盤登此千巖萬壑俱在眼底/地方官於忩牖間飾以玻璃意在㸃)¶
(綴而反失/天然之趣)¶
上松中石下為水(見四正/山居志)得一兼三可捨兹俯仰觀惟¶
平等視忘觀乃更適天隨¶
窈而深復繚而曲梵者居如隠者宫却属南陽非属北¶
讀韓序究致疑中(向讀韓愈送李愿歸盤谷序疑即此/田盤地與其詩所云燕川方口似亦)¶
<pb:KR4f0005_WYG_438-19b>¶
(相合舊時詩文遂假借用之嗣命豫撫阿思哈訪查據/舊祠碑記以李愿所居實在濟源因作濟源盤谷考證)¶
(按韓愈乃南陽人與濟源近在一方且其詩有昔尋李/愿向盤谷之句則盤谷為愈親至之地而子向作考證)¶
(益可無/疑矣)¶
方丈忩中萬景披隨宜吟不費艱思言旋佳處戒留戀¶
扈蹕人宜待久時¶
　　少林寺¶
中盤向北為少林展轉之間即殊觀鎻徑薜蘿闢巖扉¶
拂帽松柏謖濤棧梵宫數典嵩之陽憶我庚午曽伴奐¶
<pb:KR4f0005_WYG_438-20a>¶
爾来三十有餘年瞥眼何殊今昨換壁詩丁未重一看¶
繾念民艱曽浩嘆(乙巳豫省被旱成災至丙午秋幸獲/有收是以丁未春来此因有前年被)¶
(旱苦昨嵗登/秋償之句)未申之秋幸屢收兹来遥慶豫民宴曰憂¶
曰慰紛吾衷調御堂堂坐而案¶
　　望上方寺未至寄題二絶句¶
半天雲罩已弗登其下上方猶上層(於中盤望之/則猶上層也)立字¶
安名那有定問誰為所問誰能¶
竺菴舊識隠嵳峩興到何殊梯几哦設向髙峯徴到㸃¶
<pb:KR4f0005_WYG_438-20b>¶
笑斯拈韻又為多¶
　　再題千尺雪¶
北門出入每經過(近山莊/西北門)臨水樸齋憩便多擕至泉聲¶
聽未止(田盤東北諸溪之水皆滙於千尺雪流入山莊/兹逰山回至此沿徑泉聲猶覺在耳而齋前雪)¶
(浪復與/目謀矣)落来雪色看隨拖磤砏激溜原成瀑拊拂平流¶
亦作波斟酌剛柔歸静悟於斯寧渠(去/聲)助清哦¶
　　題清音齋¶
試云何處稱(去/聲)清音應在松濤泉韻尋勝彼竹絲徒悦¶
<pb:KR4f0005_WYG_438-21a>¶
耳宜兹朝夕可娱心相依盤谷㝡為古詎曰田疇不至¶
今置却古今言理境摐聲寂後静中斟¶
　　澹懐堂¶
有身則有心有心懐必有性近習相逺心(性/也)懐(習/也)視兹¶
否禮義養為悦芻豢欲斯醜權其逺近間要在澹以守¶
諸葛云明志(謂澹泊/以明志)誠為見道紐¶
　　擷翠樓口號¶
巖樓拾級八忩披林態峯姿莫遁竒設使非停六日蹕¶
<pb:KR4f0005_WYG_438-21b>¶
四山佳翠擷教誰¶
　　石林精舍用丁未韻戲成倒勾體¶
石具耿介性林足生動趣一静(謂/石)與一動(謂/林)相得為常¶
住動復歸有静名言良可悟今朝風日佳適值簡機務¶
林石任天然詎勞人署部雲去磵戸開雲来岩舍䕶於¶
其開䕶間散歩遵熟路¶
　　題鄒一桂杏花用乙巳韻¶
花在忩前畫室中為同為異理堪窮小山識得便宜處¶
<pb:KR4f0005_WYG_438-22a>¶
一例芳葩不落風¶
　　池上居¶
難為渟乃易為瀉易得瀑成難得池疊石層層堰其尾¶
不惟一也且三之¶
俯欄真是暢清娱魚躍鳶飛上下俱宜是東峯孤月印¶
三潭不異對西湖¶
雖云夜月印潭佳却未清宵一對齋秉燭設如耽玩景¶
周書無逸渉忘懐¶
<pb:KR4f0005_WYG_438-22b>¶
　　清諧堂題句¶
清近明兮諧近歡坐堂思義永心官事經閲久逢人畏¶
詩到題多著句難諧學八音悦耳正清當四目闢門寛¶
設云佳景庭前㑹却是斯之未敢安¶
　　琴峡亭¶
石上泉流偶㑹斯安名立字遂琴之巊㟰者及漻淚者¶
那較知音與不知¶
　　宴坐齋中成詠¶
<pb:KR4f0005_WYG_438-23a>¶
初到暮春似仲春隂寒花事一無有小駐六朝如廿朝¶
回暖棉輕换皮厚柏蒼松翠固無改紅者杏桃緑者栁¶
予之喜者寧在兹麥發於阡禾種畝然而喜中恒帶愁¶
愁盼蔵西軍驛糾蔵固雪區西更大長夏弗消冬益富¶
(叶/)昨年臺報至秋末原稱廓爾喀賊走(上年夏間駐蔵/大臣慶麟等奏)¶
(報有廓爾喀部落侵擾後蔵西邉之事因為之撥兵籌/餉命鄂輝成徳巴忠等駐往辦理至九月中自山莊迥)¶
(蹕至御圍日即據慶麟等奏稱賊人聞大兵将至已釋/圍紛紛竄遁因屢行傳諭不可以賊退即行撤兵若賊)¶
(人聞我兵已迴復潛出滋擾成何事體必當示以兵威/使知畏懼或傳喚伊頭目前来嚴飭立定疆界不敢再)¶
<pb:KR4f0005_WYG_438-23b>¶
(犯方為得體嗣鄂輝等先後到彼節次據奏賊匪本可/立即殱除總因天氣甚寒雪山阻隔現在大兵由第哩)¶
(浪古迤北山下覔有小路氷雪稍薄之處先用牛隻跴/過跟蹤歩行攀援前進正月十三日已齊抵宗喀地方)¶
(開賊衆等現在聶拉木界所俟官兵到彼尚有乞求申/訴情事自當相機恩威並用以期迅速蕆事等語計此)¶
(時早應辦竣何以尚未奏到半年/以来朝夕盼望郵章為之弗置)自兹朝盼及暮詢展¶
轉遂至半年久安南之事則已定黷武有戒弗窮究(叶/)¶
佳山水間富麗春慙愧居心祛物誘¶
　　雨花室庭梅四絶句¶
初到庭梅蓓蕾微五朝暖烘作花菲盧龍不賣田疇者¶
<pb:KR4f0005_WYG_438-24a>¶
何解迎人送客歸(将以後/日旋蹕)¶
清髙乍見向南枝不藉人工巧䕶持(以盆梅植庭中兹/已成樹花頗繁茂)¶
(不藉人力棚架遮䕶自能發生/信造物生生之理本乎自然也)數典設如稱梵帙此誠¶
天女散来時¶
山中髙士品真稱(去/聲)林下美人語涉纎我自偶然相值¶
耳謾尋章句詡虀鹽¶
来時本欲無言去何意相看氷雪姿丁未庋斯長巻在¶
可能餘幅罷書之¶
<pb:KR4f0005_WYG_438-24b>¶
　　題董誥梅杏寫生¶
杏花開日梅花落此是南方例則然北地一籌較勝者¶
梅英杏朶鬥齊妍¶
　雨花室據深谷向陽庭植梅株竟與杏花同時開放¶
　向駐田盤曽命董誥圖之兹復對花題句¶
　　東竺菴¶
天竺本西方胡乃東亦有斯菴具斯名由来亦已久處¶
據山之阿有泉繞左右盤以松占勝而此乃以栁栁徑¶
<pb:KR4f0005_WYG_438-25a>¶
度㡬曲蓮宇棲平畝向陽地氣潤花木無不茂(叶/)山僧¶
善種植以博逰客走慈柏與古杏曽屢拈吟手相逢一¶
囅然晤此無言友¶
　　題東竺菴慈柏¶
松以千年稱柏以萬年號(柏久於松/見羣芳譜)是柏久於松禹植¶
古曽耀(見類函山/川紀異)兹則以慈名古也重兼少鬱葱羣枝¶
擢盤屈一本抱(叶/)偶橅米芾帖甲松乙柏誚凌霄不自¶
立柏見吐子效柏豈有是哉顛語真堪笑¶
<pb:KR4f0005_WYG_438-25b>¶
　每愛芾字而薄其詩謂之顛語至末句更云青松本¶
　無華安得保嵗寒則更不知何謂張照頻臨此帖何¶
　未致一語耶¶
　　雲浄寺¶
山寺白雲中寺浄雲亦浄舒巻任以天隠現隨其性恰¶
如懸兩鏡光光自相暎尋寺披雲關倩雲封寺徑雲寺¶
各不知而以成吾詠¶
　　含逺樓有㑹¶
<pb:KR4f0005_WYG_438-26a>¶
巖樓出樹髙含逺名實美拾級開八忩萬景延戸裏近¶
弗遁厥形逺莫藏其委騁目固怡情㑹心别有㫖舊宇¶
概九州新疆闢萬里是胥方寸含其逺更孰比民之衣¶
食計地之安宴理籌之以旰宵憂之無終始五字詠樓¶
中在彼不在此¶
　　霞標亭¶
凡據山之髙即可云霞標數典避暑莊(避暑山莊内有/景曰霞標)¶
(皇祖所題額也每/年駐蹕必有吟詠)非殊亦豈遥彼吟昔難數(上/聲)此詠惟¶
<pb:KR4f0005_WYG_438-26b>¶
今朝咄哉忽自笑拘墟意失超¶
　　農樂軒¶
水向南流漸就平開塍引水課耘耕㡬間茅舍稱農樂¶
農樂情形那易呈¶
手胼背曝常懐苦率土屢綏方惬心以此憂多樂恒少¶
瞻題七字愧成吟¶
　　潄瓊軒¶
盤谷富於泉處處有流水激石必成聲聲色隨喻擬是¶
<pb:KR4f0005_WYG_438-27a>¶
處曰潄瓊一字兼兩美瓊色潔鮮方瓊聲清莫比既宜¶
耳之聆復惬目之視子荆雖誤言其實善㑹此¶
　　受宜居¶
受宜詎為(去/聲)已身宜政理物情恒念之一有弗宜是孰¶
咎兢兢敢懈日孜孜¶
　　度大嶺四絶句¶
前朝筞馬花無信六日暄催花簇芳比似姑蘇香雪海¶
(姑蘇鄧尉山一名香雪海六度南巡無不題句已丑過/此嶺時杏花正放有鄧尉香雪難相傲之句昨十三日)¶
<pb:KR4f0005_WYG_438-27b>¶
(筞馬過嶺時花尚含蕾駐蹕六日氣甚暄暖今日旋蹕/度嶺則萬花齊放色已爛漫宛然如香雪海風景也)¶
憑輿那辨送来香¶
六日暄晴一夜隂盤中花事備捜吟甫過嶺即雭&KR1268;作¶
感謝山靈迎送心¶
初霏佳&KR0584;旋成雪曰慰曰虞難置情(早間初霏細雨旋/即成雪方喜霡霂)¶
(優霑又恐氣寒致凍有礙新/出麥苗一時慰虞為之交集)自識籌農無定慮當春豈¶
忽望時晴¶
髙原塵净低隰濘為念長塗苦旅人復憶利農此何礙¶
<pb:KR4f0005_WYG_438-28a>¶
脩除兵役賞教均(今春膏澤本渥兹又得雨雪低處未/免泥濘雖塗間行李衆人或致霑濕)¶
(而究與農田有禆不嫌過多因降㫖賞給嶺上修道兵/夫銀二百兩其嶺下修道兵丁令劉峩查明每名賞銀)¶
(二兩以/示恩䘏)¶
　　順義縣行宫遣愁六韻¶
往来十二朝瞥眼訝晨宵遍野麥青壠圍墻栁緑條不¶
嫌雨致濘况喜雪全消(途中泥濘此行程所恒有無足/介意况天已開霽積雪全消其)¶
(不凍可/知矣)慰懼意鮮定耕桒念切焦逢人頻致問後語恐¶
猶饒(今日城中王大臣等迎蹕召見時詢以麥田究竟/是否有碍均稱春澤優霑雖雨中帶雪並不致凍)¶
<pb:KR4f0005_WYG_438-28b>¶
(實無妨碍然恐欲慰予繾念故為此語/仍不免退有後言此為君之所以難也)五字遣愁寫愁¶
多實自招¶
　　御園即事¶
逰盤雨雪遇迴途(月之十二日自田盤迴蹕適/遇雨雪途中間有泥濘之處)旅役潦¶
艱厪念俱厯攬原田誠慰慶言旋家室衆歡娱(邇日天/暖隨行)¶
(衆役早已至家亦/忘其䟦涉苦矣)陡思塞外凍或有並閲奏来礙並無¶
(昨因雨雪漸寒風自北来恐張家口外風雪或大䝉古/語所謂輸爾寒漢語譯即春雪風凍㝡碍牲畜因命馳)¶
(詢宣化都統烏爾圖那遜等兹據奏張家口内地氣寒/凉本無秋麥大田尚未普種春令得此雨雪浸潤實属)¶
<pb:KR4f0005_WYG_438-29a>¶
(有益無損且隨下隨消口外牲畜不致寒凍而青草/易於發生於畜牧尚有禆益等語覽奏為之稍慰)中¶
外萬民方寸裏春園那得暢觀吾¶
　　山東巡撫長麟河南巡撫梁肯堂各報得雨詩以¶
　　　誌慰¶
季春之廿蹕迴盤值雨微嫌行路難山左河南同日霈¶
省城各郡萬民歡(二月中旬京畿得雪先後據長麟梁/肯堂奏報山東河南二省亦同日各)¶
(得雨一二三四寸不等兹又據長麟奏東省地方自二/月得雨三次迄今兩旬有餘土脉尚潤正當播種榖子)¶
(棉花之際尤須雨澤今濟南省城於三月二十日自未/至亥得兩四寸並據各府州属稟報是日得雨三四五)¶
<pb:KR4f0005_WYG_438-29b>¶
(寸不等又據梁肯堂奏稱開封省城於三月二十日得/雨五寸其歸徳彰徳衛輝懐慶河南南陽汝寧陳州許)¶
(州汝州陕州等属稟報亦均於是日/得雨自二寸至六寸暨深透不等)所嫌者小(自盤山/迴蹕行)¶
(程不過兩日途中雖遇雨雪畧致泥濘今扈從/人衆到家久忘䟦渉之累是所嫌者甚小也)所歡衆¶
(豫東二省距京千里而遙乃與京畿同日渥霑膏澤大/雲普被農慶同占尤堪欣慰是所歡者實迥逾於所嫌)¶
(也/)益慶何脩益不安昨並甘凉知被雪(昨署陕甘總督/巴延三奏蘭州)¶
(鞏昌平凉慶陽甘州凉州各府属及秦階涇肅安西各/州属稟報於二月十一二及十八九至二十八九三月)¶
(初五等日各得雪自一二寸至四五寸不等時屆春融/雪消土潤於耕種甚為有益等語仰荷    鴻施有加)¶
(無已惟倍深兢惕/不敢稍自放心耳)惟欽保泰敢心寛¶
<pb:KR4f0005_WYG_438-30a>¶
　　詠白玉如意¶
俗様都教剷削之本来玉貌净真披鄙哉厚薄為貴賤¶
(賈誼新書載陶朱公語家有白璧二其色相如其徑相/如其澤相如然其價不相如一者千金一者五百金何)¶
(則側而視之其一者厚倍之是以千金云云今之玉工/泥於此語以厚者可得倍價往往不去瑕玷惟取其質)¶
(厚製為俗樣以牟重利真可鄙笑因命加剷/削俾完良材真面斯亦寓返樸還淳之意耳)信矣樸淳¶
勝巧竒入目方堪號如意忘言得以引清思設還絜矩¶
論文體却喜昌黎有正辭¶
　　齋中¶
<pb:KR4f0005_WYG_438-30b>¶
齋中閒坐忽慚吾政簡心清敢恃乎自審幸而八弊絶¶
(向作古稀説謂前代之弊政有八曰强藩曰外患曰權/臣曰外戚曰女謁曰宦寺曰奸臣曰佞倖自審幸皆免)¶
(此/)那辭仍此一憂俱(嘗謂洪範六極自省幸無其五而/不能去其一者曰憂如雨暘水旱)¶
(及一切有間國計民生者無不先事為之盼望籌/慮盖此憂不能去亦不敢去詳見上年讀洪範作)¶
天髙地廣人民衆上敬下安衣食圖祈嵗莫嫌歉嵗有¶
(一嫌歉嵗必致諱/灾此不可不慎也)知難或可大難無¶
　　西直門外作¶
又值¶
<pb:KR4f0005_WYG_438-31a>¶
常雩龍見辰還宫齋宿肅心神快晴十日氣和暖迅矣¶
風光夏代春¶
昨慮春寒凍麥苗每於報雨慰兼焦兹看緑野芃芃起¶
餅餌香風庶可要¶
　　山西巡撫海寧奏報得雨詩以誌慰¶
隔日奏来因路遥原為同日沐¶
恩饒(山東河南兩省均於三月二十日得雨昨初一日/奏報到京山西省亦同日得雨因路逺是以奏到)¶
(較遲/一日)如斯廣被誠希有况復通霑豈易邀(據山西巡撫/海寧奏稱晉)¶
<pb:KR4f0005_WYG_438-31b>¶
(省入春以来雨雪頻霑兹省城地方於三月二十日自/子至午得兩三寸並據通省各府㕔州縣具報十九二)¶
(十兩日各得兩二三四寸至五六寸及深透不等時交/榖雨得此應候甘膏不但二麥暢發大田亦可乗時播)¶
(種民情甚為/歡慶等語)麥固含含吐新穂黍欣續續發初苗農功¶
南北胥堪慰切盼蔵音祗益焦(今嵗不特京畿省亦天/澤優霑南北各    普)¶
(被甘膏農功大有禆益誠堪欣慰惟将軍鄂輝等辦理/廓爾喀軍務計日早應蕆功尚未奏到為之朝夕盼望)¶
(殊深焦/悶耳)¶
雩祭齋居疊去嵗詩韻¶
昨嵗希雲起兹晨喜旭晶盖緣膏澤渥足惬耨耕情齋¶
<pb:KR4f0005_WYG_438-32a>¶
處諸緣静依然逺慮生郵章盼¶
天佑助順釋心怦(将軍鄂輝等辦理廓爾喀擾西蔵之/事以阻雪驛章遲至兹又經月餘未)¶
(見蕆功之奏雖非𦂳急軍務惟仰冀/    吴貺佑順速成釋此怦怦耳)¶
　　湖北布政使陳淮奏報荆州展賑及雨水情形詩¶
　　　誌欣幸¶
去嵗荆州水灾重始終其事實陳淮(上年六月二十日/荆江泛漲冲决隄)¶
(塍将荆州西北兩門冲間城中水髙一丈七八尺兵民/被灾甚重時布政使陳淮適自長陽縣查賑迴至該郡)¶
(設法同將軍紥筏僱船分投救渡並将府倉米石按大/小口散給而八旗緑營兵丁亦即運米各借一月口糧)¶
<pb:KR4f0005_WYG_438-32b>¶
(以資接濟馳奏到日即降㫖發帑二百萬兩/觧往以備工賑之用兵民等幸而不至失所)用寛疎忽¶
前之罪更勵承宣後鮮乖兹以賑竣民氣復更加雨足¶
嵗功佳(荆州灾後節經降㫖撫綏蠲緩今嵗新正復將/被灾較重之江陵監利二縣展賑兩月公安黄)¶
(梅漢川三縣展賑一月兹據陳淮奏稱督同地方官照/正賑章程核明銀數即時給發復親往各縣抽查並詰)¶
(問領賑民人俱各相符現届青黄不接之時小民均霑/實恵並稱察看沿途麥苗暢茂菜荳長發詢之農民僉)¶
(稱臘雪深至盈尺二月以後雨水暢足及交三月連日/晴霽早麥已經含胎吐穂豐稔可期且塘堰水足可以)¶
(及時栽種早禾各属稟報糧價亦俱平減民情極為/寧貼等語灾餘元氣漸復覽奏可稍釋南顧之憂矣)畧¶
舒南望憂憐意曰幸曰欣敬與皆¶
<pb:KR4f0005_WYG_438-33a>¶
雩祭禮成述事¶
今嵗¶
常雩幸澤霑籲惟此後若時占玉為國寳(用國語王孫/圉聘於晉言)¶
三成奠樂以¶
神歆九奏嚴益用屏營希有假敢辭祈稔望無厭受¶
天永祜殊前古敬畏承餘勗鞏謙¶
　　池上居¶
年年池上有詩吟率以農功誌切心較去嵗佳先一月¶
<pb:KR4f0005_WYG_438-33b>¶
(上年春澤雖霑三月半至四月半頗覺乾旱於四月廿/一日親詣  黑龍潭䖍禱隨獲連朝大雨因有詩誌慰)¶
(今春雨早沾透尚慮或多麥稔/可期是較上年早霑一月矣)幸今春早被甘霖忩前¶
夏故森松盖郊外昨看芃麥鍼(昨以見郊雩祭禮成返/御園    外麥苗長發)¶
(實為/欣慰)慰裏敢忘怵惕志益謙損滿静中斟¶
　¶
　¶
　¶
御製詩五集巻四十六¶
