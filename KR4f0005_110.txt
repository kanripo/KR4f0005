# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:10.115002
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷五十二
<pb:KR4f0005_WYG_110-1a>¶
欽定四庫全書¶
御製詩二集巻五十二¶
　古今體七十九首(甲戌八/)¶
　　車駕至吉林得七言排律十二韻¶
踰千塞甸歴迢迢暢慰初心到一朝¶
天作髙山保之永地呈沃壤壮哉饒星分箕尾神臯衍¶
俗重耕桑協氣調左氏浮夸紀周晉史家建置攷金遼¶
為藩南接陪京近扼塞北臨黑水遥一旅艱難緬¶
<pb:KR4f0005_WYG_110-1b>¶
亶父兩畨廵幸遡¶
唐堯(康熈年間幸至皇祖/凡兩次廵    此)繩¶
先惟是期無忝裕後還因視不恌問¶
寝承歡常愛日勑幾熈績每衣宵劭農為慶農逢稔省¶
俗猶欣俗逺澆軍士歡䖍皆子弟戚賔侍從擬臣寮持¶
盈保泰心恒凛蒙業延休志敢驕陶復¶
當年未家室瀋陽因肇大風謡¶
　　駐蹕吉林將軍署復得詩三首¶
<pb:KR4f0005_WYG_110-2a>¶
霏微夜雨曉來輕啟蹕油雲倐忽生幾㸃秋霖剛過陣¶
滿空皜日大開晴地靈信是庥祥兆人意都増恱豫情¶
天作髙山景仰近應歆切切繼¶
先誠¶
星漢南来直北流(國語松阿里烏喇松阿里者/即天河也漢語因名松花江)縈迥漭¶
沆衛神州城臨鏡水滄煙上地接屏山緑樹頭輻輳閭¶
閻市中日往来舸艦織清秋設敎圖入丹青畫應擬宣¶
城謝氏樓¶
<pb:KR4f0005_WYG_110-2b>¶
皇祖當年駐棨衙迎鑾父老尚能誇詎無洒掃因将敬¶
所喜樸淳摠不奢木柱煙筒猶故俗紙忩日影正新嘉¶
盆中更有仙家草五葉朱旒茁四椏¶
　　松花江¶
滚滚遥源出不咸(松花江即混同江源出長/白山山海經作不咸山)大東王氣起¶
龍潛劈空解使山原折接上那辭霧雨添兩岸叅差青¶
嶂印一川縈繆碧波恬地中呈象原檐鼓(松花江以松/阿里鳥喇得)¶
(名松阿里者即/國語天河也)石辨支機孰是嚴¶
<pb:KR4f0005_WYG_110-3a>¶
　　咏人参¶
性温生處喜偏寒一穂垂如天竺丹五葉三椏雲吉擁¶
玉莖朱實露甘漙地靈物産資隂隲功著醫經注大端¶
善補補人常受誤名言子産悟寛難¶
　　望祭¶
長白山作¶
詰旦升柴温徳亨(山名建望/祭殿於此)¶
髙山望祭展精誠椒馨次第申三獻樂具鏗鏘叶六英¶
<pb:KR4f0005_WYG_110-3b>¶
五嶽真形空紫府萬年¶
天作佑皇清風來西北東南去吹送羶薌達玉京¶
　　松花江放船恭依¶
皇祖詩韵¶
隆崇¶
長白佑維清松花江源山頂生飛流銀河練影明縈迴¶
千里竹箭輕望¶
祭申悃和鸞鳴臨江遂命青雀横水天上下秋光晶馮¶
<pb:KR4f0005_WYG_110-4a>¶
夷静恬濤不驚擊汰直達吉林城滄浪之水義最精俯¶
㸔直欲濯我纓詎必昆明習戰兵隆崇¶
長白佑維清繼繩¶
祖烈希景行從流寧為(去/聲)欣渟泓¶
　　松花江捕魚¶
松江網魚亦可觀潭清潦盡澄秋煙虞人技癢欲効悃¶
我亦因之一放船施罟濊濊旋近岸清波可數鰷鱸鰱¶
就中鱏鰉稱最大度以尋丈長鬐軒波裏頺如玉山倒¶
<pb:KR4f0005_WYG_110-4b>¶
擲义百中誠何難鈎牽䋲曵乃就陸椎牛十五一當焉¶
舉網邪許集衆力銀刀雪㦸飛繽繙計功受賜即命罷¶
方慮當秋江水寒¶
　　尼什哈山¶
吉林城東十二里尼什哈山巍岌㠖度江攬景一登峰¶
紅緑清秋錯如綺精藍大士乃白衣何代補陀飛至此¶
天池澄湛萬山巔翠樾倒影波中美旱不知竭澇不盈¶
亦不飛流落澗底地靈雩禜固其宜(吉林將軍凡祈/雨晴皆扵是山)兆¶
<pb:KR4f0005_WYG_110-5a>¶
叶維魚誰所始(尼什哈者即/漢語謂魚也)¶
　　吉林覧古雜咏¶
克商肅慎致梯航楛矢陳庭理或常未必幅員歸北土¶
詹桓辭晉失誇張¶
荒略山原限大東漢唐紀載鮮精窮購詩只有雞林使¶
(雞林即今吉林/盖語音之訛)真鍳偏敎幸白翁¶
遼金以後率堪詳府設黄龍因見祥地力三農真沃土¶
舟通百貨宛江鄉¶
<pb:KR4f0005_WYG_110-5b>¶
宣和聲色恣情奢壓境難迴勁旅加可笑蝨生幽五國¶
風流猶自號琵琶¶
　　採珠行¶
圓流育蚌清且淪元珠素出東海濵旗丁泅採世其業¶
授餐支餉居虞村我来各欲獻其技水寒凍肌非所論¶
賜酒向火令一試精神踴躍超常倫秋江川媚澄見底¶
方諸月映光生新威呼盪槳向深處長繩投石牽船脣¶
入水取蚌載以至剖劃片片光如銀三色七采亦時有¶
<pb:KR4f0005_WYG_110-6a>¶
百難獲一稱竒珍命罷旋敎行賞賚不覧安識真艱辛¶
世僕執役非蜑户元稹何闗譬海神¶
　　詠鱏鰉魚¶
有目鰥而小無鱗巨且修鼻如矜闟㦸頭似戴兜鍪一¶
雀安能齧半豚底用投伯牙鼓琴處出聽集澄流¶
　　再題東珠六韻¶
詎是鮫人泣兼非外域求地靈多瑰産水徳正圎流龍¶
吐豈無謂雞銜亦可侔楚人非善賈河上有深謀擲米¶
<pb:KR4f0005_WYG_110-6b>¶
光能變傾盤走不留何須較合浦早愧五湖投¶
　　射羆¶
鷙曾聞虎畏色略較熊黄跧伏惟窩集䂓圎困獵行千¶
鈞徒蚺䗊一箭早踉蹌七萃休稱頌由來此亦常¶
　　射熊¶
漢代傳開館周詩叶弄璋徒敎勞土木何有兆庥祥攀¶
樹如生翼飛翎早洞肪羽林持以下賜職勵戎行(時熊/中箭)¶
(垂斃一驍騎尹吉圖升樹/持以下命賜藍翎侍衞)¶
<pb:KR4f0005_WYG_110-7a>¶
　　駐蹕庫勒訥窩集口¶
窩集夫何許遥瞻已不凡真堪稱樹海乍可悟華嚴紫¶
翠紛閜砢蘢蔥鎖㟧巖恰如望瀛渤未飲早知鹹¶
　　窩集行¶
履山念無海泛水忘有陸今兹識窩集萬彚惟一木江¶
南塞北攬槩頻豈無林箐皆子孫東方甲乙禀靈秀固¶
應富有植類羣始從茈虒入麓口漸進蕭森失見後祗容¶
線隙露天光馬弗敢旁遵路走不能婁舉丹黄青亦有¶
<pb:KR4f0005_WYG_110-7b>¶
翻書莫辨名爾雅所紀限方域安能到此杞宋徴叅天¶
蔽虧絶飛鳥其下菁英茁仙草落葉布地似黄金疑是¶
長者來問道華嚴海㑹諸佛處一菩薩一菩提樹心花¶
顯映多吉祥世塵逺隔如雲霧宇宙以來便有此大椿¶
扶桑非其比定應黙煩靈祗呵不知遞閱人代幾隂晴¶
變幻光怪竒谷神出巧能爾為畫師未可形容擬大匠¶
詎敢斤斧斯初經奥壤心神清色惟真色聲真聲欲笑¶
嵇含花木疏㸃筆聊為窩集行¶
<pb:KR4f0005_WYG_110-8a>¶
　　八月十三日作¶
紫禁朝儀豳野間(時東廵取道吉林駐驆查/拉芬阿林即於幔城行禮)曉晴信可¶
悅¶
慈顔(夜間微雨/曉即大晴)營臨西水誠瑶水座對南山是夀山(國/語)¶
(謂夀為查拉芬康熈二十一年是得皇祖/駐蹕於此值    萬夀節山以    名)亦有氷桃千¶
嵗熟却欣霜桕萬峰殷肇祥襲慶承¶
皇祖¶
先澤惟懐繼述艱¶
<pb:KR4f0005_WYG_110-8b>¶
　　松子¶
窩集惟木海粤有千年松㧞地數百尺始見枝蓬蓬下¶
視萬種樹如祖臨兒童間氣孕靈實層出寳塔重(俗呼/其殻)¶
(為松/塔云)鱗砌纈纍纍珠顆含其中碧幢及翠盖瑞湧巔芙¶
蓉喬松遇已艱結子百一逢因知希世珍不與凡卉同¶
玉角重堂卷甘腴香氣濃可用資學仙詎惟能療風舊¶
聞取之法劚根僵鐡龍葯房得一二誰惜山將空圗便¶
事暴殄未可聽其䝉命兹縁木求禁彼斤斧攻非關惻¶
<pb:KR4f0005_WYG_110-9a>¶
隠物惟懷造化功¶
　　再咏松塔六韻¶
豈是從空湧端宜凌漢㸔虬枝吉雲擁蚌顆瑞星攅信¶
可名仙品寜稱掛食單稀珍惟五鬛方物重三韓朗朗¶
千秋鏡層層七寳欄還疑赤松子頭著紫蓮冠¶
　　霜¶
水鎮凝銀氣山疑碾玉塵草花皆偃仰松栢獨精神青¶
女顔如舊麻姑鬢似新定知晴日暖萬物潤津津¶
<pb:KR4f0005_WYG_110-9b>¶
　　中秋夕即事¶
賞節今秋未可行修刑此日惕予情餅𤓰自是頒千帳¶
歌舞應敎撤六英蔽缺山峰倩髙逈復圎鏡體仰光明¶
兢兢敢擬尋常視兄姊何容較重輕¶
　　行圍即事三首¶
控弦舊俗重三韓廵狩當秋取便㸔璧水圎流縈捺鉢¶
玉山直影矗槍竿風前落葉蕭蕭下霜後平莎漸漸乾¶
獲鹿較於北塞美¶
<pb:KR4f0005_WYG_110-10a>¶
寢門特進勸加餐¶
崇椒擇勝小徘徊為友為羣得得來八月有鷹皆掣韝¶
(居候/切)齊風無犬不重鋂唐弓奚必千鈞力湯網惟慙三¶
面開日日留人待章奏持來馬上便親裁¶
楓槲丹黄松栢青谷神色色復形形待圍籍草為茵褥¶
馳獵阹山作户庭鳬藻衆軍皆子弟¶
龍興舊地倚威靈覲¶
光揚¶
<pb:KR4f0005_WYG_110-10b>¶
烈惟予責志奠皇圖萬載寜¶
　　雨(八月十/七日)¶
侵晨雲布雨絲連宻織踈飛黯澗川雖是沾塗怨行旅¶
幸因解沴報司天(月食後三日内得雨則/不占望夕月食故云)¶
蒐狩精權寓詰戎舊家遺俗勉勞躬文侯罷獵傳佳話¶
此地羣將笑漢風¶
行程兩月率逄晴萬事應防太順情况有予心遥慰處¶
闗中秋麥正新耕¶
<pb:KR4f0005_WYG_110-11a>¶
　　輝發故城懷古(有序/)¶
　　昔輝發貝勒拜音達里持兩端於我朝及葉赫之¶
　　間屢背姻盟因山築城凡三層以自固我¶
太祖一舉而平之至今經其城仰¶
神威之如昨勵慎守於無疆¶
天敎草昧起¶
英雄開創艱難自大東剗削蓬蒿基景運驅馳險阻立¶
豐功渝盟徒恃營三窟不戰惟勞舉一戎荒堵秋風懐¶
<pb:KR4f0005_WYG_110-11b>¶
昔日欽承統緒凛予衷¶
　　登輝發故城再賦¶
輝發河東㠑崣峰云是當年征戰處拜音達里(輝發貝/勒名也)¶
抗¶
王師築城三遭守險固質臣取還婚弗娶潜與葉赫通¶
盟屢患在肘腋弗翦除堂堂大業何由樹我¶
祖神武真天人一時龍虎風雲附師興五日破堅城殱¶
魁宥脅為臣庻即今旗籍那拉氏百年世禄被恩遇我¶
<pb:KR4f0005_WYG_110-12a>¶
來仰¶
烈憶草創撫蹟應親攬艱勮威呼雙槳渡溪河彼岸候¶
馬亂流預葦叢蔽騎披冒過其下浸滛盡沮洳山從人¶
面起嵯峩仰不見天宻林櫖策騎尋逕歴其巔雉堞久¶
頽蔓草䕶故老無能為我言敬觀¶
締造披實録(叶/)徒見山髙水清概懐哉久安長治故從¶
臣謂我今日勞較¶
昔如何莫輕語¶
<pb:KR4f0005_WYG_110-12b>¶
　　吉林土風雜詠十二首(有序/)¶
　　吉林在盛京東北我朝發祥所自舊俗流傳有先¶
　　民遺風焉甲戌東廵駐蹕連日江城山郭廬旅語¶
　　言想見岐豳式廓之始咨詢土風拈二字成語者¶
　　為題得近體十有二首聊紀一二云爾¶
　　　威呼¶
　　刳巨木為舟平舷圓底脣鋭尾脩大者容五六人¶
　　小者二三人剡木兩頭為槳一人持之左右運棹¶
<pb:KR4f0005_WYG_110-13a>¶
　　㨗若飛行¶
取諸渙卦合羲經舴艋評量此更輕刳木為舟剡木楫¶
林中擕徃水中行(窩集中山溪相間凡採參捕貂/者擕威呼以徃遇水則乗之)飽㠶¶
空待吹風力柔櫓還嫌劃水聲泥馬賒枯尤㨗便(泥馬/賒枯)¶
(者以樺皮為之只容一/人兩手持小槳划行)恰如騎鯉遇琴生¶
　　　呼蘭¶
　　因木之中空者刳使直達截成孤柱樹簷外引炕¶
　　煙出之上覆荆筐而虛其旁竅以出煙雨雪不能¶
<pb:KR4f0005_WYG_110-13b>¶
　　入比室皆然¶
中通外直求材易暮㸑晨炊利用均曲突徙薪誠上䇿¶
焦頭爛額更何人踈煙土銼烹蒸便夜雨荆筐盖覆頻¶
却有千年遼海鶴驀疑華表話前身¶
　　　法喇¶
　　似車無輪似榻無足覆席如龕引繩如御利行氷¶
　　雪中俗呼扒犁以其底平似犁盖土人為漢語耳¶
架木施箱質莫過致遥引重利人多氷天自喜行行坦¶
<pb:KR4f0005_WYG_110-14a>¶
雪嶺何愁嶽嶽峩駿馬飛騰難試滑老牛緩歩未妨蹉¶
華軒誠有輪轅餙人弗庸時奈若何¶
　　　斐䦨¶
　　弧矢之利童而習之小兒以榆栁為弓曰斐䦨剡¶
　　荆蒿為矢翦雉翟雞翎為羽曰鈕勘¶
榆柳彎弓弦檿絲剡荆作箭雉翎翍壮行㓜學率由舊¶
蓬矢桑弧匪&KR0670;為揖讓豈知爭君子闓抨惟覺慣童兒¶
曾聞肅慎稱遥貢可惜周人未觧施¶
<pb:KR4f0005_WYG_110-14b>¶
　　　賽斐¶
　　古人食皆以七羮則以勺國俗舊用木七長四寸¶
　　許曲柄豐末猶古制也¶
質古惟稱以木為曲長且橢進餐宜鼎中底用輕染指¶
座裏應敎笑朶頤無下奢哉嗤彼箸有捄便矣藉兹匙¶
青泥坊底芹香處杜老居然得句時¶
　　　額林¶
　　庋横板楣棟間以貯匳篋缾甖諸器具兼几案匱¶
<pb:KR4f0005_WYG_110-15a>¶
　　匵之用¶
庋楣横版當中厨家計精麤箇裏俱䑕閙欲投還忌器¶
爵飛同量不妨觚竈間那識薪為蠟几上常㸔皮是烏¶
淳樸遺規恭儉徳風聲擬使遍黄圖¶
　　　施函¶
　　斵木為筩因其自然虚中以受物貯水釀酒皆用¶
　　之視束鐡編蔑攅木片為器者天質為勝¶
誰云瓠落不中材虗受天然器量恢泉貯雲漿消舊渴¶
<pb:KR4f0005_WYG_110-15b>¶
春篘石凍醱新醅早嗤轇釜催人去(閭閻有無相通客/至必留飯其有頡)¶
(羮者羣以為/吝而笑之)何用脩筒引水來可供缾罍謝梁棟孰非¶
造物善栽培¶
　　　拉哈¶
　　土壁堵間綴麻草下垂縁以施圬墁此國初過澗¶
　　芮鞫間故俗也¶
乗屋居閒事索綯經營婦子共勤勞禦寒塞向諸凢預¶
施墁編麻要取牢出氣天忩柱左右(拉哈墻壁之上據/棟中竪柱以承梁)¶
<pb:KR4f0005_WYG_110-16a>¶
(左右留二孔出氣謂之嘛木哈/圖拉圖拉者漢語所謂柱也)通煙土銼炕周遭室家¶
豳館風猶在慙愧宫庭雉尾髙¶
　　　霞綳¶
　　蓬梗為榦摶榖糠和膏傅之以代燭燃之青光熒¶
　　熒烟結如雲俗呼糠燈¶
蓬梗糠粃膏傅塗茅檐夜作每相需績麻乍可呼燈婢¶
耽奕非闗誚燭奴最愛燄輝一室朗&KR0316;辭煙染滿窗烏¶
葛燈籠是田家物勤儉遺風與古符¶
<pb:KR4f0005_WYG_110-16b>¶
　　　豁山¶
　　夏秋間𢷬敗苧楮絮入水漚(去/聲)之成毳瀝蘆簾勻¶
　　暴為紙堅韌如革謂之豁山凡紙箋胥以是名之¶
𢷬苧漚麻亦號箋粘窗寫牘用猶便百番徒訝銀光薄¶
萬杵還輕越竹堅但取供書何貴巧便稱鋪玉詎能賢¶
髙麗鏡面尋常有愛此淳亷舊制傳¶
　　　羅丹¶
　　鹿蹄腕骨也舊俗以蹄腕骨隨手攤擲為戯視其¶
<pb:KR4f0005_WYG_110-17a>¶
　　偃仰横側為勝負小者以麞大者以鹿瑩澤如玉¶
　　兒重婦女圍坐擲以相樂以薄圓石擊之則曰帕¶
　　格¶
投石軍中以戯稱手彈腕骨俗相仍得全四色方愉快¶
(腕骨一具四面各不同持四枚擲之各/得一色則為四色全大約以此分勝負)何必三梟始絶¶
勝閨秀爭能守爐火(一手攤擲承空上下各取之以不/動局上者為工婦女多能之非男)¶
(子事/也)兒童較逺驟寒氷(又有較逺之戯趍氷上/以中為勝名曰撒罕)無端勝¶
負紛憂喜麞鹿&KR0316;知有許能¶
<pb:KR4f0005_WYG_110-17b>¶
　　　周斐¶
　　樺木之用在皮厚者盈寸取以為室上覆為瓦旁¶
　　為墻壁户牖體輕而工省逐獸而頻移山中所産¶
　　不可勝用也¶
巢處遺風藉樺皮上簷側壁總堪為端誇不漏還勝瓦¶
豈慮頻遷等奕碁甕牖繩樞猶未備夏凉冬暖且相宜¶
五侯第宅皇州遍芮鞫先型爾尚知¶
　　曉行即景¶
<pb:KR4f0005_WYG_110-18a>¶
兩山中間夾溪川山寒嵐重溪生煙煙嵐相逼黯如霧¶
雖雺不濕汗澷然䇿騎如逰乾闥利祥麟威鳳紛騰鶱¶
三珠雙樹不根峙層樓阿閣無地懸須臾金翼麗髙照¶
真空幻有消無縁世間萬事不異此前人後議誠誰賢¶
　　海蘭河屯(有序/)¶
　　海蘭河屯者漢言榆城也遵槎爾筏嶺而西旁見¶
　　舊城之基焉雉堞無存土壘尚在昔年征戰之時¶
　　各築堡自守遺老既盡無能道其事者以其生榆¶
<pb:KR4f0005_WYG_110-18b>¶
　　樹焉則謂之榆城而已¶
虎視龍争各據時髙培戰壘濶穿池何年貝勒失名姓¶
(昔東方部落强有/力者率自稱貝勒)剰此荒城祗址基總為¶
聖人驅除(去/聲)難維新¶
天命眷歸期秋風榆戍經過處¶
奮旅維艱企繼思¶
　　即事五首¶
吉林圍接盛京圍天府秋髙獸正肥本是昔年馳獵處¶
<pb:KR4f0005_WYG_110-19a>¶
(癸亥年謁行圍祖陵/亦以路便    於此)山情水態記依稀¶
依疆執役兩將軍率下從公各効勤都是沛豐諸子弟¶
爭先奮勇起風雲¶
詰戎深意寓于畋故國圍塲近栁邉聞說¶
彎弧親射虎稜稜¶
神武至今傳(我以為太祖敎獵太宗定鼎盛京即留此/地    習武    之所毎以此事為重立)¶
(法亦甚嚴㦯逢熊虎無不意至親御弧/矢馬上射之詰戎示後之    深逺矣)¶
箭取儦羣俟友鹿網來巨口細鱗鱸雲中山色能生動¶
<pb:KR4f0005_WYG_110-19b>¶
澗底泉聲乍有無¶
即漸皮衣換絮衣長途定省奉¶
慈闈留都父老心猶急重喜翠華指日歸¶
　　八月二十三日作¶
石火流光十九年圍停不用駐行旃秋風虎帳無餘事¶
心到燕山易水邉¶
　　明牕¶
氊室無風亦自暖紙窻受日光猶滿温暾融盎總如春¶
<pb:KR4f0005_WYG_110-20a>¶
今昔年華紛在眼毳幕布帳拱和門土竈煙踈未午飱¶
奔波豈少無家者廣厦惟懐杜老言¶
　　鶴¶
松頂一孤鶴翻飛向東海是禽不恒逢知近蓬萊在非¶
闗謀稻粱豈為誇毛彩逰棲必仙鄉顧啄惟蘭茝繒繳¶
誰能加軒車寜慕載¶
　　箭草¶
草有稱箭者刺衣劇難去㢲入每切膚倒鈎常礙足(叶/)¶
<pb:KR4f0005_WYG_110-20b>¶
胡不為芝蘭亦均沾雨露堪比浸潤譖寜辭膚受愬柔¶
韌未易防對此能無慮¶
　　塔兒頭歌(有序/)¶
　　兩山之間積水不流嵗久沮洳色如鐡銹國語謂¶
　　之塞勒克特木克漢語則謂之紅銹水草生其上¶
　　纍纍成墩國語謂之烏喀達漢語則謂之塔兒頭¶
　　又䝉古語凢小兒始學歩艱行者謂之塔兒圖疑¶
　　即此語之誤作塔兒頭歌¶
<pb:KR4f0005_WYG_110-21a>¶
深林大谷太古然林有落葉谷有泉泉渟葉積成銹水¶
漬泥蔓草相連牽草腐為壤壤生草月長日引經&KR0834;潦¶
禹乗四載不敢問付之地媪任濕湫髙低羅列&KR0805;堵波¶
明駝負重愁若何驚麞駭鹿每遯跡獵騎縦射還得多¶
南人欵段忽見此下馬扶奴勞步履豈繞舎利學苾芻¶
不報無道稱君子¶
　　燃霞綳觀書因題¶
豈無絳蠟將銀燭愛此熒熒古與稽劉向傳經寧我事¶
<pb:KR4f0005_WYG_110-21b>¶
居然天禄照青藜¶
　　暖三首¶
邇来風日又迴暄射獵渾嫌細毳温且免輿儓切膚冷¶
况欣駝馬軟臕存(天寒則駝馬臕易瘦天暖/草肥則駝馬臕尚可支也)¶
暄冷天公本無意喜暄畏冷自人情撫時端可通於政¶
以重為威底有成¶
猶憶前廵暖異常人言都道帶来陽(盛京向稱極寒地癸亥/東廵時亦覺暄暖異常)¶
(曽有人言羣遒/帯陽歸之句)陪京已近欣南望咫尺英莪(邉牆/門名)關栁墻¶
<pb:KR4f0005_WYG_110-22a>¶
　　花園¶
　　癸亥東廵時道經此地繁柯宻葉欎然猶存昔曽¶
　　託興成章兹復摛毫命什¶
聞說名園近興懐昔景賒叢中無别草(兩叢相對其/下不生雜草)枝¶
上想繁花了了増山色堂堂閱嵗華本来百獸避(土人/云凡)¶
(鳥獸避跡/不敢蹂踐)底用木欄遮¶
植物鍾靈氣竒蹤多異傳(相傳花時人過之畏不採/擷或有所犯必致疾病云)不¶
然猶是卉何以獨長年&KR0316;辨滄桑後難稽池館前每来¶
<pb:KR4f0005_WYG_110-22b>¶
花謝過笑我偶無縁¶
　　射虎行¶
風生樷薄於莬馳避人竄伏耽旁窺羽林多有射生手¶
隔川命中曾無遺僕姑一發&KR0316;藉再哆吻闖首陳横陂¶
據險出竒復不懼咆哮白額如視狸斬將奪旗有若此¶
卞荘李廣非所知¶
　　進英莪門¶
重闗申畫郊圻分¶
<pb:KR4f0005_WYG_110-23a>¶
煌煌祖制千秋遵(康熈年間始建栁條邉西自山海闗/東属海又一自鐡嶺而分北東繞吉)¶
(林過虞村而止是為/外障其内則圍塲地)圍阹背指行歴盡舉頭喜見英莪¶
門結繩列柵金城固休養善守¶
深意存入闗樹葉尚餘緑靈占地氣¶
心通神(栁條邉盖依興安嶺而建山分隂陽/故地之寒暄判然不同即長城亦然)築塲納稼¶
率已畢連村額慶多髙囷猶道今秋纔半熟不知苖碩¶
農情真我進英莪凡兩度¶
興京近矣懐生欣¶
<pb:KR4f0005_WYG_110-23b>¶
橋山指日此敬謁周甲思慕焉能申¶
　　即事三首¶
路依中谷墅依隈野老欣迎翠輦廻笑指碧川漩澓水¶
英莪門外帯將來¶
澗瀍本是故鄉民露冕重㸔意倍親賜復蠲租自常例¶
更思鮮(去/聲)惠水災貧(時以車駕廵幸賜復一/年又因秋潦加恩撫恤)¶
路側荒垣倚碧嶒當年戰守是誰曽停鞭欲問開疆事¶
故老稀存杞宋徴¶
<pb:KR4f0005_WYG_110-24a>¶
　　三闗¶
第一闗名雅爾哈(國語雅爾哈/即漢語豹也)天閶虎豹雄神州第二¶
代岷極險絶(國語代岷即/漢語雕也)雕鶚到此還應愁三闗札喀¶
逮邉壤(國語札喀即/漢語邉也)一成之旅懐¶
前猷由來攘外先奠内始基沮漆多綢繆招世貽統建¶
大業蓬蒿斬艾¶
躬勞憂深根固蒂綿萬葉試㸔納綠源長流¶
興京疊舊作韻¶
<pb:KR4f0005_WYG_110-24b>¶
一成傳¶
昔代六御駐秋時鼎峙留都近¶
龍興大業基¶
經營堪想像繼述益懐思陟巘爰瞻逈降原復相(去/聲)卑¶
地呈龍鳳闕¶
天畀日星姿廬旅遡過澗椅桐紛樹陂風雲環¶
帝座黔赤迓¶
王旗締造誠恢廓混同豈留(去/聲)遲重來心越悚¶
<pb:KR4f0005_WYG_110-25a>¶
永佑徳恒垂奕葉欽堂構艱難尚克知¶
　　恭瞻¶
啟運山作歌¶
長白龍幹西南來靈山¶
啟運神堂開源逺流長綿奕世駢蕃禔祉皇圖培¶
肇祖衣冠秘陵室¶
三祖元宫千載謐仇成不共何忍言七恨興師此第一¶
(我我/以)　(景祖祖興顯祖䧟明氏之計致不諱是/  太    師討明以此為七大恨之首)爰始爰¶
<pb:KR4f0005_WYG_110-25b>¶
謀緬¶
亶父¶
橋山景佑猶故土昌平樵採禁至今朝家厚徳昭千古¶
(明季謂我朝興自遼東乃毁及金陵為壓勝我朝雖有/    二祖之恨而彼南京孝陵及昌平十三陵皆為守)¶
(䕶禁樵採厚徳仁/風垂則千古云)¶
　　乘馬過¶
興京&KR0298;詠¶
赫圖阿喇連¶
<pb:KR4f0005_WYG_110-26a>¶
興京(國語赫圗阿喇者即漢語横甸也我甸在祖宗舊/  發祥地順治年間尊為  興京横    其南惟)¶
(餘土城蹟榛/莾樷生矣)依山樹柵聊為城秋風策馬一憑閱兆基¶
締構欽¶
龍興茅茨木突風猶古故宫欲覔迷處所涕零¶
始業何其艱九重萬户遑安處¶
　　顯佑宫叠舊作韻¶
重至¶
興王里言瞻顯佑宫呵靈金闕肅拾級玉階崇追念當¶
<pb:KR4f0005_WYG_110-26b>¶
開創惟欽禮¶
昊穹握符承¶
帝佑基命建¶
神功萬㝢拱皇極千秋鎮大東繼䋲滋勵志對越益䖍¶
衷何有揚¶
光烈惟應仰¶
駿鴻皥熈猶未致怵惕每慙躬¶
　　薩爾滸¶
<pb:KR4f0005_WYG_110-27a>¶
　　國語薩爾滸即漢語木厨也峰勢肖之因以得名¶
厨峰鐡背界凡(二山/名)間舉¶
義旗初創業艱諾米無能誇地利(初薩爾滸城主諾米/納背盟合尼堪外蘭)¶
(拒我師之取太祖/定計誅    其城)杜松安足抗師顔(既得薩爾滸遂駐/師於此以五百人)¶
(破明四路兵數十萬/殱杜松於銕背山)秋風瑟瑟重經過¶
天武稜稜莫仰攀寄語方來應敬念豈容易撫有瀛寰¶
　　重陽日侍¶
皇太后宴¶
<pb:KR4f0005_WYG_110-27b>¶
九九符陽數秋秋協嵗行海山増¶
介祉風物麗陪京豳樹丹含籟岐花黄放晴登髙真恰¶
當曾此俯寰瀛¶
　　新月¶
行營三度㸔蛾月夜漸添長景倍新帳殿篆凝輝雉尾¶
網城漏逓晃魚鱗一天秋思吟新魄萬幕寒衾憶從臣¶
忽聽逺村砧杵動授衣時節恰臨豳¶
　　恭謁¶
<pb:KR4f0005_WYG_110-28a>¶
永陵¶
四祖分¶
陵墲壝同¶
鴻禧景佑奠岐豐制因漢氏修園寢¶
尊擬周家號古公念結拜瞻千里外𣲖綿繼續萬年中¶
曰承曰啟均予責惟敬惟勤勵此衷¶
　　恭謁¶
福陵¶
<pb:KR4f0005_WYG_110-28b>¶
天柱隆崇萬載亭(陵山名/天柱山)¶
福貽奕葉藉威靈風雲儼若通¶
神縡龍虎常如䕶¶
帝扃黍稷一時陳俎豆瞻依十載易霜星敬觀¶
實錄思開創每悉¶
艱難淚雨零¶
　　恭謁¶
昭陵¶
<pb:KR4f0005_WYG_110-29a>¶
丕顯¶
丕承王業昭肇基¶
景命大清朝&KR0316;同鼎足分三國可擬¶
戎衣定一朝兩白常趨石馬汗(陵前立仗石馬曰大白/小白盖    太宗當日)¶
(所乗以畧/陣破堅者)萬青永䕶玉峯標元孫五世親陳奠僾愾¶
聲容未覺遥¶
　¶
　¶
<pb:KR4f0005_WYG_110-29b>¶
　¶
　¶
　¶
　¶
　¶
　¶
　¶
御製詩二集巻五十二¶
