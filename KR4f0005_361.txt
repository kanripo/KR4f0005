# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:18.113205
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷八十二
<pb:KR4f0005_WYG_361-1a>¶
欽定四庫全書¶
御製詩四集巻八十二¶
　古今體一百十五首(辛丑六/)¶
　　西直門外¶
又迨¶
北郊舉大禋還宫遷坐致齋寅昨宵雲㪚餘微縷念在¶
念消浄碧旻¶
二麥豐收實異常半猶蔚隴半棲場耞粗礱細需時日¶
<pb:KR4f0005_WYG_361-1b>¶
此際殷祈曰若暘¶
粱髙禾矮總芃芃曉露濃濡漾細風一種農&KR1444;慿覽處¶
懼遥欣近寸心中¶
　　齋居即事¶
雨後節遲暑尚慳(今年逢閏五月/晦日始夏至)涼生秘殿逺塵闤對¶
時已惕陰將長(上/聲)撫序應知嵗漸孱心尚清明敢辭老¶
政闗治忽戒偷閒齋居永晝間原有詩本黄綾手自刪¶
　　周代半玉尺口號¶
<pb:KR4f0005_WYG_361-2a>¶
周尺欠猶一寸强考難缺折始何方(此尺長正今五寸/較周制尚欠寸許)¶
(其兩端必有一缺折處即工人/改製完好亦不知㡬多年矣)昔那全竟今那半此所¶
短輸彼所長¶
　　詠宋端石倣唐石渠硯¶
石渠唐硯貯西清趙宋端溪此倣成雖曰文房聚所好¶
欲因題句輒慚生¶
　　夏至日¶
北郊禮成述事¶
<pb:KR4f0005_WYG_361-2b>¶
節應陰陽㑹¶
恩叨晴雨時二麰幸稱穫多稼祝如茨奉¶
祝久彌肅䝉¶
庥深益寅躬承卌六載惟以籲¶
鴻慈¶
北郊禮成迴蹕御園即目成詠¶
禮成更服例齋宫歲久槐隂滿院籠禮寺石欄欲修飾¶
笑而弗許好(去/聲)難同(太常寺奏請修整齋宫並石欄皆/欲刷鑿見新以石欄經雨漬苔痕)¶
<pb:KR4f0005_WYG_361-3a>¶
(頗存古意不許/兹視之實佳也)¶
輕輿清曉歴郊衢芃緑黍禾灔露珠此象十年艱一遇¶
秋收時逺益殷吾¶
麥半登場半未收宜暘顒兾穫豐稠絮雲空宇時聚散¶
難措寸心慰與愁¶
覺生(寺/名)路便每傳餐十里烟郊破爽寒洪雅園過暢春¶
近(洪雅困即米萬鐘勺/園今為鄭親王邸第)追思不忍舉頭看(向每自成迴/北郊禮)¶
(蹕必先恭詣復暢春園問感/今追憶不可  得惟増悽)　(安/)¶
<pb:KR4f0005_WYG_361-3b>¶
　　題錢維城山水冊¶
作徑既詰屈卜居喜幽雅脩業祗静縁時事了無惹東¶
方笑吏隠徘徊託金馬¶
　　　右疏忩静業¶
山泉瀉為溪溪抱村成趣山靄與溪烟昕夕常相遇漫¶
問是誰家㝠茫不知處¶
　　　右溪村烟靄¶
巖雲暗茅屋展巻四啟窓古道有㑹心俗慮一以降滴¶
<pb:KR4f0005_WYG_361-4a>¶
露任筠林清聼互摐摐¶
　　　右竹忩聼雨¶
流泉落平湖晴光漾溔渺豈必非江海于焉親魚烏不¶
擬張志和船上漁童少¶
　　　右晴湖倚棹¶
飛鴉往或來日暮歸林木草實與粟粒隨逐飽自足比¶
之牛羊下賸覺無拘束¶
　　　右春樹歸鴉¶
<pb:KR4f0005_WYG_361-4b>¶
蜀峽多恠石其險當劍門出險乃張帆榜人眉乃軒迴¶
睇蠶叢溪猶覺畏心存¶
　　　右蜀峽張帆¶
磵以幽而閴柯因喬益竒樵人所弗到竟逭斧之斯流¶
泉定名菊延齡無不宜¶
　　　右幽磵喬柯¶
伐木聞鳥鳴求友繹詩㫖相擕素心人共入深山裏以¶
是錦衣歸鄙哉彼翁子¶
<pb:KR4f0005_WYG_361-5a>¶
　　　右層巖樵侣¶
振鷺擘巖落就平流激湱太古聲色摐那復計尋尺山¶
亭待誰觀却了無人跡¶
　　　右雲嶂飛泉¶
昭邱結梵宇崇林相暎帶如聞鐘魚聲泠泠答清籟是¶
誰墨名人蟬蛻塵囂外¶
　　　右松壑香臺¶
秋水澄清潭秋林疎曠宇泛泛坐闔閭而非事網罟漁¶
<pb:KR4f0005_WYG_361-5b>¶
隠斯已多何須僂指數¶
　　　右秋潭清泛¶
玉戲夫何如改觀神自超無圃不為懸有林皆作瑶畫¶
圖猶絶勝弗慮見晛消¶
　　　右懸圃瑶林¶
　　詠定窑蓮葉椀¶
趙宋傳來白定名爾時却以有芒輕即今火色全消盡¶
一朶玉蓮水面擎¶
<pb:KR4f0005_WYG_361-6a>¶
　　閏夏逰玉泉山即事得句¶
西廵迴蹕此曾過偶至又經兩月多率以萬㡬少閒暇¶
敢圖一豫暢吟哦風生滿樾敲清籟雨足諸峯滴翠螺¶
結習由來難盡滌起予佳景况駢羅¶
　　創得齋¶
創得名雖久斯來即創來壁題八年閱齋景一時陪槐¶
古葉相接荷遲花未開溪亭披曉爽奏牘細批裁(是日/於此)¶
(傳膳/辦事)¶
<pb:KR4f0005_WYG_361-6b>¶
　　擷翠樓¶
林姿樹態四隣稠色相空機七字收却是偶茲擷翠耳¶
曰恒還祗屬斯樓¶
　　題麗矚軒¶
曉爽頗不炎可以陟髙嶺數息遂隮巔有軒據層逈因¶
逈弗恒到偶到興亦永壁間多舊題嵗久一瞬等山容¶
與水態方方供㑹領麗矚詎在兹乃在緑千頃麥收將¶
迨全禾黍如油挺此景實罕遇何修勵自省¶
<pb:KR4f0005_WYG_361-7a>¶
　　罨畫窻作歌¶
山房有窻向東開率與名之曰罨畫畫中四時景不同¶
而最宜者鱗塍界鱗塍憂樂亦弗齊樂惟時若憂則水¶
旱縈深思今年幸值麥收好日烜兼被渥雨滋慿窻騁¶
目如錯繡黄者麥場緑者黍禾茂絶勝林木及巖花開¶
我殷懐吟興湊昆明近俯澄泓水其源玉泉原在此乳¶
竇混混不舍間百頃湖光致渺瀰本因節宣濟農功何¶
來榭敞與樓重知我罪我艱置答惟増慚愧心田中¶
<pb:KR4f0005_WYG_361-7b>¶
　　静怡書屋口號¶
翼然書屋山腰據小憩筍輿肩者勞片刻去來静安在¶
輸他虛白此恒陶¶
　　憩倚晴樓有㑹¶
從來有登必有降自策而登因降西數武之間具至理¶
因悟萬事視此齊在原陟降消片刻登難降易更可思¶
曰堂曰樓各綴景倚晴樓額檐端題雨足宜晴利曬麥¶
分明愜我願所希一逰詎祗賞山水闗情稼穡恒殷兮¶
<pb:KR4f0005_WYG_361-8a>¶
　　㴠漪齋¶
溪齋臨水裔漪練一窻㴠簷閃光不定簟翻影若含虛¶
無艱擬議流動稱(去/聲)吟探合相叅離即前三與後三¶
　　掛瀑簷¶
横玩漪瀾豎網水謂是網勝彼漪矣流動之間宣八音¶
東陽水樂應在此然而其喧總含寂豈類敲宫與戞徵¶
静中之動横有焉動中之静豎斯美惜哉世上鮮師曠¶
有則當與談元㫖¶
<pb:KR4f0005_WYG_361-8b>¶
　　棲霞室¶
溪齋遂泛舟挹清更乘便向南轉而東石壁沿峭蒨壁¶
上棲巖室日照如霞絢樸斵非綵畫林卉丹青變去嵗¶
攝山況弹指面前見¶
　　泛舟至影湖樓¶
一水原通界水門内髙外下蓄泉源略提牐版舟隨放¶
勢擬建瓴意自存¶
船行下水迅如飛敏㨗裴家是也非綴景湖心樓自有¶
<pb:KR4f0005_WYG_361-9a>¶
足供騁目異崔巍¶
未至湖樓許久時既來小坐亦云宜舊題一冄巡檐讀¶
新詠何嘗不似斯¶
湖裏㸔樓影在水樓中尋影祗空湖誰他誰我誰賓主¶
一切虛名視此夫¶
　　過界湖樓有㑹¶
静明園内乃玉泉髙於影湖樓湖水界湖築隄亦有樓¶
樓下玉河更低矣非是層層為節蓄一瀉無餘不掉尾¶
<pb:KR4f0005_WYG_361-9b>¶
内湖之岸艤蘭舫過樓外河舟已俟仰㸔湖舫似畫中¶
畧轉移間存至理為學為文胡不然處世惜福胥例此¶
　　玉河泛舟至石舫登岸即事四絶句¶
玉河三里不為長盪槳鱗塍閲兩傍雨足今年挿秧早¶
幸㸔芃緑尺餘強¶
東漾昆明界接西閘軍牽纜力胥齊(奉宸苑閘軍供牽/䌫之用給以月糧)¶
(亦飬人之/一端也)湖中治鏡閣經過思義循名自澟兮¶
北地飬蠶後南國繅盆今始報絲收機房軋軋聲鳴處¶
<pb:KR4f0005_WYG_361-10a>¶
數典何妨效女牛(漢昆明池作二石人東西相對象牽/牛織女故杜甫詩云織女機絲虛夜)¶
(月今湖西織染局則實有蠶織之事而湖岸東用/勝水之義鑄有銅牛名同實異正不妨效之云)¶
泛來石舫艤石岸名曰登舟實下舟徑指山隂(萬夀/山也)有¶
餘暇索教佳處試吟搜¶
　　清可軒¶
石壁倚為齋山陰此最佳屋中開畫障几上佈詩牌通¶
氣迎眸潤却炎無汗揩忘言宜習静何事惹吟懐¶
　　香嵒室¶
<pb:KR4f0005_WYG_361-10b>¶
我昔逰金陵恱彼山隂景倚壁復臨江厥有招提境(金/陵)¶
(觀音山永濟寺懸閣臨江飛廊縁璧因於萬/夀山倣作有依嵒得古洞倚壁搆飛廊之句)歸來冩其¶
狀喜此亦横嶺雖非俯緑波搆築頗相等宛轉歩迴廊¶
牝洞棲嵓迥大士坐如如異同一以屏何當恒於兹清¶
供澄心領忽思此言失無逸亦宜省¶
　　題恵山園八景疊丙申韻¶
恵山園久未來吟契濶流隂八載深長晝且當㡬畧暇¶
遂因路便一相尋¶
<pb:KR4f0005_WYG_361-11a>¶
　　　右載時堂¶
名蹟苕華早命摹珍同淳化砌廊俱雖云思古兼公世¶
玩物名言弗礙乎¶
　　　右墨妙軒¶
已長(上/聲)禾苖麥收候但期晴耳弗期雲賡題原是夏之¶
仲一例殷殷望歳勤(現在雨勢霑足秋禾滋長而麥熟/正在登埸惟資曬晾日望晴霽檢)¶
(丙申題詩有時正宜晴資曬麥英英/此際漫殷勤之句與彼時情景正同)¶
　　　右就雲樓¶
<pb:KR4f0005_WYG_361-11b>¶
澹惟澄澈碧沄溶色相都非艶與濃綈几設如命子墨¶
應從此處覔文蹤¶
　　　右澹碧齋¶
東坡水樂不凡流憶彼錢塘通守秋偶此效之還自笑¶
豈非擡却兩重頭¶
　　　右水樂亭¶
橋上偶然一俯披鯈魚出水樂由伊恵莊自是出塵者¶
何事辨知與不知¶
<pb:KR4f0005_WYG_361-12a>¶
　　　右知魚橋¶
四字為文指南訣曰惟雅正與清真設如絜矩别裁者¶
我亦俞乎效此人¶
　　　右尋詩徑¶
洞似真人塞其内光如夫子入于機曰涵猶覺有能所¶
合喚神明領至微¶
　　　右涵光洞¶
　　滯雨¶
<pb:KR4f0005_WYG_361-12b>¶
我逰玉泉倚晴樓方欣宜晴曬麥好迴舟已覺山雲生¶
心希雲散曦光皛其夜遂有細雨零(初四/日)淅淅瀝瀝直¶
到曉曉來更覺特霶霈(初五/日)幸而傍午雲散巧次日之¶
晩復作隂宵雖微霏晨復浩(初七/日)已午稍歇仍棼絲至¶
晩其勢殊未了問之京兆礙麥否却稱九分已收早所¶
餘十分纔一耳無礙餅餌登秋寳究為美中之不足惜恐¶
發青惄如𢷬況當避暑迨發軔亦廑僕役勞行潦因思¶
今春及首夏從未望雨憂心攪斯之望晴愁固當世間¶
<pb:KR4f0005_WYG_361-13a>¶
雙美誰常保¶
　　題和闐玉石子仕女圖¶
其人如玉坐匡床琢用和闐石子良鬒髪天然辭黛染¶
(玉人就土浸黒處為/閑掃粧亦絶技也)罷拈新詠自徜徉¶
　　詠宋澄泥虎符硯¶
虎符本以調軍馬肖形澄泥出精冶歳逾數百泥似銅¶
戞作銅聲青緑赭墨銹斑斕餘古香磨而不磷佐儒雅¶
試問持贈宜何人倚馬能書露布者¶
<pb:KR4f0005_WYG_361-13b>¶
　　題朱三松竹刻射鴻筆筒¶
性疏喜酒雕不苟世業由來臻極工下馬彎弧底為者¶
喻疑薄彼目飛鴻¶
　　晩晴¶
薈蔚勢猶隮晩晴實幸兮東南懸蝃蝀西北捲雲霓可¶
兾麥登廪兼欣途免泥明朝啓清蹕慶慰首頻稽¶
　　幸避暑山莊啓蹕之作¶
通宵雲浄曉晴豪避暑行旌例向遭衣用祫紗破晨爽¶
<pb:KR4f0005_WYG_361-14a>¶
㡌垂氂毳却炎饕東門依舊千官送廣甸懐新多稼叨¶
䄂嚲玉鞭控珠勒(珠勒雖為鞍轡用語然國語及䝉古/語皆為小步馬之稱即俗所謂走馬)¶
(也/)敢為圖逸謝年高¶
　　過清河¶
麥收欲畢黍苖芃濃露瀼瀼颺曉風此景從來欣閱者¶
蘭衢教慢跋青驄¶
祗覺爽涼弗欝蒸幸茲攬轡得相應駛流竹箭橋下水¶
知是前朝雨後增¶
<pb:KR4f0005_WYG_361-14b>¶
㓜挈老扶出里隣道傍鞠&KR0957;意相親㸔茲武接肩摩者¶
總是籌他衣食民¶
　　石槽行宫晩景¶
午熱已駐旌斯乃常年事今嵗午弗熱爽涼逹晩遂槐¶
樹況長(上/聲)成接葉隂滿地而我乘清暇宣見地方吏都¶
稱麥收定禾黍芃苖膩斯實非躗言沿途覽次第然而¶
秋熟遥敢懈祈年志¶
　　彈汗行¶
<pb:KR4f0005_WYG_361-15a>¶
路經彈汗州(懐柔縣貞觀二十/二年建彈汗州)因作彈汗行自昔䝉古¶
長原有汗之稱長城以北東西亘各據部落雄相争文¶
皇欲彈壓若軰邊州因以此額泐巖城而何四夷君長¶
上尊號既笑郤之後乃賜書四夷遂用可汗名(唐太宗/貞觀中)¶
(西北君長請上尊號為天可汗却之然其/後賜書四夷及屬國上書遂稱天可汗云)彈汗行慢言¶
唐事試言我皇清四十九旗為舊屬久去汗號惟以王¶
公帶礪百世榮(科爾沁等旗舊亦有稱汗者自汗號太/祖    太宗時内附即請去其    受)¶
(王貝勒公/等封矣)四喀爾喀實後附仍其汗號乃我¶
<pb:KR4f0005_WYG_361-15b>¶
皇祖沛恩宏(喀爾喀扵康熈年間為噶爾丹所逼棄其/部落挈人户求内附    皇祖許其來歸)¶
(故車臣汗鳥黙赫扎薩克圖汗額爾克阿海巴/朗尋皆仍存其舊號與四十九旗同偹藩服)朕雖不¶
徳定凖部亦存其汗號都爾伯特至今世禄其孫曾(乾/隆)¶
(二十年平定凖噶爾部封都爾伯特與綽羅斯輝特和/碩特四族台吉為四汗並分建王貝勒貝子公逰牧如)¶
(四十九旗喀爾喀之例嗣綽羅斯輝特和碩特部落尋/以叛逆自取滅亡惟都爾伯特始終恪守臣節其子孫)¶
(世受封爵部落/耕牧安生云)其餘自作孽覆祀非我黷武逞嘉兵(綽/羅)¶
(斯汗自噶爾蔵多爾濟被戮後其族屬殄㓕無㡬輝特/汗巴雅爾亦以叛逆誅和碩特汗沙克都爾曼濟心懐)¶
(擕貳殱之扵巴里坤皆因反覆煽亂自底滅亡非欲嘉/兵黷武也其原委詳見西師詩至土爾扈特汗亦凖噶)¶
<pb:KR4f0005_WYG_361-16a>¶
(爾四衛拉特之一初竄歸俄羅斯傳數世至渥巴錫挈/全部户口十萬餘米歸因命仍其汗號分地安居贍給)¶
(耕牧一遵賚詳皇祖收撫喀爾喀之/例優加恤    見歸順優恤二記)最後土爾扈特自¶
歸順仍其汗號無庸更彈汗行何須彈壓惟廑懐柔情¶
各部入覲循茲以入京億萬斯年受恩保土與國享昇¶
平¶
　　憶舊¶
適作彈汗行因之憶舊事舊事曰惟平凖部視其部落¶
置汗四(凖噶爾四衛拉特曰綽羅斯曰都爾伯特曰和/碩特曰土爾扈特其輝特一部本附庸于都爾)¶
<pb:KR4f0005_WYG_361-16b>¶
(伯特後土爾扈特竄歸俄羅斯故輝特遂為一部仍稱/四衛拉特平定凖噶爾時輝特與綽羅斯等三部並受)¶
(封為/四汗)都爾伯特始終順至今奕葉受恩賜綽羅斯部及¶
輝特實叛逆殱無遺類其中畧渉疑似者曰沙克都爾¶
曼濟諸厄魯特作亂時(輝特台吉阿睦爾撒納歸命既/受封即命從將軍班第往征伊)¶
(犁乃于逹瓦齊就擒大兵凱旋後流言脅衆以致黨惡/之徒倉猝變動賊衆復竊占伊犁及大兵復進阿逆亡)¶
(命竄哈薩克復逃入俄羅斯終伏𡨕誅而其時札納噶/爾卜殺其叔綽羅斯汗噶爾蔵多爾濟欲併其衆尋又)¶
(為台吉逹瓦所殺獻首軍門又輝特汗阿睦爾撒納既/竄之後遂封巴雅爾為輝特汗乃巴雅爾與尼嗎哈薩)¶
(克錫拉等宻謀搆亂皆自取誅㓕惟和碩特汗沙克都/爾曼濟率其部衆扵巴爾坤左近逰牧反狀未明參賛)¶
<pb:KR4f0005_WYG_361-17a>¶
(雅爾哈善疑其有異志夜襲其營無分老㓜殱戮無遺/雖厄魯特惡積罪盈孽由自作而沙克都爾曼濟未免)¶
(畧渉疑/似耳)彼原擕衆向内避逰牧巴爾坤左近以示其心¶
無異志其時雅爾哈善者叅贊駐彼董厥事乃稱曼濟¶
懐狡謀率兵夜襲乗其寐耄耋齠齔不一留水為之赤¶
地為瘁爾時奏到事已成厄魯罪盈亦自致其後命雅¶
爾哈善庫車進兵平囘地乃以失律正軍法(雅爾哈善/後以將軍)¶
(襲庫車城當小和卓木率衆來援屢經被殱而任其潛/行出入不乗機進勦又用縁營穴地火攻計轉為賊覺)¶
(横截一溝焚傷兵丁以致賊衆逃去竟得空城實為可/恨因命兆恵星馳往代將雅爾哈善解京治罪其僨轅)¶
<pb:KR4f0005_WYG_361-17b>¶
(失律屢誤事機明正軍法固屬罪無可逭/而殺降受祸益徵    天道之不爽矣)至今思之¶
天道示項羽阬降二十萬此其十分之三及(叶/)火炎崑¶
岡玉石焚𦙍侯佚徳戒天吏用人之失吾豈辭吁嗟用¶
兵誠可畏¶
　　過白河¶
舟梁穏似石橋平雨過前朝漲影輕向北麥仍未收畢¶
因之更切望多晴¶
城北重㸔石壩脩奠安黎庶仰¶
<pb:KR4f0005_WYG_361-18a>¶
前猷(宻雲城西門外石子壩工自康熈五十七年年防/欽派工員脩築以禦白河頂冲至今六十餘)¶
(䕶民居人䝉樂利上年俞督臣袁守侗奏扵今嵗分/上下半年修砌今來閱視壩工已辦得十之五六)守¶
成事夥寕祗此難不易曾著論籌(向曽著創業守成難/易說以岑文本所云)¶
(創業難守成不易之語為非盖創業者未竟之難皆守/成者分内之難但使垂裕之成憲或有廢弛即無以覲)¶
(耿光而掦大烈盖以難責之守成非敢忘創業者之難/正以慰創業者之初心因閱宻雲壩工扵一事亦凛然)¶
(絜矩/之義)¶
沙衢微見有塵生為幸北來雨勢輕市井迎鑾多喜色¶
慿輿率以驗民情¶
<pb:KR4f0005_WYG_361-18b>¶
　　宻雲行宫晩景¶
向多過午熱今歳爽殊常晝永偏遲晩風來尚覺涼簷¶
隂接槐翠階韻遞花香隨分景光愛無他以句償¶
　　九松山¶
向北盤山蹊輕車路熟久松多難屈指數(上/聲)典惟從舊¶
(叶/)在卦象應乾而乾之數(去/聲)九乾象復為龍松亦龍為¶
友夭矯挐之而隂森䕶巖藪萬古閱吟客順應隨所受¶
有契闡羲爻無暇傳畫手¶
<pb:KR4f0005_WYG_361-19a>¶
　　夜雨(䦌五月/初十日)¶
剛喜三朝晴晩雨復入夜向北氣尚寒麥况未收罷亞¶
壠黄穂茂實勝往年夏期得益患失共彼田夫怕數問¶
隂晴狀四更雲露罅質明跋濘途已牌霧歛乍額手為¶
農慶多晴籲權藉¶
　　出古北口¶
按頓行宫清蹕移巖闗度處爽風披今來古往供詩料¶
敗壘頹垣入畫姿萬里原非一時舉一心恒繫萬年思固¶
<pb:KR4f0005_WYG_361-19b>¶
知不藉茲為守却恐侵尋或守茲¶
　　喜晴¶
邇來恒喜晴所幸雨非甚京近麥收定塞外猶待稔霖¶
久虞發青將得患失凛此晴實利麥行旅逭潦踸兩得¶
慰一心惕承益懃恁¶
　　常山峪行宫八景¶
　　　緑樾徑¶
行過獨樹如張繖忽入連林似設帷一例青油布隂處¶
<pb:KR4f0005_WYG_361-20a>¶
問誰煮靛染為之¶
　　　虛白軒¶
此軒終歳守恒虛此日忽㸔坐白與借問誰為領妙者¶
究之非彼亦非予¶
　　　青雲梯¶
展歩層巖認作梯分明百級有髙低士無賢不肖由此¶
應識南華論物齊¶
　　　楓香坂¶
<pb:KR4f0005_WYG_361-20b>¶
山花野草無不馥何事其香獨屬楓意謂秋來變霜露¶
饒他㡬㸃特餘紅¶
　　　如是室¶
向年入室人如是今嵗入仍如是人試曰相應定何者¶
一篇說著古稀新¶
　　　蔚藻堂¶
逺觀近攬總相宜筆研精良又此時三百一言蔽之耳¶
笑予何必以多為¶
<pb:KR4f0005_WYG_361-21a>¶
　　　翠風埭¶
風自有聲却無色偶叅合相惬於斯泠泠天籟翻崖落¶
借得林光與翠之¶
　　　陵霞亭¶
西嶺翻來晩照明林欺霞色闘新晴今朝祗喜無纎翳¶
豈計尋常㸃太清¶
　　至喀喇河屯行宫¶
分明設縣號灤平(乾隆四十一年升熱河㕔為承徳府/統轄六㕔並改為州縣此喀喇河屯)¶
<pb:KR4f0005_WYG_361-21b>¶
(㕔為灤平縣故熱河紀事詩有/丙申陛府繼    先蘉之句)仍舊貫原稱黒城(國語/喀喇)¶
(為黒河屯謂城蒙/古語亦約畧相倣)葦峪行行背後指松岡(在行宫/墻内)款款¶
面前迎巖齋小憩真神謐月户閒開任景呈希雨望晴¶
題四壁無非一念為民生¶
　　至避暑山莊駐蹕即事得句¶
山莊避暑例依前是日行旌涖止便皜日掦輝瀼麥露¶
輕風拂爽引槐烟¶
經營敬仰垂奕世跋渉寜當謝長(上/聲)年仍擬木蘭親校¶
<pb:KR4f0005_WYG_361-22a>¶
獵徒云即鹿豈其然¶
　　永佑寺瞻禮¶
皇祖當年喜此居自應¶
神御奉如初禮因義起言思彼¶
仁以¶
憲章事剏予至必先瞻欽繼述念惟切已敢舒徐不期¶
梗化囘猖亂復此有征盻㨗書(撒拉爾畨囘肆逆一案/已屢有詩紀事昨阿桂)¶
(奏川省屯綀土兵等到齊欲令預悉華林山勢及進兵/路徑先於閏五月初三日派海蘭察明亮等帶領阿拉)¶
<pb:KR4f0005_WYG_361-22b>¶
(山馬兵及屯練兵由龍虎山繞至華林山西南斜擈賊/卡又派舒亮等帶滿漢奮勇兵過溝由山南直壓賊卡)¶
(額森特及伍米㤗等在山坡山梁分路䇿應除鎗礟殱/賊不計數外三次攪戰約殺賊六七十名現擬扵初九)¶
(初十兩次尅期大舉四路攻圍以期/一舉殄滅畫夜惟望㨗音速至耳)¶
　　寫心精舍作¶
神御樓側置精舍我向題額名寫心瞻拜之餘此小憇¶
憇思紬繹昔至今曰悲曰慕曰䋲繼恐致隕越臨難諶¶
適百里半九十里慎終如始惕益深寸田尺宅萬㡬藴¶
家法一字無踰欽¶
<pb:KR4f0005_WYG_361-23a>¶
　　題戒得堂¶
書堂昨夏始經營蹕駐宛㸔此落成攻匪庶民大雅異¶
戒惟老者魯論精庭餘古樹全鋪䕃堦繞新花自放榮¶
雖曰殷勤曽著記(通用皇祖聖夀望七時嘗鐫戒之在得/    小璽庚子駐蹕山莊作書堂於清)¶
(舒山舘之左因題曰戒得堂並為/記以聞    皇祖垂示萬禩之義)斯干爰處愧猶生¶
　　佳䕃室¶
有堂斯有室顯宻要相資曼轉歩廊接窈深憩席披就¶
喬(樹也山莊多古樹每就其/下為室致古趣而得佳䕃)為小築得䕃實偏宜㡬暇¶
<pb:KR4f0005_WYG_361-23b>¶
無煩暑怡㦲學古時¶
　　來薰書屋口號¶
書屋來薰額棟虹每來亦必值薫風五絃揮處歌解阜¶
翹仰重華迥莫同¶
　　含古軒¶
軒弗設窻櫺而此窻櫺設支則延爽涼閉亦足幽恱揷¶
架有芸編坐可閒翻閱是中含古意味之趣無竭¶
　　面水齋有㑹¶
<pb:KR4f0005_WYG_361-24a>¶
臨水搆書齋水光漾窻裏觀瀾豈不佳而却蔽糊紙因¶
之設玻瓈通明無隔矣有魚任潛躍有鷺任立起即令¶
生秋風涼亦避席几障而弗致礙可以契禅理¶
　　羣玉亭¶
山色四隣曲逕通翼然亭子宛其中設如策府方羣玉¶
枕葄興心亦不窮¶
　　問月樓¶
室宇近東山見月遲他處因之置層樓㡬(去/聲)以先瞻顧¶
<pb:KR4f0005_WYG_361-24b>¶
假使登西山先斯早亦固自笑同孟語五十歩百歩問¶
之意在茲青蓮非所慕¶
　　題烟雨樓二首¶
擕圖去歳興工始斷手今年蕆事勤數典可知自元璙¶
賡詩更以憶陳羣(烟雨樓本錢元璙所創為嘉禾勝蹟/向年南廵屢次經臨時錢陳羣在籍)¶
(賡和頗多樓中並有陳羣/所書趙孟頫耕織圖詩屏)最宜雨態烟容處無礙天髙¶
地廣文却勝南廵慿賞者平湖風遞芰荷芬¶
十五年違烟雨樓昨春未免惜情投雖然冩景原蔵¶
<pb:KR4f0005_WYG_361-25a>¶
弆(去嵗冩烟雨樓圖一貯内府一/存浙江兹扵山莊内肖圍為之)莫若肖形可詠逰底¶
論南吴及北塞敢忘後樂與先憂慿欄俯視清泠鏡武¶
列鴛湖異水不¶
　　荷¶
荷放塞湖訝早期(塞上氣寒往年率於六月開荷花然/以時憲書氣候而論十六日小署以)¶
(前作五月用以後作/六月用則仍六月也)較先旬五㸔芳蕤靈臺節候原無¶
舛仍是常年六月時¶
初旭芙蓉散浄香根盤玉塞特禁涼宜於日却弗宜月¶
<pb:KR4f0005_WYG_361-25b>¶
(荷見日而開見/月而歛出梵經)君子徳輝自應(去/聲)陽¶
　　題天籟書屋畫巻四種¶
　　　米芾雲山烟樹疊己亥舊題韻¶
四巻同蔵合不分貯香光物述前聞(向於畫禪室蔵董/其昌所賞書畫名)¶
(蹟茲天籟書屋亦仿其例弆是圖與吴鎮/徐賁唐寅四巻均有項元汴天籟閣印記)審觀墨戲入¶
神處檇李似失精鍳云(庚子題句䟦云詩成題於畫巻/乃知紙非宋牋的是贋鼎元汴)¶
(盖失精/鑒矣)¶
　　　呉鎮梅竹松蘭疊辛巳舊題韻¶
<pb:KR4f0005_WYG_361-26a>¶
辛巳曾留詠在前致來天籟驛途傳(辛巳年曽題此巻/庚子夏自京驛致)¶
(與項元汴所蔵米芾等/畫巻同貯天籟書屋)松蒼梅冷竹瀟灑友契蘭芳豈¶
不然¶
　　　徐賁眠雲軒圖疊壬申舊題韻¶
展圖那得安眠穏目共閒雲為巻舒髙唘楊基詩記在¶
(是圖有髙唘題詩楊基為記丙寅/秋亦曽和髙唘原韻書扵巻中云)重吟祇合作鈔胥¶
　　　唐寅採蓮圖疊己亥舊題韻¶
天籟閣中四妙圖山莊說項那宜無我為意採非人採¶
<pb:KR4f0005_WYG_361-26b>¶
葉嶼花潭任滿湖¶
　　野橋¶
野橋架蘆囤易成亦易毁前朝西北隂此晴彼雨矣傍¶
晩暴漲來橋即墮於水水過餘細流昨即輿梁起過河¶
禮祗園所遲一日耳(每至山莊必扵次日詣溥仁寺瞻/禮以    皇祖所貽之佛宇也)¶
依例命徹收(過河詣溥仁寺拈香畢即命依往例徹橋/以防伏雨盛漲仍俟秋凉再架俾省繁費)¶
惜物力亦理¶
　　溥仁寺瞻禮作¶
<pb:KR4f0005_WYG_361-27a>¶
初地真初地(是寺為康熈年間衆䝉古札薩克恭祝/    皇祖萬夀而建為熱河瓶有佛宇)溥¶
仁緬¶
漙仁萬方¶
貽樂利百世仰¶
尊親慧樹三天古禪花四季春教維神道設總為(去/聲)牖¶
斯民¶
　　安逺廟¶
新疆底定後安逺建祗林(是廟肖凖噶爾固/爾扎之式為之)萬里夜來¶
<pb:KR4f0005_WYG_361-27b>¶
往(自平定新疆後伊犁駐以將軍回部各駐欽差大臣/鳥魯木齊則設都統興屯耕驛站相通百姓來往貿)¶
(易者夜行無恐較之/内地尤為安貼也)廿年久静愔衆生資庇䕃一已致¶
䖍欽回逆偏猖近(阿桂奏閏五月初九日分派官兵四/路攻勦賊營搶得賊卡四座殺賊百)¶
(餘名乃賊人尚敢傾穴出迎拚死抵拒現在另籌進取/於賊營迤西嚴宻圍困令其無路覔食等語連日切盻)¶
(佳音又未能即刻/擒獲殊増憤懣)陳師却愧心¶
　　札什倫布廟疊去嵗韻¶
寺圖後藏奉阿彌福夀如山自兆釐(札什為唐古特之/福夀倫布為須彌)¶
(之/語)本擬來宗闡法教那期入寂示恬熙(班禪額爾徳/呢扵庚子七)¶
<pb:KR4f0005_WYG_361-28a>¶
(月來覲山莊擬以次年春送還後/藏不期於十一月示寂於黄寺)滅生原不拘三乗規¶
律猶然貽一枝(上年班禪額爾徳呢住此曽留其髙弟羅/卜蔵孰珠布帶領班第二十人在廟住持)¶
(傳習後蔵經律因派此地喇嘛百八十名隨從學習今/嵗臨幸札什倫布見學習經律諸喇嘛俱漸次嫺熟雖)¶
(班禪示寂而宣掦黄教規/律常存實亦去來如一也)如是去年對談處笑茲搆築¶
信何為¶
　　宜照齋¶
迤邐謁祇園迥從西北門仍與陟山路不馬至巖軒(向/來)¶
(由山路入西北門無不乗馬至宜照/齋今嵗乃遂乗輕輿以至因記之)庭樹披風爽階花¶
<pb:KR4f0005_WYG_361-28b>¶
帶露繁設思宜照義人已一心存¶
　　就松室¶
室本就松為松如就室茂無松室那古匪室松孤秀資¶
殷得益彰胥藉良縁凑良縁夫如何㸃筆吟章就¶
　　却炎榭¶
三間敞榭歩檐廵風物如秋總暢神借問其炎何以却¶
香山七字早知津¶
　　熱¶
<pb:KR4f0005_WYG_361-29a>¶
山莊避暑處早晩必爽涼今歳更副名卓午爽如常邇¶
日始覺熱應催麥登埸早或御袷紗午乃換單裳樹隂¶
坐颯籟炎歊原若忘四山蒸為雲便雨審何妨¶
　　雨(閏五月/十九日)¶
自至山莊連日晴雖非望雨雨忻情濯枝潤葉相容與¶
急灑徐霏互變更梧几披芸暑全滌松簷落瀑爽新生¶
過河昨見麥收畢禾黍優霑慶長成¶
　　對山齋作歌¶
<pb:KR4f0005_WYG_361-29b>¶
烟雨樓傍搆溪齋面面波光罨紗牖而我名之曰對山¶
對山之義人知否齋前堆石頗&KR0785;瓏如堂如霍如岡阜¶
雖非取於太湖遥塞巒為我蔵斯久取之無盡用不竭¶
明月清風與共友粗皮詭質戴蒼苔樹根受氣仍盤糾¶
待其抽枝並發葉何異四隣舊林藪彼以大稱此小勝¶
真何必是假寜否坐向屹&KR0008;一囅然聊學叅軍為享帚¶
　　翼亭¶
嶮巘入巖扉縁梯上翠微假山真結搆四柱據巔巍歐¶
<pb:KR4f0005_WYG_361-30a>¶
曰有翼臨劉云無翼飛扵是有無間吾將觀其㡬¶
　　青陽書屋¶
塞上之樹多青楊或亦名之為小葉閜砢拔枝干青雲¶
亦不知經㡬千刼適搆書屋於其下蔽虧天日森&KR1372;㙷¶
曰古寧非牧馬埸曰今乃伴攤書篋文何幸武何弗幸¶
喬枝率附兩無渉¶
　　題喻政玉韘¶
弓矢文皇喻政深木求脉理正於心繄予職亦臨民者¶
<pb:KR4f0005_WYG_361-30b>¶
良譬惟殷效法欽¶
　　絶句¶
　　興之所至率成二聨遂書於蓮花室之壁更不凑¶
　　泊成律句也¶
一室清涼似蘭若六宮名象侍楓宸嘆無白首為同輩¶
剰有青山是故人¶
　　題陳書橅古册¶
　　昔年尚書錢陳羣進其母陳書所畫此册有其父¶
<pb:KR4f0005_WYG_361-31a>¶
　　綸光題句時以其家傳手澤題句賜還不忍留也昨¶
　　因題烟雲集繪冊見錢選苔茵卧犬憶陳冊似有¶
　　是圖命取來證之則實倣選但首尾易其向乃知¶
　　霅溪家法淵源有自册内有陳羣與其子汝誠賡¶
　　和詩亦成陳迹良用憮然復題此還之俾什襲世¶
　　守云¶
橅古宣來册訂疑南樓精到藉因知倡隨夫婦空前品¶
賡和子孫有後詞羣也老年那久住誠弓少長竟何之¶
<pb:KR4f0005_WYG_361-31b>¶
憮然寄弆還鄉水錢氏雲仍慎守斯¶
　¶
　¶
　¶
　¶
　¶
　¶
御製詩四集巻八十二¶
