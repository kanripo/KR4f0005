# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:22.715863
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 五集卷八十九
<pb:KR4f0005_WYG_480-1a>¶
欽定四庫全書¶
御製詩五集巻八十九¶
　古今體五十七首(甲寅五/)¶
　　超然堂詠程蘇事¶
兩字超然見實過程蘓操得室中戈大都一已忘未盡¶
遂致清流禍越多世道民生那有益出奴入主豈無訛¶
向為君子小人論尚慎旃哉識此歌¶
　古今朋黨之害由於君子小人氷炭不相入者無論¶
<pb:KR4f0005_WYG_480-1b>¶
　已若同為君子而操入室之戈如宋之程頥蘓軾分¶
　別門戸其所闗於世道民生為尤大此不可以不慎¶
　要推其原則皆未忘乎已之見也孔子曰躬自厚而¶
　薄責於人又曰攻其惡無攻人之惡此聖人無我之¶
　見也未忘乎已者必求勝乎人而始快然其始亦不¶
　過意見齟齬或冀有孚在道以明而憑附之徒遂至¶
　黨同伐異互相攻訐以致釀為大害而不可救藥故¶
　曰此尤不可以不慎也向作反蘇軾超然臺記有見¶
<pb:KR4f0005_WYG_480-2a>¶
　於天地萬物本為一體不可謂外因反其逰於物之¶
　外一語兹來此堂又惜其未忘乎已之見有觸於舊¶
　作君子小人論益戒慎於朋黨之為害因成是什而¶
　並申其説如此¶
　　曠覽臺歌¶
超然堂畔即曠覽一二二一本乃同出乎癹骩升寥廓¶
騁望無極惟澄空曠斯在目超在意其間界殊外與中¶
上下古今縱横世曠之超之方寸衷莫若忘言泯二字¶
<pb:KR4f0005_WYG_480-2b>¶
炙轂辨亦安能窮¶
　　静室¶
最髙處結宇其名乃曰静茗邈陟穹隆數息方造迥乘¶
輿逸固然肩輿勞堪省一勞與一逸静豈能平等圖已¶
而忘人此過誰當領¶
　　竹罏精舎漫題¶
中人溉鼎備精良火候何曽文武詳陸羽罏旁兀然坐¶
(恵山聽松菴竹罏不過愛其雅潔因命倣製於此間及/盤山等處搆精舎置之每來駐蹕輒命烹茗藉怡清暇)¶
<pb:KR4f0005_WYG_480-3a>¶
(而中人伺備怱忙/殊失雅人深致)笑他執事太怱忙¶
　　玉華岫小憩襍詠¶
登髙意致艱降卑行覺易弗惟逰若此可以例萬事因¶
思治亂間視兹豈有異吾可不慎哉㑹心成五字是處¶
名玉華依岫舊有寺其井宜育桂桂樹盆裏植洞中葉¶
弗落(南方桂樹弗落葉北方惟植盆内至冬間因此處/有泉灌注又地值向陽且有山洞是以育桂者皆)¶
(於此收養不至落葉若/植之庭院則落葉矣)盆際花則未物各因其時火攻¶
非了義然惟桂與蓮花師技難試(京中花師有火烘之/法各花皆可催令早)¶
<pb:KR4f0005_WYG_480-3b>¶
(放惟桂與蓮其技則弗能施桂惟育/此經冬不凋此可以識其貞性矣)兹乃性之貞標嘉¶
吟以識¶
　　夕¶
近山易為夕横嶺含曦影蒼然樹色蔵寂若禽音静因¶
之諸慮息清况㑹以永咄哉斯語失無逸七端省¶
　　學古堂得句¶
學古由來著説篇額之寢室體興眠瞬存息養(宋儒張/載語載)¶
(號横/渠)横渠訓克己兩言包以全¶
<pb:KR4f0005_WYG_480-4a>¶
　　題致逺齋¶
曉興咨政處致逺以齋名五十餘年此(京城西山名勝/古刹可供逰觀)¶
(者最夥惟香山距圓明園十餘里往来至便乾隆癸亥/始来逰此樂其山川之秀乙丑乃命就舊行宫之基葺)¶
(垣築室遂成名園顔曰静宜是齋在勤政殿後即經畫/㡬務引見庶官之所每嵗夏初或秋九輙命駕駐蹕數)¶
(日僂指已五/十餘年矣)數千百首成(園中樓館軒亭峯巖溪澗以/及佛殿琳宫隨處結搆皆成)¶
(勝境每来問景探奇率多吟詠積數十年得詩已約/有一千三百餘首而日渉成趣覺佳興正未有艾也)勑¶
㡬惟慎已問景敢縁情即事於遥者畿南齊北耕(月之/初旬)¶
(幸自京畿以北連得甘膏駐此騁望麥隴木田俱含滋/潤意興尚覺舒愉惟畿南齊北猶未獲優澤遥盻時為)¶
<pb:KR4f0005_WYG_480-4b>¶
(縈/念)¶
　　詠和闐玉香山九老圖¶
盛事樂天舉㑹昌琢追似勝畫圖詳鬚眉生動人真玉¶
峯嶺髙低山果香¶
　　陕甘總督勒保報雨詩以誌慰¶
仲春雪既遍三月雨尤佳及節深耕起透霑各属皆(甘/省)¶
(正二月間連得雪澤已據勒保節次奏聞兹又奏稱蘭/州鞏昌平凉慶陽甘州凉州寧夏西寧等府暨秦州階)¶
(州涇州等直𨽻州所属於三月初三四五等日各得雨/自四五寸至深透不等又稱往返河州狄道沙況臯蘭)¶
<pb:KR4f0005_WYG_480-5a>¶
(等處於初十十一十二等日途次復連得透雨一路察/看所種豆麥俱已長發三四寸滋榮暢茂彌望青葱回)¶
(省旋據各属具報同時均亦得雨霑足現在各處市集/糧價中平民情甚為寧謐等語該處節候本遲春雪既)¶
(優而三月初旬中旬之内通省復連得/透雨洵属及時甘膏覽奏深為慰悦)新苗欣長(上/聲)發¶
舊價普平諧豈不幸遥慰越牽盼近懷(今春南北各直/省雨水俱足兹)¶
(甘省亦普獲優霑惟畿南及山東省北與直𨽻河間府/毗連之處尚未䝉沛澤逺者固慰而近者向隅不覺盼)¶
(懷益/切)¶
　　閲武¶
健銳久開營(自己巳金川成功後於此地誤健銳營添/置碉樓掄八旗勇壮之士居之勤加訓練)¶
<pb:KR4f0005_WYG_480-5b>¶
(習雲梯佽飛之技數年無不趫㨗勁果自後凡遇出師/用之輙皆奏功每嵗来此率親閲操演亦即藉是行賞)¶
(用示/鼓勵)佽飛練致精百年可弗用一日莫忘勍以是勤而¶
詰因之賞亦行十全¶
天賜佑足矣敢言兵¶
　　玉乳泉三首¶
筍輿有暇問山行細籟輕隂和以清剛欲片時休息衆¶
三間樸屋面前迎¶
砌臨詭石以為基瀄汩聼從石罅披到此祇應泯聲色¶
<pb:KR4f0005_WYG_480-6a>¶
何來玉乳韻金絲¶
晻&KR0008;時生峯頂雲突横緑樹與平分設如作雨泉益壯¶
不獨宜詩且利耘¶
　　雨香館得句¶
復陟蔥朧羾雨香蕭閒適可憩山堂循名雖藉言為喻¶
責實尤殷意所望尺澤當滋餅餌味時膏詎祇蕙蘭芳¶
英英過午四鄰合嘉&KR0584;庶㡬霈以霶¶
　　麗矚樓¶
<pb:KR4f0005_WYG_480-6b>¶
昔時麗矚額今覺失斟為未免少年氣猶存悦目思松¶
泉胥至静視聽實相宜於此忘筌對安容側艷辭¶
　　題碧雲寺口號¶
政簡晝長無所事招提隔嶺偶尋沿昨宵隂弗雨而霽¶
太覺循名實未全(入夏一旬内得雨三次合計雖云九/寸究非一次所得未能深透仍希渥)¶
(霈為佳昨日隂雲竟日大有可望乃至夜半後旋又/開霽顧此寺額其名雖副而實則未全殊為可惜)¶
　　洗心亭¶
緇衣竊得羲經語(易繫辭傳曰聖人以此洗心退蔵於/宻釋家竊此語意遂有洗心之説)¶
<pb:KR4f0005_WYG_480-7a>¶
亭子雲棲額雅名我亦於斯每留什(此亭即倣/雲棲為之)為儒為¶
釋漫分明¶
既已洗之那重洗彼仍有説譬之水(水不洗水/亦禪家語)然當儒¶
者勉四勿譬掃塵寧一掃止(明王守仁謂私欲如地上/塵一日不掃又有一層)¶
　一日克己復禮天下歸仁即聖人洗心之謂也葢克¶
　己者必私欲浄盡而後天理流行然其實在用功處¶
　若無端緒可憑從何處得下手工夫及夫子訓之以¶
　四勿此即宋儒脚踏實地之宗至於視聽言動㳫至¶
<pb:KR4f0005_WYG_480-7b>¶
　紛来必日新又新而其功始無間斷伊川所謂造次¶
　克念戰兢自持者是也顔子不逺之復夫子以不貳¶
　過許之葢惟顔子明以察㡬健以致决非徒日月之¶
　至然後能㡬於欲浄理行之境曽憶甲辰南巡疊韻¶
　掃葉樓詩有吾因絜矩於克己一㸃弗留方寸頭之¶
　句意葢有見於此王守仁掃塵之喻實見為學工夫¶
　故用其意&KR0474;氏洗心之説似與儒家掃塵之喻有相¶
　貫通處然釋氏之言洗心却祇言得現成不如儒家¶
<pb:KR4f0005_WYG_480-8a>¶
　之隨處隨時省察克治為親切有味也¶
　　試泉悦性山房作歌¶
柏垂枝下倚立石宛轉天然門洞開(山房前/景如是)入門山房¶
樸且閟試泉悦性久額齋泉固自古突性乃隨時懐略¶
霑繼望方寸中(初旬三次之雨田中藉以霑潤蹕途閲/視少覺慰懷然猶須繼澤方能深透日)¶
(前雲勢頗厚而未獲霈/膏来此試茗安能怡悦)安能怡豫試茗杯壁間題句亦¶
屢矣羞看昔往仍今来(每嵗来此率有題咏書懸壁間/閲之亦多望雨之句此来猶殷)¶
(望澤拈毫/祇増慚恧)¶
<pb:KR4f0005_WYG_480-8b>¶
　　山陽一曲精廬¶
明當言返蹕一曲憩山陽以近翻希至罷吟有似忘興¶
(去/聲)縁望雨懶題亦紀時常設踐昨年約甘膏冀霈霶(去/嵗)¶
(四月十五日夜自初宵至子半得雨三寸/今夜如果能符去嵗渥霈甘膏何幸如之)¶
　　對瀑三首¶
玉乳(泉/名)原從石罅出(在東/谷)愛斯振鷺落雲端雖然此(謂/瀑)¶
彼(謂/泉)分甲乙却昨山橋足底看(是瀑非自碧雲寺北之/泉引至者乃香山寺前)¶
(橋下別有泉引/至此為飛瀑也)¶
<pb:KR4f0005_WYG_480-9a>¶
香山橋下流来水乍作山陽垂瀑飛髙下地殊勢懸絶¶
立身可弗審其依¶
園人常慎節宣流(此瀑雖出香山橋下然其源本微園/伇居常節慎不使輕瀉每来駐此始)¶
(放之出盖亦藉人力所為而今年較旺者/自縁三次得雨水足收蓄充裕之故也)水足今年耤¶
蓄收可識三畨膏澤好(昨来香山途中/曽見新耕者)新耕昨見畧消¶
愁¶
　　香山迴蹕之作¶
巡津迴縱雨三朝(昨自天津旋蹕得雨三次雖共計有/九寸然中間相隔數日實際不過六)¶
<pb:KR4f0005_WYG_480-9b>¶
(寸餘麥禾固資霑潤/而究不得謂之優渥)積此三纔六寸饒昨往看麰潤宿¶
穎今来幸黍吐新苗究非優渥時霖霈更慮居諸秋穫¶
遥詩本竟成孤舊嵗(檢閲詩本上年駐香山時四月十/五日夜得雨三寸今嵗竟孤所望)¶
拈毫又漸惹心焦¶
　　題樂景閣¶
静宜(香山/園名)五日望霑霖樂景一時取便臨(今日自静宜/園迴蹕路經)¶
(此閣因/便臨之)昨嵗今朝信殊視(前嵗冬雪甚優昨春又頻霑/雨澤自四月十五日得雨三)¶
(寸後至廿三日復得透雨是以夏收豐稔/若今嵗此時尚盼渥澤情懐㢠不相同)嫌風盼雨祇¶
<pb:KR4f0005_WYG_480-10a>¶
勞心暫安仍苦誰憐我(昨初至香山見道旁田禾滋潤/頗覺慰懐甚惬吟興次日以後)¶
(即盼澤又未免/漸増焦切矣)責已觀民愧以深未敢¶
靈祠再三凟(仲春曽来玉泉山恭詣雨龍神祠請雨近/日望雨雖切但初九得  後至今甫閲七)¶
(日是以今早至此小駐未敢再詣神靈祠凟/請惟遥為額首秉誠䖍籲冀邀    恵耳)秉誠遥叩¶
鑒斯忱¶
　　静縁書屋有㑹¶
性近情為逺情必由縁起縁静情則正斯實復性理屏¶
以翠之山帶以澂之水豈不懐仁智毫釐失堪揣静則¶
<pb:KR4f0005_WYG_480-10b>¶
鮮其失縁乃得其美¶
　　虚受堂¶
溪堂四面窓佳景供斯受而鮮受之弊以其無受咎受¶
之咎若何有意分妍醜分則生愛憎紛投失自守所以¶
克己學四勿以為首¶
　　賦得如水如鏡(得分字五言八韻/考試差題)¶
如水與如鏡讜言藴古文粗觀若相似細繹乃攸分水¶
本天生一鏡資人力羣磨旃及染錫(鏡/)出竇復沿濆(水/)¶
<pb:KR4f0005_WYG_480-11a>¶
甲自由其性(水/)乙猶藉衆勤(鏡/)雖均形照矣應識品殊¶
云妍醜同弗示等差異戒紛物来皆順應(去/聲)詳以告為¶
君¶
　　詣¶
　黒龍潭祈雨¶
巡津迴蹕三畨霔(月之初旬自天津旋蹕後所得三次/之雨皆不過三寸以中間相隔數日)¶
(未能深透然積實亦約有六寸餘是以京城左近較之/迤南少覺潤澤惟至今又已踰旬亟求繼霈本擬於廿)¶
(五日視朝後迴至御園廿六日詣後潭恭禱奈望雨之/心日甚一日早起即傳㫖於辦事  前往䖍誠籲請冀)¶
<pb:KR4f0005_WYG_480-11b>¶
(即仰避蘇神恵大沛/優霖以  農望耳)雖小積将六寸餘兹復踰旬望䝉¶
澤特因¶
祈雨敬趨予麥蘓欲穂仍需潤黍種吐苗憐未舒¶
靈徳賛¶
天籲施恵優霖即沛起新鋤¶
　　廣東總督長麟奏報麥收八分有餘詩以誌事¶
去年報實北方早(去嵗此時直𨽻山束等省業巳奏報/二麥約收分數檢閲詩本早於廣東)¶
(數/日)今嵗奏斯東粤先(兹巳四月下旬直𨽻山東尚/皆未奏而廣東省首先奏到)雪短¶
<pb:KR4f0005_WYG_480-12a>¶
雨遲穫應後(畿南及束省之北府去冬雪澤未優春間/雨水又欠深透収成自較去嵗少遲若粤)¶
(東氣候暄和地土滋潤向来麥收最早/據長麟奏三月中旬已刈穫完竣矣)南暄地潤熟居¶
前欣中稔固副所望(長麟奏粤東收成分數九分者東/莞三水徳慶三州縣八分有餘者)¶
(保昌樂昌翁源英徳海陽潮陽掲陽饒平澄海普寧等/十縣及南澳同知所轄八分者順徳增城清逺花縣始)¶
(興曲江乳源歸善連平陸豐河源龍川和平長寧惠来/大埔豐順髙要陽江陽春四㑹封川恩平信宜吴川瓊)¶
(山澄邁羅定東安西寧嘉應長樂平逺鎮平三十四州/縣七分有餘者博羅海豐茂名徐聞連州五州縣七分)¶
(者南海畨禺龍門新安興寧五縣通省牽筭/收成在八分有餘總計實為中稔為之欣慰)得半收愁¶
未必然(直𨽻之宣化承徳永平遵化各府州属今春雨/澤優霑麥收固卜慰望即天津一府及順天之)¶
<pb:KR4f0005_WYG_480-12b>¶
(大興宛平二縣亦連次得雨二麥尚可有收其山東之/登萊青兖沂曹等府春膏透足麥收當可豐稔然直𨽻)¶
(之缺雨者已有一百七州縣而山東武定徳州一帶亦/與畿南相似将来二省合總計筭即得半或尚未必能)¶
(惟有深自咎責仰冀真一上天憐宥逺霈/甘膏瞻仰昌    恵    刻不能少置也)調幕鮮能深¶
自責別無術祇叩¶
天憐¶
　　夜雨口號(四月廿/三日)¶
晚隂入夕復開晴夜雨忽聞落四更聼至晨興不成寸¶
撫心愧惜益怦忤¶
<pb:KR4f0005_WYG_480-13a>¶
　　覺生寺瞻禮¶
還宫將欲視晨朝(直遥切朝廷之朝當讀作溼潮之潮/韻㑹馳遥切  視朝雖例典亦勤政)¶
(之一端不可闕兹於月之廿五/日清晨視朝因先期一日還宫)路便因之禮佛寮誦大¶
雲經祈&KR0584;雨(日前已命諸皇子在覺生寺設經壇令僧/人誦大雲輪經祈雨今日蹕途  此即恭)¶
(詣誠壇拈香/䖍  黙禱)率諸皇子禮寅朝(陟遥切朝夕之朝當/讀作昭韻㑹之遥切)庶¶
㡬庚嵗如前約(己酉嵗前五月中旬亦以盼雨在覺生/寺設  壇祈請閲七日而未得雨至二)¶
(十日以視朝還宫躬詣叩禱而途中即獲甘霖迨次年/庚戌復因望澤亦適於四月廿四日以傳臚還宮詣)¶
(壇䖍請故有去嵗祇園竟依例冀如灑道霈盆傾之句/乃今嵗亦適於是日還宫路由覺生寺  雨壇叩禱與)¶
<pb:KR4f0005_WYG_480-13b>¶
(己酉庚戌情景竟如一轍今日雲氣濃厚晚間若/霈甘霖適如庚戌之視己酉相符前約曷勝顆冀)那得¶
癸年似昨邀(壬子嵗春夏之交雨澤愆期較今嵗更甚/今嵗四月初旬連得雨三次雖未深透而)¶
(土脈已潤比之壬子為勝然以視舊嵗癸丑之應期優/渥則逺不逮此時果能亦如己酉嵗還宫日即得甘膏)¶
(渥霈則麥收猶冀得半而大田/可望豐穫是即仰邀  神貺耳)鋪宇雲容乍晴晦時飄¶
數㸃越心焦¶
　　陕甘總督勒保報雨詩以誌事¶
三日連逢雨(昨廿一日親詣路黒龍潭祈澤廿四日以/次早視朝還宫  由覺生寺恭詣  雨壇)¶
(拈香黙禱冀得速霈甘霖乃廿四廿五夜間微雨皆不/及寸廿六日将曉得雨一陣亦僅寸餘總計尚無三寸)¶
<pb:KR4f0005_WYG_480-14a>¶
(雖似仰邀益神貺而未獲/霑渥省躬  無可自釋)曽無三寸瞻晨披甘督報夏¶
首喜霖霑(據勒保奏蘭州鞏昌平凉甘州西寧等府暨/秦州肅州安西等直𨽻州所属陸續禀報復)¶
(於三月二十二三并二十六七及二十九四月初一等/日得雨三四五寸至深透不等而蘭州省城又於四月)¶
(初四日自丑至午得雨四寸該省冬春雪雨頻霑地土/本属滋潤今自三月中旬翻犁播種以後又獲疊沛甘)¶
(膏一切麥豆長發暢/茂攬奏甚為欣慰)原隰滋潤宿麥麰茂發兼繼觀肯¶
堂奏(昨因直𨽻闕雨之處甚廣日深焦急頻次降㫖詢/問梁肯堂又慮其妄聽道流輙用符籙强求轉致)¶
(䙝凟特為傳諭并詢近日情形兹據覆奏惟有恪遵諭/㫖齋心䖍禱至景州一帶自四月十三日得雨以後尚)¶
(未續沛等語批閲之/後不覺愁念復縈矣)愁復鎻眉尖¶
<pb:KR4f0005_WYG_480-14b>¶
　　命緩征直𨽻山東各州縣新舊各項銀糧詩以誌¶
　　　事¶
燕南及齊北春雨均稱艱與其救臨時莫如預籌先况¶
當春起征小民納賦難昨命直督臣應思接濟端奏謂¶
當緩征即速絲綸頒一百七州縣新舊征胥寛(直𨽻去/冬今春)¶
(雨雪稀少節經降㫖令該督查明如有應行接濟之處/預為籌辦兹據梁肯堂覆奏保定等府各属雖得雨數)¶
(次究未沾足除濵臨河淀等處麥收尚属可望其髙阜/處所難望有收等語因即勑部傳諭将保定府属之清)¶
(苑等十七州縣順天府属之涿州等十七州縣河間府/属之河間等十一州縣正定府属之正定等十四州縣)¶
<pb:KR4f0005_WYG_480-15a>¶
(順徳府属之邢臺等九縣廣平府属之永年等十州縣/大名府属之元城等七州縣易州并所属之涞水廣昌)¶
(定州并所属之曲陽深澤深州并所属之武强饒陽安/平趙州并所属之柏鄉等五縣冀州并所属之南宫等)¶
(五縣共一百七州縣應征本年及節年新舊倉穀錢糧/加恩緩至本年秋成後再行征收俾民力寛舒以副朕)¶
(軫念閭/閻至意)因憶齊北郡馳詢何未言五十一州縣緩征恩¶
乞單其例視畿南(今嵗山東與直𨽻南府接壤之處雨/澤稀少情形相同兹直𨽻已降㫖緩)¶
(征山東北府事同一例亦應及時接濟所有濟南府属/之厯城等十六州縣武定府属之恵民等十州縣東昌)¶
(府属之聊城等十州縣臨清州并所属之夏津武城邱/縣兖州府属之夀張陽穀曹州府属之范縣觀城朝城)¶
(青州府属之博興等四縣泰安府属之東阿平隂共五/十一州縣并坐落衛所應征新舊各項銀糧俱加恩緩)¶
<pb:KR4f0005_WYG_480-15b>¶
(至本年秋收後啟征仍著動支倉穀減價平糶/以資接濟并諭實力妥辦務俾小民均沾實恵)庶免閭¶
閻嘆甘膏及時霈或弗悞大田(日内心殷盼澤益加焦/急如直𨽻山東闕雨之)¶
(處屢經降㫖垂詢將來二麥收成即不免歉薄惟冀速/霈甘膏大田可望稔收是即    昊天鴻貺瞻仰靡寧)¶
(竟至無可/言喻矣)輾轉心弗寧䖍悚籲¶
昊天¶
　　江蘇巡撫奇豐額奏二麥收成八分詩以誌慰¶
二麥熟清和青黄接稲禾兩藩殊等次各府敢差訛(今/春)¶
(江蘇地方節據該撫奏報雨水優霑二麥暢茂兹屆刈/穫之期據奇豐額奏稱江蘇兩藩司禀報約收分數詳)¶
<pb:KR4f0005_WYG_480-16a>¶
(加查核蘇州鎮江二府属并海門㕔約收九分江寧常/州太倉通州四府州属約收八分松江淮安掦州徐州)¶
(海州五府州属約收七分有餘通省合計收成約有八/分等語洵稱中稔覽奏固為欣慰惟畿南齊北日内尚)¶
(未霑足殊覺/慰不勝愁耳)合以八分計堪稱中稔歌畿南齊北憶慰¶
不勝愁多¶
　　河南巡撫穆和藺奏報通省麥收分數並乞緩征¶
　　　河北被旱諸縣新舊銀糧詩以誌事¶
河北三府接畿南畿南缺雨想亦同将及月餘未經奏¶
馳驛命問厪農功(今春豫省河北三府月餘以來未據/報有優澤乃該撫並未將如何籌辦)¶
<pb:KR4f0005_WYG_480-16b>¶
(之處早行奏聞是以日前已/即馳㫖詢問令其據實覆奏)兹陳三府果望澤乞緩征¶
以舒民窮二十二縣麥收歉(穆和藺未經接奉前㫖先/於本月二十二日具奏彰)¶
(徳衛輝懐慶三府所属之安陽湯隂臨漳林縣武安涉/縣内黄汲縣新鄉輝縣獲嘉淇縣延津滑縣濬縣封邱)¶
(考城河内修武武陟原武陽武等二十二縣髙阜地方/麥苖收成不過三四五分乞恩将此二十二縣各項銀)¶
(穀緩征以紓/民力等語)新舊有別緩征通(該省河北本係積歉之/區本年雨澤缺少麥收)¶
(既歉大田播種尚未齊全若将新舊銀糧同時並征民/力不無拮据因即降㫖加恩令将此二十二縣新舊錢)¶
(糧緩至本年秋收後征收其應於本年麥熟開征之節/年積欠籽種口糧等項銀穀均緩至六十年麥収後啟)¶
(征並諭該撫飭属實力奉/行俾小民生計益資寛裕)大河南幸䝉¶
<pb:KR4f0005_WYG_480-17a>¶
天賚穫中稔間(去/聲)有上豐(幸該省大河以南去冬雪澤/優霑交春後頻沐濃膏二麥)¶
(一律暢茂兹據彚報約收分數九分有餘者洛陽等五/縣九分者柘城等八州縣八分有餘者鹿邑等十八州)¶
(縣八分者通許等二十四㕔州縣七分有餘者祥符等/十六州縣七分者陳留等十二州縣六分有餘者濟源)¶
(一縣六分者孟縣温縣二縣以上八十六㕔州縣合計/共有八分并河北三府属之安陽等二十二縣牽筭收)¶
(成七分有餘等語查河以南大率中稔然九分以上者/尚有十餘州縣可謂上豐覽奏固堪忻慰惟河北歉收)¶
(終不能少/釋繾念耳)一為慰更一繾念慰且置繾念憂衷¶
　　山東布政使江蘭山西巡撫蔣兆奎各報雨詩以¶
　　　誌事¶
<pb:KR4f0005_WYG_480-17b>¶
濟南五寸幸霑恩各属詳查續報遵(江蘭奏山東省城/西北一帶望雨甚)¶
(殷因撫臣查閲運河催漕公出伊等連日宿壇䖍禱幸/於四月二十六日自丑至已濟南省城得雨五寸現在)¶
(雲氣濃厚沾被必廣俟各属/查報齊全飛禀撫臣核奏)四月太原雖被澤兼同別¶
郡望膏敦(蔣兆奎奏山西省北之大同朔平寧武忻州/代州保徳各府州属及口外各㕔并省南之)¶
(汾州潞安澤州遼州沁州霍州隰州等属去年冬雪優/霑春間雨雪連綿二麥暢茂秋禾亦已播種惟太原平)¶
(陽蒲州三府及絳州解州并所属暨平定州雖於四月/十二三日間得雨一二三寸不等究未透足隨即設壇)¶
(祈禱兹太原省城於二十五日戌時至二十六日子時/得雨三寸已可乘時翻種并飛查各属是否均霑再行)¶
(馳報/等語)總之畧比畿郊勝益切殷憂方寸存坐起不寧紛¶
<pb:KR4f0005_WYG_480-18a>¶
志慮自持以敬静袪繁¶
　　雲貴總督富綱福建巡撫浦霖各報麥收九分詩¶
　　　以誌慰¶
六詔原陳約(富綱奏雲貴兩省自冬及春雪雨既優而/穀雨前後甘膏時沛秧鍼正當出土得此)¶
(霑濡彌見青葱長發現在蠶豆業已收割登塲其大小/二麥俱已次第成熟據各州縣禀報約收分數多在八)¶
(九分以上雖遥逺處所尚未報齊覈其禀報麥田暢茂/情形與近省大畧相同約計二麥收成俱在九分上下)¶
(至貴州麥收尚較滇省畧遲然各属每旬具報得/雨一二次土膏濕潤將來亦可期一律豐登等語)八閩¶
却報詳(同日浦霖奏到閩省入春以來雨水霑足二麥/俱已成熟所有各属收成分數除臺灣鳳山二)¶
<pb:KR4f0005_WYG_480-18b>¶
(縣土性向不宜種麥外其餘六十二州縣内收成九分/有餘者閩縣等十八州縣九分者侯官等二十八州縣)¶
(八分有餘者連江等十四縣八分者長泰等二縣合計/通省二麥收成共有九分當此青黄不接之時得此麥)¶
(收豐稔於民食藉資接濟閭閻生計更覺寛餘氣象倍/形恬豫等語向来奏報收成分數係巡撫専責是以富)¶
(綱祇陳其大概而浦/霖則詳悉具奏也)均稱九分穫未敢一心康即此藴¶
隆象虞為禾黍殃籲¶
天惟自責膏澤庶㡬霶¶
　　祈雨六韻¶
祈雨舉¶
<pb:KR4f0005_WYG_480-19a>¶
三壇寅清例遣官(定例孟夏㫖令常雩以後如尚未得/渥霔即降    於    天神    地)¶
(祇命太嵗三壇祈禱先期由禮部奏請遣官致祭此次/特  皇八子皇十一子皇十五子分詣    三壇祈請)¶
(以表/寅䖍)特教諸子詣䖍即一心殫已厯丙丁乆仍期雷&KR1204;¶
難申雲未方重向震被風殘(昨蠲吉四月三十日丙戌/致祭已厯三日今朝申刻)¶
(西南雲勢頗厚冀得雷雨交作可期立時霑霈未㡬風/自西來旋被吹散方自咎誠敬未能昭格曷敢稍有怨)¶
(尤惟籲俾播天心仁愛閔此農民即/恵渥澤    種大田及時有濟耳)弗格伊誰過欠誠¶
敢自寛翹瞻籲¶
蒼昊曷恵萬民安¶
<pb:KR4f0005_WYG_480-19b>¶
　　陕西巡撫秦承恩奏通省麥收八分有餘詩以誌¶
　　　事¶
八分餘可謂中豐六十四㕔州縣通(據秦承恩奏陕省/入春後雨水本属)¶
(優霑繼以三月下旬四月初旬連得透雨二麥結實益/加飽滿兹將屆收穫之際所有各属約收分數其中十)¶
(分者孝義等六㕔縣九分有餘者鳳翔等五縣九分者/藍田等十一㕔州縣八分有餘者咸寧等十五㕔州縣)¶
(八分者咸陽等九州縣七分有餘者興平等十㕔州縣/七分者髙陵等四縣六分有餘者耀州等四州縣統計)¶
(西安等属六十四㕔州縣牽/筭二麥約收八分有餘等語)何幸逺方䝉澤厚獨憐近¶
省受災窮被蟲五處憫隅向(又據奏同州府属之蒲城/大荔朝邑西安府属之臨)¶
<pb:KR4f0005_WYG_480-20a>¶
(潼渭南等五縣因四月初旬隂雨稍多二麥間生蟘蟲/收成不無歉薄等語該省各属通計俱獲中豐䝉澤不)¶
(為不厚而此近省五縣麥田/獨被蟲傷殊覺向隅可憫)頒詔十行與恵崇(該撫雖/已酌借)¶
(籽種俾得趕種秋禾仍即降㫖將此五縣應徵本/年新舊錢糧加恩緩至秋穫後徵收以紓民力)芒種¶
將臨膏未霈(節次據雲南貴州福建江蘇河南及陜西/等省奏到麥收俱在八九分以上乃畿南)¶
(齊北至今猶未霈渥膏本月初八日芒種節前如得透/雨儘可趕種大田然為日已近每為僂指不覺益切憂)¶
(懐/耳)憂心數(上/聲)日益忡忡¶
　　端午日罷龍舟作¶
昨晚英英入夕稠殷期雴霫霈當優宻雲不雨徹宵散¶
<pb:KR4f0005_WYG_480-20b>¶
到曉忽晴祇益愁微潤早乾憶蚓砌(春末夏初雖得雨/數次堦砌間見有)¶
(蚯蚓出土亦足徵土膏微潤乃盼望繼澤又已匝月昨/日午後雲英頓作間霏雨㸃入夕勢稍濃厚不意至曉)¶
(又即開霽/祇增慙愧)深慙節景罷龍舟黄綾詩本原曽有(午日例/陳龍舟)¶
(以應節事若值望雨之嵗率弗舉行檢閲詩本從前屢/有以望雨而罷承    歡宴賞但詣    前園問安者)¶
(是以甲午端陽日詩有却憶斯寧兩三度尋思此可子/孫傳之句今並此景亦不可得矣兹又值望雨弗舉慶)¶
(節之典乃過去者已忘之而現在望霖焦切/又甚於昔嵗者年老心忙亦人情之常耳)過去忘之¶
現在憂¶
　　曉凉(五月初/六日)¶
<pb:KR4f0005_WYG_480-21a>¶
微雨纔數㸃(初四/日)不至成分寸而何致曉凉或者幸霑¶
近因命侍衛臣分馳四方問(昨因初四日未刻微雨飄/灑雖不成分寸而夜間及)¶
(次早天氣頗凉似附近地方得有雨澤亦未可定深為/懸注是以於初五日命乾清門侍衛綿亘興常慶長豐)¶
(紳依綿分馳四路查看兹初六日據該侍衛等陸續回/奏近京周圍二百里内皆落數㸃亦未得有渥&KR0584;現屆)¶
(芒種若能於數日内即得透雨大田可望有秋/而靳澤若此惟有自返誠感未孚夫復何言)隔日率¶
返奏浽㵟同此吝長吁以無言吾誠未感信¶
　　安徽巡撫朱珪奏麥收八分詩以誌慰¶
雖非上稔得豐中(據朱珪奏安徽省本年春間雨水優/渥間以晴暘現在大麥刈穫已多小)¶
<pb:KR4f0005_WYG_480-21b>¶
(麥漸次結實所有各属約收分數九分者巢縣等五州/縣八分有餘者黟縣等十一州縣八分者桐城等二十)¶
(州縣七分有餘者懐寧等十九州縣七分者宿州等四/州縣統計通省收成約有八分等語該省雖非上稔而)¶
(已属中豐民氣自當歡豫顧南北皆吾赤子目/覩此間闕雨情形豐彼歉兹能不益増惶愧)批摺曰¶
欣愧切衷此亦民哉何失麥誠惶誠惜責惟躬¶
　　午熱疊癸丑韻¶
左近希霑徒曉凉(連日早間甚凉頗似新雨之後乃昨/初四日此間僅灑數㸃固不成分寸)¶
(及命侍衛等分查四路至二百里内亦未優霑殊孤所/望至午間仍覺炎熱在夏日節氣應爾更望釀雲作雨)¶
(用利/農功)午中原熱乃時常釀雲正盼當黍種(去/聲)作雨那虞¶
<pb:KR4f0005_WYG_480-22a>¶
礙麥穰(上年春夏雨水霑足麥田芃茂端陽後午熱甚/盛雖農家以曬麥為宜又慮蒸欎或致雲起多)¶
(雨是以午熱詩有農諺縱稱催麥熟夏時又恐逗雲穰/之句若今嵗愆雨日久二麥減收已定此時急盼優霖)¶
(以便翻犁播種庶於大田/有濟正不以多雨為慮耳)昨日今朝忽延過眼穿心急¶
不期忙解愁詩本頻翻舊一例如斯誌以詳(北方春夏/之間不望)¶
(雨者五十九年以來曽無十嵗詳閲舊日詩本宛如一/例詢之大小臣工及農人咸謂地氣使然兹逮芒種望)¶
(澤益甚亦惟祈志焦天赦罪施恩速/賜優霈甘霖心    切語無倫次矣)¶
　　江西巡撫陳淮廣西巡撫陳用敷各報麥收八分¶
　　　有餘詩以誌事¶
<pb:KR4f0005_WYG_480-22b>¶
於江於廣地均西曰麥曰麰秋穫齊七十五州縣合計¶
(據陳淮奏江西省上冬瑞雪應時入春以來雨暘時若/二麥長發暢茂兹屆秋成所有各属麥收分數核計九)¶
(分者寧州等四十二㕔州縣八分者南昌等三十三縣/統計通省七十五州縣牽筭收成分數實共八分有餘)¶
(現在雨水調勻大田俱/已播種民情甚為歡悦)八旬二漢土通躋(據陳用敷奏/廣西漢土各)¶
(属土性不齊二麥隨宜播種多寡不一該省冬雪既獲/優霑春雨又復調順所種二麥俱属茂盛兹屆成熟之)¶
(期除不種麥各属外所有各府州属收成分數漢属内/十分者左州一州九分者臨桂等十二州縣八分者陽)¶
(朔等三十一㕔州縣七分者思恩等三州縣合計收成/八分有餘土属内十分者太平等三土州縣九分者果)¶
(化等十一土州縣八分者歸徳等二十土州縣七分者/古零一土司合計收成亦八分有餘統計通省漢土各)¶
<pb:KR4f0005_WYG_480-23a>¶
(属八十二㕔州縣二麥收成實共八分有餘等語該二/省同時奏到麥收均獲中豐洵堪欣慰而北省至今未)¶
(霑渥澤愁懷不/覺日甚一日矣)中豐雙報一時到北省一思雙目低芒¶
種過來牟失定祈¶
天霈澤首惟稽(現在芒種已過二麥固属無及但日内/得有透雨大田尚可及時耕種每日叩)¶
(籲速霈上蒼鑒此誠悃惟/冀    甘霖慰我農民耳)¶
　　雨(五月初/十日)¶
宵隂閣雨未教舒(按閣取庋閣之義宋臣韓琦詩輕雲/閣雨迎天仗范成大詩囊風閣雨半)¶
(隂晴皆形容停而不下之象也初九日夜間隂雲宻布/而凌晨風勢頗大以為吹雲欲散難望甘霖乃自已午)¶
<pb:KR4f0005_WYG_480-23b>¶
(以後雨勢疎宻相間至申刻/方止渇望之餘喜出意外)破曉風聲更颯如何料吹¶
雲聚以宻翻欣嘉&KR1204;落非徐多時暵氣一朝濯劚地潤¶
泥三寸餘(據順天府尹報此次得雨四寸園中劚地實/有三寸餘雖尚未優渥顒望繼霈而積久暵)¶
(氣賴以滌濯並可翻犁/佈種於農田略為有益)旋轉普霑¶
天貺厚懐¶
恩戒滿益欽予¶
　　詣玉泉山¶
　龍神廟謝雨疊仲春祈雨韻¶
<pb:KR4f0005_WYG_480-24a>¶
津瀛迴蹕駐南苑兩次霑¶
恩甫起鋤(今春巡幸津門正值望雨每日䖍誠籲禱四/月初駐蹕南苑於初三初五兩次霑恩得雨)¶
(農人始得/致力田功)辛嵗壬年胥不及(辛亥正月連次得雪合計/盈尺有餘三月中復得甘)¶
(霖霑透壬子春雖望雨甚殷而閏四月廿九日之雨竟/有五寸餘至五月初一二又連得&KR0584;雨數次勢極滂沛)¶
(故有一雨三日伊誰力之句是二年均獲豐稔今嵗得/雨情形較辛亥壬子誠胥不及然節氣較遲幸昨已䝉)¶
(繼神佑芒種甫過即霈甘霖當不減於辛壬兩嵗惟望/  此續恵渥霑不特麥收尚可得半有嬴而大田翻犁)¶
(播種正多/禆益也)自春入夏復相如前朝幸得三寸霈¶
靈宇謝來一悃舒仰賛¶
<pb:KR4f0005_WYG_480-24b>¶
天庥恵民利優霖繼渥敬顒予¶
　　竹罏山房¶
春間來值雪殷望夏令過(平/聲)猶雨冀霑(仲春來此祈澤/以冬雪既未優)¶
(霑而春初又不及辛亥之正月兩次得雪尺餘因有望/雪寖尋為望雨之旬迨四月望後自香山迴蹕路經此)¶
(園小駐惟時因四月初九日得雨後甫閱七日未敢再/詣  龍神祠凟請而心希續霈優霖無時少解是以題)¶
(樂景閣之作有未敢三靈祠再三凟秉誠遥叩鑒斯忱/之句昨初十日得雨  寸餘大田耕種不無禆益然猶)¶
(未能十分霑透兹來敬謝釋神佑/而望繼渥之心猶未即自  也)三寸餘兹稱謝暇心¶
希繼渥未全恬¶
<pb:KR4f0005_WYG_480-25a>¶
第一泉傍房兩間試茶就近汲甘潺竹罏側坐陸羽笑¶
事固清閒人可閒¶
甫微愁釋復厪思望繼霑優刻弗怡過去未來彈指頃¶
竟於何刻得伸眉¶
　　題華滋館¶
每至華滋必有詩豈云今嵗獨忘之春中夏首因望雨¶
興少愁多懶措詞三寸微霑潤應紀七言得莫志隣怡¶
孔文合識君難處片刻曽無可樂時¶
<pb:KR4f0005_WYG_480-25b>¶
　　創得齋¶
臨溪新搆處創得遂稱齋數典義因此題簷例率皆(甲/戌)¶
(以此間臨溪搆齋如獲意外遂以創得名之至庚辰駐/蹕避暑山莊於山後搆一書齋亦遂依例額簷厯年有)¶
(詠要實數/典於此)庭蕪緑有意峯樾潤無涯責實循名際前朝¶
雨作佳¶
　　飛雲㟪口號¶
崇椒誰與移㟪石訝動雲根雲作飛飛則有來亦有去¶
其間可悟静為㡬¶
<pb:KR4f0005_WYG_480-26a>¶
　　寫琴廊紀事¶
今嵗山隂猶未至暇言迤邐小盤桓由東以北循曲廊¶
其名寫琴俯潺湲宫商雅韻聽滿耳而却弗見七五弦¶
復北為湖波瀲灧無萬大小珠光攅山陽第一泉獨突¶
斯則山隂衆乳繁滙為玉河實一耳是為京國之靈源¶
七言分合紀詳悉(玉泉山隂別有泉源大小不一滙為/平湖由迤北三孔閘東瀉者為髙水)¶
(湖其山南天下之第一泉乃趵突湧出為平湖由五孔/閘東瀉者為低水二水合流為玉河歸昆明湖以資灌)¶
(溉御園周圍髙低稲田不下/千頃實總資靈源利益也)昆明千頃利稲田¶
<pb:KR4f0005_WYG_480-26b>¶
　　詠素堂¶
嶺脚向北伸東西分逶迤西之秀在山東之韻在水而¶
山懐抱間林壑伏復起窮深得書堂稱樸弗稱綺山隂¶
最佳處却艱佳可指是誠繪之先詠素盖以此擲筆不¶
禁笑一篇言畫理¶
　　題和闐贏尺璧¶
　　按今尺八寸為周一尺是璧猶贏八寸也¶
周尺竟踰尺斯今亦匪今羊脂畧無玼玉葉果生琳(見/洞)¶
<pb:KR4f0005_WYG_480-27a>¶
(㝠/記)子爵執誠合(是璧為/穀璧)王孫語漫侵琢章每師古可以¶
識予心¶
　¶
　¶
　¶
　¶
　¶
　¶
<pb:KR4f0005_WYG_480-27b>¶
　¶
　¶
　¶
　¶
　¶
　¶
　¶
御製詩五集巻八十九¶
