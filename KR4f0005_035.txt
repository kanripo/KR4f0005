# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:08.369361
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 初集卷三十五
<pb:KR4f0005_WYG_035-1a>¶
欽定四庫全書¶
御製詩初集巻三十五¶
　古今體五十首丙寅七¶
　　嵗在丙寅序行金昊有秋叶慶景物咸和敬稽¶
皇祖時曽舉瀛臺錫宴之典宗親咸與爰循舊制集王¶
　　　公宗室等於八月二十七日瀛臺宴賞用展周¶
　　　親因成三律¶
露色煙光靄禁垣昌辰嘉宴㑹親藩榖登萬寳真成瑞¶
<pb:KR4f0005_WYG_035-1b>¶
菊先重陽已泛樽拂檻蘢葱木有本拍堤汪濊水宗源¶
何湏禮數拘酬酢同是¶
神堯膝上孫(是日并召朕同行/弟兄無爵者亦逮)¶
雁齒紅橋玉影明壺天縦目儼蓬瀛拂招林牖風光羙¶
負帶煙霞景物清笑語従容伯兮叔獻酧交錯弟扵兄¶
一堂敦睦家人吉却陋山河帶礪盟¶
綺䟽晴旭麗曈曨樂事天倫和氣融徐進雕槃瓜有瓞¶
緐滋釦砌樹連叢情抒共許飛吟管興洽偏思駐漏筩¶
<pb:KR4f0005_WYG_035-2a>¶
行葦歌成欣既醉髙秋樓閣靄春風¶
　　是日宴間復成六韻¶
秋煙靄顥空晴旭上宸楓情濶十年乆(朕御極十年矣/因循未得與近)¶
(支昆弟羣従歡㑹今秋西成萬/寳適以在宫始開宴扵瀛臺云)歡殷一日中螽斯歌揖¶
揖(是日與宴者凡百人其有事未至者尚/復五十餘皆    皇祖親孫並曽元也)燕喜樂融融¶
乍可方觀梓何湏待翦桐銀潢兼玉葉¶
祖徳與¶
宗功¶
<pb:KR4f0005_WYG_035-2b>¶
聖日髙懸䖏承恩膝下同¶
　　我¶
皇祖時曽集大小臣工扵瀛臺宴賞甚盛典也兹因西¶
　　　成豐稔百物蕃昌扵八月二十八日賜宴公卿¶
　　　庶僚扵瀛臺以昭繼繩宣豫之意得詩四首并¶
　　　示諸臣其欲賡韵者聴¶
趯陂鵷侣接鳴珂霽宇空澄氣色和共喜向筵開早菊¶
多縁紀嵗得嘉禾柏梁臺畔騰牋集仙蕚亭邉載筆過¶
<pb:KR4f0005_WYG_035-3a>¶
緬想¶
虞廷傳盛事颺言何以繼賡歌¶
鏡中樓閣五雲稠皎日揚輝素景浮湛露詩成天酒下¶
蓼蕭樂作徴招流曲江早獻千秋鑑梁國還登太液舟¶
三世方明陪御賞(大學士張廷玉之父曽侍共陪皇祖/西苑宴賞今與其子若靄    此㑹)¶
(亦盛/事也)従教佳話冠螭頭¶
璇霄猶覩曉蟾娟濟濟冠裳擁慶煙丹粟香中陳桂醑¶
玉山頽處酌瓊筵崇牙徐聴鈞天奏髙閣遥聞晝漏傳¶
<pb:KR4f0005_WYG_035-3b>¶
此日含毫多沈宋昆明漫數景龍年¶
蘢葱雞樹翠華㽞相悦君臣共唱酬鎬上宴開惟卜晝¶
樓前酺賜正登秋在隂鳴鶴方靡爵樂藻逰魚不避鈎¶
試問彬彬玉堂客瀛䑓然否即瀛洲¶
　　秋日瀛臺集臣工宴賞既仿柏梁體聫句復召大¶
　　　臣及内廷翰林等三十八人用唐臣李嶠侍宴¶
　　　甘露殿詩為韻依前嵗翰苑故事朕成首什及¶
　　　末章羣臣以次分賦¶
<pb:KR4f0005_WYG_035-4a>¶
蘭舟玉蝀風珂馬金鼇月令日秩威儀文筵盍簮笏¶
皇祖垂芳型元臣㑹華髮㫖酒扵以柔晚香猶未歇拈¶
詩得李嶠成序懐王勃申咨山甫儔其何補衮闕¶
白蔵昌百嘉西苑駐重牙翔鳯(閣/名)馡香穂逰龍(舟/名)捲浪¶
花喜因歌黍稌政可問桑麻水影含橋直山容入座斜¶
杯浮漿是瀣&KR0777;進棗如瓜侍宴詩成䖏還㸔飛暖霞¶
　　賜宴後憇流杯亭集臣工四十五人聨句用十一¶
　　　真韻¶
<pb:KR4f0005_WYG_035-4b>¶
(御/製)載溯九經義肆筵百爾臣寥天懸朗日¶
　　瑞露湛清晨嵗稔叨¶
天貺民康賴¶
聖仁冠裳欣濟濟(臣張/廷玉)禮樂此彬彬在藻魚心樂依松¶
　　鶴意馴林英敷釦砌(臣福/敏)栁影拂絲緡允矣光而¶
　　大其如愚且諄座中鳴玉珮(臣陳/世倌)苑外襍朱輪既¶
　　惬歌多稌惟應祝大椿民風真樂愷(臣史/貽直)物候盡¶
　　平均杞梓無遺用蒭蕘亦並詢農祥占上瑞(臣劉/於義)¶
<pb:KR4f0005_WYG_035-5a>¶
(御/製)禊事學春辰勝㑹方亭午佳辭論受辛許扶靈夀杖¶
(大學士張廷玉福敏皆年逾/古稀是日並許扶杖而行)¶
　　容接綺羅裀¶
令典方逾甲芳筵再啟寅境開仙籞勝(臣梁/詩正)地與¶
禁垣鄰逺嶼明霞纈層欄曲徑循雑花憑㸃綴(臣王/安國)老¶
　　樹鬰輪囷葉墜黄飄袂泉飛碧繞身鴈書天帛字¶
　　(臣彭/維新)魚織水紋紃亭逈雲隂矗廊紆竹裏廵綠房¶
　　低未折(臣阿/克敦)朱實綻初匀萍斂纔通舫枝欹欲碍¶
<pb:KR4f0005_WYG_035-5b>¶
　　巾菊芳杯共把(臣汪/由敦)¶
(御/製)蘭秀佩堪紉水態澄金練山容聳碧峋華林底試馬¶
　　郊棷已逰麟蕩蕩皇圗逺平平王道遵豈惟榮李¶
　　嶠(臣蒋/溥)莫漫擬王珣髙翥¶
翔鸞閣平飛畫鷁䑳履豐歌有慶(臣徳/齡)錫福被無垠似¶
　　雨懸淙急如螺列嶂皴卿雲歌縵縵(臣歸/宣光)螽羽願¶
　　詵詵湁潗趨瑶嶼沿洄達玉漘履随百辟列(臣塞/爾赫)¶
　　策紀萬祥溱麟㺯惟同楦琴材不棄橁開筵迎綺¶
<pb:KR4f0005_WYG_035-6a>¶
　　旭(臣彭/樹葵)¶
(御/製)縦目向蒼旻進退多魚雅威儀更秩旼何湏三爵限¶
　　行㸔萬方臻紆綬多黎獻弹冠到隐淪遶亭泉㶁¶
　　㶁(臣鄧/鍾岳)依樹石𥻘𥻘寳篆噴蘭麝祥煙擁柍振惟¶
　　應戴髙厚(臣陳/惪華)何以廸忱恂跨逺吟蒼栝吹香起¶
　　白蘋踈荷侵鏡面(臣王/㑹汾)細草藉船唇直到星辰上¶
　　疑浮渤澥濵藤縁依石瘦(臣錢/陳羣)葵喜向陽新郅治¶
　　符清宴良材盡選掄百僚欽穆穆(臣涂/逢震)¶
<pb:KR4f0005_WYG_035-6b>¶
(御/製)羣彦㑹誾誾何異登瀛島空傳㑹玉津聞泉太古樂¶
　　相馬九方歅殿角雲凝紫簾鈎月掛銀颭風旗灼¶
　　爍(臣介/福)曜日隊玢璘舜樂還堯酒金聲復玉振寒¶
　　芬岩補隙(臣張/若靄)滯穂苑餘畛野鳥随仙棹風烏傍¶
　　禁闉拜稽寛禮數(臣沈/徳潛)觴詠率天真授簡紛抽祕¶
飛豪捷有神洪源探溟涬(臣孫/嘉淦)逺派導峨岷妙挹羣言¶
　　液傳觀衆目眴¶
恩波流曲水(臣梅/㲄成)¶
<pb:KR4f0005_WYG_035-7a>¶
(御/製)和樂燕嘉賔石罅飛瓊沫蓮根葺錦鱗蘭亭思筆健¶
　　興慶陋時屯幸被¶
榮光渥均叨大冶甄登仙壺共嶠(臣雷/鋐)樂¶
聖笑兼嚬水濺賡珠玉飈廻戞䉋箘和遲窮窈渺(臣嵩/夀)¶
　　韻窘屢逡廵研啟端溪鵒毫濡東郭㕙剡藤牋膩¶
　　粉(臣劉/綸)華井藕雕璡槖筆憑書柿和羹試采蓴琳¶
　　瑯¶
天府閟(臣徐/以烜)礧砢上林珍香氣霏蘭茝清音殷鼓錞三¶
<pb:KR4f0005_WYG_035-7b>¶
　　山應不逺(臣嵇/璜)¶
(御/製)一鏡宛平陳樂嵗真堪樂塵心豈復塵歡言歌既醉¶
　　風物信含淳地近長依日風和别盎春周遭欄是¶
　　畫(臣裘/曰修)髙下砌皆珉塔逺掛霄漢湍奔激殷轔垂¶
　　虹分水鑑(臣鄒/一桂)飛瀑耀天紳信有凌雲意而非玩¶
　　物倫葭蒼遥瑟瑟(臣吴/應枚)莎碧淺畇畇狎浪鷗眠稳¶
　　盤空鷹眼瞵界寛呈爽豁(臣于/振)機静悟淵&KR1977;靈鷲¶
　　苔紋篆文禽錦翼伸臨流襟抱浄(臣陳/邦彦)¶
<pb:KR4f0005_WYG_035-8a>¶
(御/製)對席笑言親馡馥淮山桂琅玕淇澳筠来逰重伴奐¶
　　振雅郁璘斌筆戰榮今席氷嬉記昔因雕華承¶
寵錫(臣董/邦達)¶
温綍聴重申靈囿原同樂衢樽况飲醇丹鉛緗帙麗(臣/張)¶
　　(泰/開)綷䌨彩絲純魴貫枝扳栁鮮分篚織笢華墀陳¶
　　纍纍(臣徳/保)瑣闥捧踆踆前嵗新瀛署¶
殊恩迨吉人¶
典縁優作楫(臣蔡/新)意乃錯翹薪幸際豐亨㑹重叨燕樂¶
<pb:KR4f0005_WYG_035-8b>¶
　　頻攝衣攀玉磴(臣周/長發)¶
(御/製)垂餌曳銀綸苑令供秋棗伶官奏夏鈞周行誰示我¶
　　嘉樂自宜民瑞靄凝¶
雙闕甘膏遍八夤来儀聲噦噦(臣陳/兆崙)於牣尾莘莘為想¶
　　泾舟楫言瞻旱麓榛¶
鴻猷隆紹述(臣陳/大㫻)樸俗樂伾侁髙宴應追漢仙源詎數¶
　　秦優俳嗤彼朔(臣程/景伊)詰屈愧臣甡¶
萬夀連佳莭重陽近浃旬秋行方皜皜(臣金/甡)陽氣更礥¶
<pb:KR4f0005_WYG_035-9a>¶
　　礥紀盛輝金管承¶
恩仰紫宸賡颺今復覩(臣朱/佩&KR1567;)¶
(御/製)喜起叶吹豳¶
　　惇叙殿柏梁體聫句¶
(御/製)筵開惇叙欣同堂¶
　　顯承¶
祖烈宣重光(和碩康親王/臣巴爾圗)於赫¶
放勲示典常(和碩履親/王臣允祹)惟¶
<pb:KR4f0005_WYG_035-9b>¶
聖時憲邁陶唐(和碩荘親/王臣允祿)¶
重熈累洽符成康(多羅慎郡/王臣允禧)敢如公旦陳不蘉(和碩諴/親王臣)¶
　　(允/祕)紹庭肯構敬日强(和碩和親/王臣𢎞晝)時享¶
太室懐秋霜(和碩果親/王臣𢎞曕)樂具入奏陳羶薌(皇長子/臣永璜)假思¶
　　降嘏福穰穰(皇三子/臣永璋)君為臣綱父子綱(皇四子/臣永珹)序¶
　　親恊族覃徳洋(和碩顯親/王臣衍潢)時維八月届白蔵(和碩/怡親)¶
　　(王臣/𢎞曉)瑞凝仙掌零露瀼(和碩裕親/王臣廣祿)榖登萬寳真吉¶
　　祥(和碩恒親/王臣𢎞晊)¶
<pb:KR4f0005_WYG_035-10a>¶
詔賜家宴宴宗潢(多羅信郡/王臣徳昭)歡生棣蕚與雁行(多羅平/郡王臣)¶
　　(福/彭)不湏趨駕来従梁(多羅順承郡王/臣泰斐英安)屏翰之寄愧¶
　　莫當(多羅淳郡/王臣𢎞暻)以奠磐石成金湯(多羅理郡/王臣𢎞㬙)於萬¶
　　斯年景祚長(多羅寕郡/王臣𢎞晈)樂善願效東平蒼(多羅愉/郡王臣)¶
　　(𢎞/慶)謬厠五等心徊徨(多羅貝勒/臣𢎞明)吉日庚寅時維良¶
　　(多羅貝勒/臣球琳)温暾朝旭上扶桑(多羅貝勒/臣永恩)曉蟾㽞影¶
　　光微茫(固山貝子/臣𢎞景)金根迤邐下闔閶(固山貝子/臣𢎞曨)西¶
　　苑匼匝圍紅墻(鎮國公/臣𢎞昉)途閣雲蔓繚廻廊(輔國公/臣𢎞曣)¶
<pb:KR4f0005_WYG_035-10b>¶
　　廣廡&KR0772;窱連曲房(輔國公/臣𢎞晥)映戺菊英綻冷芳(輔國/公臣)¶
　　(伊爾/登)垂垂金粟西昊粮(輔國公臣/塞爾臣)坡有蘭茝沚有¶
　　菖(輔國公/臣九如)秋風太液囦汪洸(輔國公/臣恒祿)爽澄瑶嶼奏¶
　　微凉(輔國公/臣崧椿)鳶飛魚躍水雲郷(輔國公/臣永璥)金鼇橋畔¶
　　飛仙艎(輔國公/臣永瑺)樓船捩舵櫂歌揚(輔國公/臣逢人)朱簾繡¶
　　柱其鵠黄(輔國公/臣吉存)彼岸不湏一葦杭(輔國公/臣誠寳)園名¶
　　豐澤塏向陽(輔國公/臣興寕)迎¶
鑾雀躍瞻龍章(輔國公/臣斗保)徐随¶
<pb:KR4f0005_WYG_035-11a>¶
天歩染御香(鎮國将軍/臣𢎞昻)瑞雲樷擁¶
龍衮裳(都統兼散秩/大臣臣𢎞暟)伯叔晜弟躋蹌蹌(奉國将軍/臣𢎞泰)斯皇¶
　　朱芾珩有瑲(應封宗室/臣𢎞寕)觚稜鳷鵲輝晶芒(應封宗/室臣𢎞)¶
　　(富/)慶雲五色籠楣杗(應封宗室/臣𢎞旬)肆筵授几¶
黻座旁(應封宗室/臣𢎞曧)方柷三奏鐘鼓喤(侍衛宗室/臣𢎞映)塤篪相¶
　　和鳴丁璫(侍衛宗室/臣𢎞晗)鼓我舞我虞趪趪(侍衛宗室/臣𢎞晌)¶
　　戞彼雲和弹八琅(侍衛宗室/臣𢎞晍)引商刻羽低復昻(侍/衛)¶
　　(宗室臣/𢎞瞩)聴音非聴其鏗鏘(宗室臣/𢎞昞)大官九醖富酒¶
<pb:KR4f0005_WYG_035-11b>¶
　　漿(宗室臣/𢎞敏)六清醓醢䤎醴䣼(宗室臣/𢎞旽)君子有酒酌¶
　　言嘗(奉國将軍兼/侍衛臣永玒)嗤彼酤我語過狂(奉恩将軍/臣永瑃)盤¶
　　擘麟脯設菰粱(奉恩将軍/臣永慶)載精瓊糜以為粻(應封/宗室)¶
　　(臣永/玜)招摇之桂南夷薑(應封宗室/臣永馨)飴䬵餺飥餳餦¶
　　餭(應封宗室/臣永瑼)嘉魚麗罶鱒鯉魴(應封宗室/臣永忠)敦彼行¶
　　葦戒牛羊(應封宗室/臣永恕)敦弓四鍭厥禮詳(應封宗室/臣永修)¶
　　醉酒飽徳歡無央(應封宗室/臣永興)上方織貝承以筐(應/封)¶
　　(宗室臣/永璧)臣再拜進¶
<pb:KR4f0005_WYG_035-12a>¶
萬年觴(應封宗室/臣永璸)如山如阜復如岡(應封宗室/臣永恬)綿禧延¶
　　祚歌有慶(應封宗室/臣永珂)俾熾而昌夀而臧(侍衛宗室/臣永荘)¶
　　天家盛事垂無疆(侍衛宗室/臣永璞)爰笑爰語近¶
御床(侍衛宗室/臣永㺸)二曺八荀奚數量(侍衛宗室/臣永榮)鶺鴒成頌¶
　　笑三郎(侍衛宗室/臣永泰)樓輝花蕚僅五王(侍衛宗室/臣永碩)視¶
　　兹鷽鳩槍榆枋(侍衛宗室/臣永瑲)敦睦篤叙¶
聖澤滂(宗室臣/永信)瞻彼洛矣水泱泱(宗室臣/永豫)天地明察神¶
　　明彰(宗室臣/永瑄)太和遐鬯将儀凰(宗室臣/永寜)潜魚頡而¶
<pb:KR4f0005_WYG_035-12b>¶
　　飛鳥䀪(宗室臣/永存)恵鮮懐保民胥匡(宗室臣/永玘)家有&KR1367;¶
　　穂千萬箱(宗室臣/永玕)嵗登三鬴充囷倉(宗室臣/永文)展親¶
　　宴衎以倡佯(宗室臣/永璹)於胥樂兮和而荘(宗室臣/永安)自¶
　　今家法始我¶
皇(宗室臣/永晉)載飛¶
天藻雲龍翔(宗室臣/永珀)追琢其章金玉相(宗室臣/永敦)元音不¶
　　約宫與商(宗室臣/永崑)振振公族胥賡颺(宗室臣/永瑡)廹窘¶
　　詰曲慚東方(宗室臣/永瑋)雍容玉砌陪珪璋(宗室臣/永義)同¶
<pb:KR4f0005_WYG_035-13a>¶
　　姓五十聫珩璜(宗室臣/永璁)逺軼姬周増輝煌(宗室臣/永逹)¶
異數得與恱以慷(宗室臣/永行)和樂且躭樂無荒(宗室臣/永定)中¶
　　心蔵之何日忘(宗室臣/永玣)碩矢維城勉匡襄(宗室臣/永順)¶
　　昭明有融斐令望(宗室臣/永珩)教忠教孝奚酬償(宗室/臣永)¶
　　(慤/)本支百世萬葉昌(宗室臣/綿慶)¶
　　重陽前五日作¶
香山早訂登髙約御苑黄華復放馨况是去年詩未賦¶
還教朔塞意為停(去年塞外行圍有/重陽無菊之作)潤餘芳愛擎珠顆¶
<pb:KR4f0005_WYG_035-13b>¶
態㝡幽㸔標鶴翎那更無言記時日前題歴歴數曽經¶
　　香山對月(時九月/上弦)¶
對月㝡宜秋此言良不易已去三之二流光迅過隙雲¶
卧有夙志月宿乃今昔是境復是時誠哉不易獲縦未¶
滿尖角已自懸半璧清光不可捫峭冷誰能廹山静鶴¶
聲暢風定泉影白松竹無改節亦復銀雲碧妙㕘無色¶
天安得心神役¶
　　沈徳潜為其父請封陳親遺訓聲淚俱下此所謂¶
<pb:KR4f0005_WYG_035-14a>¶
　　　終身之慕乎甚嘉憫焉従其請而賜之句¶
書笈舊行&KR1019;逝将返故郷成名髪驚白錫類詔謄黄奚¶
用悲寥落應知遂顯揚斧邱陳奠處不愧教忠堂¶
　　題曺䕫音仿曺知白雪景¶
知白信知白今曺摹古曺筆端銀世界詩裏玉波濤瀑¶
水聲偏弱喬松勢越豪党家都不管兀自酔羊羔¶
　　絢秋林為香山二十八景之一深秋縦目紫翠萬¶
　　　状因悟杜甫絶壁過雲之句非身厯其境者不¶
<pb:KR4f0005_WYG_035-14b>¶
　　　能得也¶
後勁金行信不虗試㸔霞綺纈林廬設無警句詩難稱¶
便有名工畫豈如颯沓風中人度語櫹槮煙外雁成書¶
谷神三命應無忝赤黻葱衡振紫裾¶
　　重陽日奉¶
皇太后香山登髙¶
名山初試菊花筵(香山雖常臨幸而九日/登髙則自今嵗始之)九日登髙古¶
所傳扶¶
<pb:KR4f0005_WYG_035-15a>¶
輦不知霜巘逈捧觴剛似夜珠圎丹青勝處禽銜翠紫¶
碧堆中鹿呌煙智者樂兼仁者夀長承¶
慈豫萬斯年¶
　　香山登髙之作¶
帝都形勝地屏障惟西山香山尤特出雲峯争鬰盤適¶
當三秋序萬壑紛青丹珠玉灑絶壁錦繡排横巒呦呦¶
鹿過㵎栩栩蝶抱蘭我来亦云屢此景曽罕觀登髙古¶
所云捨此於何焉額手慶西成縦目攬全燕茰嚢與菊¶
<pb:KR4f0005_WYG_035-15b>¶
酒例事都可刪大易數紀九所重在體乾宇内孰㝡髙¶
君位實次天以予渺渺徳重任奚仔肩髙以下為基人¶
以情為田觸景有㑹心匪止吟詩篇¶
　　過盧溝橋¶
薄霧輕霜凑凛秋行旌復此度盧溝感深風木暌逾嵗¶
望切¶
鼎湖巍易州曉月蒼凉誰逸句渾流縈帯自滄洲西成¶
景象今年好又見芃芃滿綠疇¶
<pb:KR4f0005_WYG_035-16a>¶
　　良鄉塔¶
穹窿窣堵夕陽間髙入天風勢莫攀建此何年多寳塔¶
對他終古□題山(石經云一名□題/山去縣城三十里)拈来過客方成句¶
定後髙僧正閉關㡬度望中頻結念香臺安得伴雲閒¶
　　栁¶
山村㸔掩映驛路辨㣲茫向晚煙猶重當秋色漸黄餘¶
隂利行旅即景驗年光㡬度房山路垂絲爾許長¶
　　氊廬¶
<pb:KR4f0005_WYG_035-16b>¶
塞北燕南惟所如坐来吾亦愛吾廬不愁白露侵黄幔¶
每引青山入碧䟽持偈寧殊十笏地吟詩可命四宜居¶
端知茅土風猶在何必靈光詡植蕖¶
　　秋夜聞雁¶
雲間寥亮數聲傳此去衡陽路㡬千武帳清吟春夕句¶
銀檠仿彿照前年(前嵗易州道中有/春夕聞雁之作)¶
聞聲知雁不關聲(櫽括舊/作句意)玉露銀蟾夜正清擬向天邊¶
人字問年来何事重多情¶
<pb:KR4f0005_WYG_035-17a>¶
盻来千里荆天暖帯去三分塞地霜可識瀟湘煙浦外¶
沙明水碧正蒼凉¶
　　缾菊¶
霜標冀北獨秀韻挹籬東致佳携得重陽景色絶勝客¶
嵗情懐¶
瀟灑詩情畫意芳菲秋末霜初花雨不霏䋲榻香風常¶
逓帷車¶
　　拒馬河¶
<pb:KR4f0005_WYG_035-17b>¶
蘆荻莽孤煙鷗鳬集寒渚竹箭退秋深沙痕露逺嶼舟¶
師底用呼浮橋舒燕羽俯瞰激湍波仰眺空澄宇橋上¶
徃来人秋懐夫㡬許¶
　　石門店示直𨽻總督那蘇圗并随駕地方官¶
負山以為郭環之清淺流田家無背勢取次成村陬東¶
隣復西舎豆架更瓜疇工圃飽扵茹學稼蘄有收是時¶
諸務畢賽社椎肥牛築場地鮮隙比戸人無愁莫知苗¶
碩輩亦道今逢秋熈熈胥樂康厯覽豁雙眸吁此石門¶
<pb:KR4f0005_WYG_035-18a>¶
店徃者數經由黄塵暗逺天春旱鎖眉頭白水積低田¶
秋霖切已憂此景曽㡬見額感大造庥随行封疆臣給¶
事千石儔来来聴余言繄予有後謀耕九而餘三屢豐¶
毋或偷既富曰教之吾聞諸前修催科幸未加(今嵗普/免直𨽻)¶
(正/賦)休養尚應籌否泰况循環持盈可懈不與我共此者¶
舎汝其誰求後樂縦不無先憂豈有休¶
　　九月十四日㳟謁¶
泰陵¶
<pb:KR4f0005_WYG_035-18b>¶
奠桂當兹日攀¶
龍憶昔年㡬經寒暑易常入夣魂牽¶
大徳自終古深恩永八埏¶
山陵雲霧閟冠劍日星懸秋氣増蕭索悲懐隐結纒驅¶
車還復去廻首淚澘然¶
　　恭謁¶
泰陵禮畢奉¶
皇太后便道詣五䑓瞻禮曼殊易州道中得詩二十八¶
<pb:KR4f0005_WYG_035-19a>¶
　　　韻¶
翠幰别¶
丹陵行旌指緑塍載觀方稔嵗常奉¶
大安乗臺麓香嚴域¶
神堯法駕昇祝釐誠有藉紹徳理原應稍度西成序(書/平)¶
(秩西成以/殷仲秋)猶然爽氣澄陟山還破霧問渡不愁氷紅樹¶
村宛爾清風店絶勝(清風店易/州地名)古来燕趙地故事短長¶
徴樊館餘荒址(州南二里許/有樊館山)荆山倚碧嶒(即荆軻/山也)嬴秦¶
<pb:KR4f0005_WYG_035-19b>¶
徒割據豪俠此陵憑䑓有黄金號(燕昭王築黄金䑓/在易州之東南)屏¶
猶積翠稱(吟䑓在積翠屛下相傳/為五代馮道讀書䖏)招延殊可尚長樂㝡¶
堪憎厯厯興亡事行行感慨増六龍驅沛艾八輦轥輷¶
輘健士盤神馬材官按俊應繖張紅日障旗曳紫雲騰¶
郭外聞舂碓溪邉㸔結罾築塲全少隙比&KR0808;不論層要¶
識舒長樂多縁黍稌登降康¶
天有自致瑞我何能時豫因修武懐深敢忘兢土臣朝¶
肆覲書案夜親凭飛白聊娱暇批黄毎繼燈狩廵五年¶
<pb:KR4f0005_WYG_035-20a>¶
舉休助萬民承勤政傳¶
家法延禧命梵僧詎惟遵象教端以緝¶
徽興指日臨三晉神霄躡㡬棱方輿應有志繼¶
武孝孫曽¶
　　荆軻山¶
白雲紅葉遮横巒䇿騎忽過荆軻山燕南自古多義侠¶
至今遺蹟猶班班嬴秦乆矣失其鹿何湏怒臂誇燕丹¶
吁嗟世多耳食流傳聞傅㑹𦵏衣冠持短入長空有術¶
<pb:KR4f0005_WYG_035-20b>¶
投䑕忌器垂大閑由来尺八不足恃衍水匿跡餘悲歎¶
秋風九月拂征鞍想像蕭蕭易水寒當時壮士不復返¶
安得若斧㽞山巔徒令千秋弔古人恨不終従鞠武言¶
　　月¶
晚雲歛易山秋風蕩冀野輪匡剛就圎滿意清光寫霜¶
林影蕭踈寒砧聲上下氊廬氷(去/聲)紙忩幽韻殊堪把翻¶
書逃脉望就枕遅宜&KR2580;朅爾憶去年蘭缸復微灺¶
　　四賢祠(州南易水㫄祀郭/隗樂毅劇辛鄒衍)¶
<pb:KR4f0005_WYG_035-21a>¶
漫論渭濁與涇清三代斯民直道行古屋西風半頽落¶
至今猶識四賢名¶
四子翩翩今大夫要皆能自立之徒比鄰尚有昭王廟¶
想見當時一徳孚¶
　　黄金臺用沈徳潜韻¶
　　都城定興安肅易州皆載有金臺徳潜詩日照薊¶
　　門淡亦指都城者言之然李善引上谷郡圗經云¶
　　臺在易水東南十八里則易州似有據或者當時¶
<pb:KR4f0005_WYG_035-21b>¶
　　昭王延訪心切置金扵臺原不一其䖏也¶
堪尚白駒意黄金到䖏臺㧞茅茹以彚市骨駿應来易¶
水尋流渡秋雲為客開伊人題句後誰復闘詩才¶
　　鄉民有進萬夀菊者命張若靄圗之¶
金蕾層還叠緗英淺復深菊同裛露秀葵比向陽心繪¶
事閒中賞民情静裏尋臺懐重翠䖏還擬命摹臨¶
　　咏菘¶
安肅民風多學圃灌園種得滿畦菘嘉生尚剰霜前色¶
<pb:KR4f0005_WYG_035-22a>¶
活計原同秋後豐至味儘堪資玉食閒情還與命詩筒¶
綠樷翠甲渾如畫風趣周顒想像中¶
　　木蘭祠(在完縣/城東)¶
克敵垂成不受勲凛然巾幗是将軍一般過客㽞吟句¶
絶勝錢塘蘇小墳¶
　　唐縣懐古¶
勲華千古帝之師古縣西東各設祠(帝尭廟在縣治儒/學東帝舜廟在縣)¶
(治西/北)治法惟應歎巍蕩心傳誰果辨微危百王以後常¶
<pb:KR4f0005_WYG_035-22b>¶
増愧二典當前豈有竒滱水秋風無限思六驄欲度更¶
遲遲¶
　　唐縣老民劉永夀年百有一嵗接駕道左行不扶¶
　　　杖賜之金與食以示養老之意¶
睥睨中山古郡城征鞭暖拂杪秋晴趋迎道左吾之子¶
萬億人中汝是兄聲亮耳聰鍾氣粹蒼眉黄髪稱耆英¶
應縁獨得羅喬術(宋喬同與羅道成偕隐扵縣之西山/年八十餘益壮後傳聞仙去至今名)¶
(為羅/喬山)靈夀無湏此地行¶
<pb:KR4f0005_WYG_035-23a>¶
　　柏巖山(在唐縣古柏數/百株有賈島洞)¶
詩裏清新賈浪仙柏巖巖洞以人傳三年兩句吟安者¶
數息依稀此樹邉(賈島獨行潭底影數息樹邉/身二句經三年始得見自注)¶
　　雨¶
虎帳華檠夜未分瀟瀟忽自枕旁聞昨来馬耳迂蘭路¶
早見峰頭罩絮雲(唐縣馬耳山相傳峯頂/出雲即兩其言果驗)聲籟静㕘銀¶
瑟戞色形懸擬玉絲棼輕輿度䖏芃芃膏(去/聲)便少霑濡¶
意亦欣¶
<pb:KR4f0005_WYG_035-23b>¶
　　王陵城¶
跋馬路漫漫霜林葉已丹猶然此巖壑曽見漢衣冠少¶
戅君言信知興母莭難覇圗劉項息野水自寒灘¶
　　觸目¶
觸目成詩景山幽水復清末由抛底句聊以記行程井¶
町菁芽熟村帘酒價輕滌場應少暇還聴叱牛聲¶
　　曲陽縣望水竇巖¶
水竇聞清窅雲中望莫真静㕘聲聒耳逺想境澄神駐¶
<pb:KR4f0005_WYG_035-24a>¶
輦思金帝(金章帝有水竇/巖潄玉亭詩)磨崖憶宋臣(山坡石上勒蘇/軾浮休二大字)¶
(因名/坡峡)浮休不二偈可以悟根塵¶
　　阜平縣恭依¶
皇祖元韻¶
秋老染紅梨霜穉餘綠杞郛郭仍古郡嶔﨑倚峻址停¶
轡驗民風淳樸喜不俚頗知習詩書亦復勤耕耔當時¶
苦井稅灌田乏活水¶
皇祖詔寛輸勤民恤勞止逮此六十年疲俗日以起西¶
<pb:KR4f0005_WYG_035-24b>¶
廵際時和前車驅記里翹首仰¶
前猷何能繼休羙黔黎愛戴同彌切慙與喜深荷¶
祖澤貽瘠土成城市朝夕勉惕乾碩思保泰理¶
　　晴¶
絮雲歸岫放新晴磴道縈紆緩轡行風月従来無盡蔵¶
山川到䖏解逢迎北溪水入南溪漲上界鐘傳下界聲¶
朱鳥温暾剛送暖邇来何太趂人情¶
　　野墅¶
<pb:KR4f0005_WYG_035-25a>¶
野墅平蕪落照間小橋㡬曲水潺湲即㸔比户無饑色¶
不覺憑輿動喜顔箬笠牧童寒篴逺釵梁村婦晚花殷¶
尋常俚語還堪聴租賦無供豐嵗閒¶
　¶
　¶
　¶
　¶
　¶
<pb:KR4f0005_WYG_035-25b>¶
　¶
　¶
　¶
　¶
　¶
　¶
　¶
御製詩初集巻三十五¶
