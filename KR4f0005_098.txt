# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.839373
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷四十
<pb:KR4f0005_WYG_098-1a>¶
欽定四庫全書¶
御製詩二集巻四十¶
　古今體九十六首(癸酉三/)¶
　　春郊¶
春郊朝雪化如酥潤麗風光特迥殊煙栁兩行背永定¶
溪村㡬䖏指東吴花将欲放偏宜㸔雁未全歸逺共呼¶
緹騎漫教頻警蹕迎鑾黎庶滿前途¶
　　南隖¶
<pb:KR4f0005_WYG_098-1b>¶
平林入遥目輕輿歴廣甸南隖曾舊經兹来又逢便墅¶
店喜瀟灑杏桃未韶蒨村民多種樹誰補槖駝傳因思¶
為政方更張率致患¶
　　行圍二首¶
春郊小試羽林羣黄纛中間兩翼分射兔忽㸔南苑近¶
横墻一帶接晴雲¶
紅門直北隠喬林質樸村甿恱我心申命馳驅須擇地¶
恐防蹂躪麥抽鍼¶
<pb:KR4f0005_WYG_098-2a>¶
　　闞虎騮¶
　　舊時所御良馬三今惟騮獨存老不勝馳驅命育¶
　　之南苑圉人牽以来&KR0008;前頋戀如不捨畜有若是¶
　　信乎其稱良也以視食人之食而不知報者逺矣¶
飬老育林苑馳驅将廿年驚㸔来碩果寜忍被文韀驦¶
(萬/吉)驌(籋/雲)今何在(所謂三/良馬也)驊騮幸尚全銜恩遘良遇合號¶
馬中仙¶
　　南紅門行宫晚坐¶
<pb:KR4f0005_WYG_098-2b>¶
旋蹕臨南苑行宫憇息便庭軒信瀟灑書史足周旋牕¶
紙今宵朗壁題前度懸治(平/聲)平何所就睫眼又三年(不/到)¶
(南苑者盖/三年矣)¶
　　射兔¶
春甸緑茵芊爰爰躍伏跧不無猶喜獵聊爾試抨弦獲¶
七寧湏乆(是日凢馳/射七兔)中雙𨚗數連成詩吟馬上彷彿卅¶
年前¶
　　舊衙門行宫即事¶
<pb:KR4f0005_WYG_098-3a>¶
别殿前頭書室連修文曾記飬痾旋豈知近膝翻成背¶
(朕待皇子䓁素嚴從未假之辭色惟庚午年皇長子飬/疾扵此每温諭冀其痊可父子之情較切不謂遂成永)¶
(訣駐蹕思昔/不禁黯然)尚冀承恩竟永捐丙舎長眠又隔載離宫¶
不到已三年慿叅幻夢清宵裏一枕鐘聲古寺邉¶
　　布榖¶
凌晨聞布榖先日見春畊篤篤寧無倦邕邕㝡有情土¶
膏滋大地時節近清明愛爾闗農務還勝聴曉鶯¶
　　䕃榆書屋作¶
<pb:KR4f0005_WYG_098-3b>¶
書屋㝡怡情喬枝又向榮春光對今日煙意近清明綠¶
䕃苔周砌白延月上楹卅年前偶憶箇裏一儒生¶
　　山桃花三首¶
山桃可喚北方梅每領羣芳報信来昨夜東風吹細雨¶
倚墻早見數枝開¶
西峪亭前昨見春(近扵石經山見山桃/花因名其亭曰見春)郊原花事尚逡¶
廵含胎多為輕寒勒誰解催開羯鼓頻¶
杏桃先後北南異(北方桃先杏開/南方杏先桃開)花史何嘗定論持未¶
<pb:KR4f0005_WYG_098-4a>¶
免杏桃還暗笑千秋紀述率如斯¶
　　即事¶
春雲每作隂春膏常潤地春煙低逺村春風拂逰騎前¶
夜小雨過桃花放初媚昨日復霏霏芳草含珠穂入夜¶
有渰萋一犁冀眀賜近年實多幸青郊利農事惟幸故¶
望奢大沛始暢意¶
　　豐䑓行¶
海子西紅門門外為豐䑓溪村流水曲抱隈引水種樹¶
<pb:KR4f0005_WYG_098-4b>¶
村民皆皇州百藝無不有豐臺花圃風流藪南梅北杏¶
温建蘭綠色牡丹大扵斗牡丹花王芍藥婢好惡異宜¶
時尚爾豐臺芍藥勝牡丹花時狂走都人士北門學士¶
愛㸔花吴中瘦沈張南華(二人皆有/豐臺詩)當年側帽逰日下¶
綺詞麗句爭芳葩清時韻事不可無曲江倡和詩酒徒¶
番風花信自依舊過者来者為誰乎嚲鞭蹀馬春之半¶
荑萼纔含未爛漫亦不謬稱敦樸禁飬花亦不逞欲珍¶
竒誇錦燦由来萬事随民便¶
<pb:KR4f0005_WYG_098-5a>¶
　　凉水¶
豐臺接凉水沮洳皆水鄉一隄十里遥洲渚帶兩旁春¶
融積泥濘行旅頗有妨何不培使髙役重多徬徨經過¶
為籌筞略得不費方因卑開水田既可種稻秔(叶/)其土¶
取益隄事半功倍償泉源近乎遥輸溉期乆長行将命¶
水衡䂓度周測量¶
　　即目¶
春靄溟濛地氣昇青郊潤&KR0008;徧田塍露秧煙栁連村屋¶
<pb:KR4f0005_WYG_098-5b>¶
佳景江南一覽曾¶
景光物候肖東吴前嵗随来果信乎廻憶風霾向愁旱¶
好春似此得曾無¶
　　廻蹕至¶
　暢春園問¶
皇太后安¶
水蒐旋復閱河干趙北先期返¶
翠鑾今日行春諸務就歡欣重悉¶
<pb:KR4f0005_WYG_098-6a>¶
寢門安¶
霞光齊放山桃蕊煙色全低陌栁枝底覺春和箇中早¶
昔年靈囿此瑶池¶
春郊及月薄言還小雨輕煙邇日間潤澤土膏農事起¶
前陳端可恱¶
慈顔¶
　　三月朔日清明¶
此日暮之春榆煙特地新恰開三月莭好應百花晨細¶
<pb:KR4f0005_WYG_098-6b>¶
雨真滋麥恵風不動蘋司勲有佳句繪景更傳神¶
　　春曉¶
昨夜雨霏絲曉来露瀼地春煙復輕泮初陽弄光霽所¶
喜在農功餘興寄花事花事日以佳紅紫紛含葩含葩¶
勝酣放奚待爛蒸霞晨氣清且淑浥潤吐幽馥亦如施¶
嬙姿雲鬟麗朝沐蘸影臨芳津意與花俱新乃知春起¶
早故是解事人¶
　　暮春之初恭迎¶
<pb:KR4f0005_WYG_098-7a>¶
皇太后御園逰賞¶
時晴時雨識¶
天恩行樂宫中奉¶
夀萱綠水紅橋過輕舫農阡蠶舎具名園觴流内史微¶
隣放馬射華林更覺喧何似承¶
歡申孝飬嵗華勝事重量論¶
　　王䝉破牕風雨圗即用其韻¶
顛風凄雨一間屋伏案低頭半夜檠髙士當年讀書樂¶
<pb:KR4f0005_WYG_098-7b>¶
至今佔畢尚聞聲¶
　　題仇英採芝圗¶
芻豢百年養芝术千齡美課童劚雲根九華辨蒼紫精¶
氣資坎離煉玉謝刀匕彷彿龎徳公不然抱朴子¶
　　三月三日昆眀湖中泛舟攬景之作¶
新蒲嫩芷昆眀水淡日輕煙上已天次第已教披奏牘¶
逍遥便可放逰船剛欣宿雨滋塍畔又㸔重雲起嶺邊¶
南淀飛来鳬雁滿笑予未免近生憐¶
<pb:KR4f0005_WYG_098-8a>¶
　　自玉河放舟至玉泉山¶
玉泉山色望非遥溯水尋山盪畫橈花識清明齊放陌¶
栁籠煙靄近低橋¶
玉帶橋邊耕織圗織雲畊雨肖東吴每過便爾留清問¶
為較尋常景趣殊¶
桂櫂&KR0403;溪歴近村不逾時遂造泉源三春巖壑麗如許¶
一室琴書靜可論¶
　　竹爐山房¶
<pb:KR4f0005_WYG_098-8b>¶
謖謖山房松下風拾松煮茗竹爐紅水符底藉循環調¶
火候還應文武通欲擬竈邊陶陸羽未湏詩裏學盧仝¶
品泉僧舍為清供前嵗春光想像中¶
　　裂帛湖¶
乳竇迸石罅一泓清可品方塘滙匪寛中有長虹飲蹀¶
歩俯滄浪縠紋漾淰淰弄影花正開訝許天孫錦¶
　　玉泉廻櫂仍至萬夀山¶
清蹕来逰日未中言旋恰喜半㠶風名山㝡是三春好¶
<pb:KR4f0005_WYG_098-9a>¶
别館由来一水通大略何妨觀了了餘閒未免趂怱怱¶
開牕上下天光接興與煙波杳莫窮¶
　　綺望軒¶
山隂搆踈軒一水廻環抱悦心仁智間縦目煙霞表麥¶
疇及稻畦秋夕将春曉萬景紛来叅大塊富文𦸼偶来¶
試慿臨興㑹殊不少今朝槩且置吾将事幽討¶
　　含韻齋玉蘭¶
文軒偶凭景殊常似入仙人白玉堂恠底此花稱木筆¶
<pb:KR4f0005_WYG_098-9b>¶
㝡能描出好春光¶
滿庭玉樹已酣春我偶初㸔便覺新了識女夷應暗笑¶
對花不是得閒人¶
丰姿雅澹香清淨今日真為含韻齋却是三年未經詠¶
流隂徒訝善推排¶
　　曉隂¶
曉隂含潤溽凖擬雨復零雨過亦未乆望蜀人常情無¶
何顛風作吹散浮雲輕不雨信可待而我心怦怦怦怦¶
<pb:KR4f0005_WYG_098-10a>¶
輙自問或我志滿盈聖狂一念分懼在所可矜何當尺¶
澤均大利東郊耕¶
　　鳳凰墩放舟自長河進宫之作¶
鳳凰墩上鳳凰樓已似停舟此放舟四面波光動襟袖¶
三山煙靄䕶壺洲滿川綠芷漪紋細隔㟁青麰露氣浮¶
便是不饑真大藥底從期羨鼎中求¶
　　樂善園小憇¶
閒園依水次舟便一相過隔嵗松篁别當春煙景和古¶
<pb:KR4f0005_WYG_098-10b>¶
書結好友時鳥解清歌杜集相衡較南塘定若何¶
　　讀翟方進傳¶
孤童耻小史擕母旅京師努力績經學名莭頗自持謙¶
牧譲胡常藉甚名譽馳劾免兩司𨽻風厲人共知胡乃¶
右丞相託言漢舊儀御坐為起立在輿為下之太陽下¶
同物仰照真乖宜薛宣誡掾史豈得謂無私其後果代¶
宣公絜弗苟為求指濟深文好勝勇遂非疾惡固云直¶
修怨寜匪𡾟長辜猶隠諱星變遂戚貽白馬賜上尊啜¶
<pb:KR4f0005_WYG_098-11a>¶
泣亦已遲反復鴻隙陂童謡翟子威¶
　　夜雨¶
温室清夢廻宫漏夜未央淅瀝聞枕上衾幬覺微凉昨¶
夕淨纎雲我無其雨望問之果稱雨踈宻作勢長前日¶
風吹雲冀澤方徬徨春郊縱潤溽先憂繄我常霑灑非¶
所期慶慰遑敢康¶
　　雨後瀛臺即景¶
内朝視事各區分雨後餘閒意倍欣西苑行春因命駕¶
<pb:KR4f0005_WYG_098-11b>¶
仙壺如沐轉氤氲¶
層樓延閣鏡光裏綠栁紅桃煙靄中不負好春是今嵗¶
可無佳句荅東風¶
君鳬官雁戲文瀾唼藻依蒲自在歡等是淀池驚繳物¶
笑他擇地得棲安¶
松篁深䖏潤沾衣也覺濃隂漸漸肥便放輕舟翦煙景¶
宻雲又作雨絲飛¶
　　再題蘇軾書金剛經¶
<pb:KR4f0005_WYG_098-12a>¶
四句三乗大義兼福因漫擬窟中潛誦經食肉夫何礙¶
饒舌重㸔宋景濂¶
　　太液池泛舟¶
翠鑾停栁㟁逰龍盪蘭渚岸芳已蔫綿渚禽亦容與作¶
監念水舟對時思相輔御橋螮蝀横團殿松杉古飛雨¶
忽棼絲溟濛迷䖏所¶
　　賦得瓊島春隂¶
傑竪石幢標四字邇年真未負春隂已欣宿雨滋南畝¶
<pb:KR4f0005_WYG_098-12b>¶
又見新雲羃逺林薈蔚適扵幽䖏合㟏岈每與望中深¶
乗閒欹案觀墳典陶侃名言獲我心¶
　　董邦達蒼崕古樹巻¶
崒嵂攅巖訝倒懸蟠挐古榦互連拳是誰結屋嘉隂下¶
雅合扵中草太𤣥¶
　　張宗蒼靈巖山圗¶
春山入畫氣巊溟憶我前逰蹕暫停睫眼兩年成濶别¶
印心萬嶂忽移形雲容便是出楹白松色寕殊入座青¶
<pb:KR4f0005_WYG_098-13a>¶
阿𨚗錦㠶涇畔屋詩人暢好占山林(謂沈徳潛别/業在山下)¶
　　春曉即景¶
園芳含宿雨林翠帶浮隂豔裔殊難状溪山漸與深春¶
雲騁錦夢露氣馥檀心漸覺微陽上煙中散曉禽¶
　　即事¶
陣雨剛及寸邇来三日過繼以連朝風昨始得融和侵¶
曉重春雲逺色低峰螺今年膏澤佳先秋卜書禾明知¶
十日期未半希滂沱望蜀不惟人既得恒思多入夕未¶
<pb:KR4f0005_WYG_098-13b>¶
霑㴻畢景徒延俄¶
　　題鄒一桂花卉巻¶
　　　蘭¶
再芳早是傳荆楚九畹如何只舉春應為凛秋權讓菊¶
一般氣味伴幽人¶
　　　梅¶
鐡榦氷花蓓蕾紅墨勾不襲補之翁為文悟得同歸理¶
喜語難工苦易工¶
<pb:KR4f0005_WYG_098-14a>¶
　　　杏¶
婀娜烘春千葉纎粧成世界是華嚴吳融詩句徐熈畫¶
靜裏拈来數筆兼¶
　　　貼梗海棠¶
迥異垂絲影動摇敷花著榦見丰標不香亦自饒風韻¶
金屋何妨貯阿嬌¶
　　　長春花¶
淺深紅暈足精神婉娩韶光逐月新豈是女夷偏注意¶
<pb:KR4f0005_WYG_098-14b>¶
故教四季總含春¶
　　　山桃¶
剛欣芳蕊輝霞纈已㸔殘英貼水来㸃筆意遲聊靜㑹¶
一枝似為我重開¶
　　　梨花¶
綠雲鬟髻玉粧成雨後風前㝡有情却笑低頭簮帽者¶
愛花翻汙此花清¶
　　　紫蝴蝶¶
<pb:KR4f0005_WYG_098-15a>¶
瓣似金萱色奪朱亭亭葉榦欝相扶春駒飛入如尋侣¶
名相風流了不殊¶
　　　金盞花¶
小扵玉斚大於錢好侑流霞玳瑁筵李白若逢應却置¶
解酲𨚗及甕頭眠¶
　　　石竹¶
此花亦被此君名嫋嫋裳裳且自榮世上寧無假君子¶
底須卉裏太分明¶
<pb:KR4f0005_WYG_098-15b>¶
　　夜雨¶
兩日濃雲作勢長一時入夕霏膏渥廵檐煙影漸渺濛¶
遂落瀑聲圍我屋欹枕欲眠未忍眠穡事胸中頻徃復¶
北方春旱有常諺每對風霾輙眉蹙舊嵗已覺勝徃嵗¶
今春更比昨春足邇来小雨繼以風踊愁稽澤心惶恧¶
有渰始興未沛然延俄翹望勞雙目輕寒轉慮左近霑¶
意謂礎潤仍虗卜此雨及時更意外来牟定可占多熟¶
受寵若驚理固應我以訓人今自朂¶
<pb:KR4f0005_WYG_098-16a>¶
　　萬夀寺¶
路便尋香域雨餘方暮春潤霑林靄重風定卉芳新綠¶
野含佳趣青蓮示淨因我非忘世者未擬悟根塵¶
　　樂善園¶
維舟憩沼園尋徑得書屋曉煙泮初霽春林淨新沐入¶
牕嵐翠蒸侵階花氣馥翹心既以慰樂志聊因淑架上¶
有芸編乗閒一披讀¶
　　豐澤園演畊¶
<pb:KR4f0005_WYG_098-16b>¶
畊耤前辰例演耕無非民事厪躬行仗排上苑春風麗¶
土潤新犁時雨晴種佈從教付林監耒陳不必命農卿¶
(耕耤司農進耒耜佈種演耕則先陳耒耜以奉/宸苑卿佈種盖    皇考定制遂為典故云)¶
憲皇家法過周制肯播伊子敢懈誠¶
　　題瀛臺千尺雪¶
雨後瀑聲鼓舞石春深波影湧沉花竹罏茗椀渾堪試¶
内苑吴山本一家¶
　　暮春瀛臺¶
<pb:KR4f0005_WYG_098-17a>¶
豐澤耕廻攬好春雨餘臺榭浄無塵先憂後樂常懐我¶
八政九歌俱重民心觸清機親翰墨目逰潤景足精神¶
快晴更為吾農喜播種羣将墾藝畇¶
　　春水泛舟¶
樓臺號瀛閬池沼即滄溟漾舟非求仙愛此滄浪清垂¶
栁含煙碧新蒲刺波青時有魚撥剌復聞鷗雁鳴與物¶
適熈春吾寧不暢情¶
　　瀛臺即景襍賦¶
<pb:KR4f0005_WYG_098-17b>¶
花光豔裔鳥聲諧雨後三春是處佳流覽朅然思靜憩¶
澄懐堂裏一澄懐¶
湖山位置仿蓬瀛萬事由来有志成二典三謨明式在¶
望洋徒歎竟何情¶
流杯亭是勝朝蹟從未臨流泛羽杯却擬吳中千尺雪¶
三間茶舎倚松開¶
舊時書屋今宣席便與佳名號補桐每展芸編渾似昔¶
五絃翹首慕薰風(舊桐斲為四琴/藏之書屋故云)¶
<pb:KR4f0005_WYG_098-18a>¶
　　題漪瀾堂¶
　　在瓊島之北麓略倣金山䂓制為之俯液池瞻穹¶
　　塔覺水態雲容来參几席更不與江天别同異矣¶
勝蹟遥思瓊島隂每因餘暇一登臨雲樓髙下規浮玉¶
春樹叅差吐鬰金出浪魚喁披錦縠入松風籟譜瑶琴¶
漪瀾匪慕滄浪意舟水民情靜㑹心¶
　　王䝉修竹逺山圗¶
萬玉叢中一草亭欹崖流水帶沙汀此間合著幽人老¶
<pb:KR4f0005_WYG_098-18b>¶
終日遥山蓄眼青¶
　　文伯仁秋江垂釣圗¶
不繋虗舟任所如絲綸欲下故徐徐一川秋水清何礙¶
意釣原非為羨魚¶
　　讀尚書有㑹櫽括為言¶
心傳允在辨危微敷政平章慎萬幾念彼有為兼有守¶
所其無逸乃無違欽承祖訓惟時又顧畏民碞敢作威¶
千古帝王師法具斂時錫極㑹而歸¶
<pb:KR4f0005_WYG_098-19a>¶
　　恭祭¶
　先農壇¶
露帷掃地秩宗昭躬祀惟𣪞¶
厚貺邀貽我嘉生陳俎豆繹如盛樂奏雲韶萬千後冀¶
倉箱富十五先期風雨調咫尺崇田将舉耤一時心徧¶
九州遥¶
　　耕耤禾詞三首¶
穡事咨茹重古今耤田千畝此躬臨剛欣好雨滋春隴¶
<pb:KR4f0005_WYG_098-19b>¶
又㸔輕雲佈曉隂¶
恒秬維□列嘉種綵棚䓗犗備祥儀詎惟致美昭農典¶
稼穡艱難貴克知¶
春郊姸潤景和暄嵗習青箱及紺轅𦸼麗未遑潘岳賦¶
敬從惟憶虢公言¶
　　承光殿¶
三推耕耤回塗順臨崇殿松枝輕靄低花色眀霞絢儀¶
天名久消(承光殿元時名/儀天今仍明舊)太液波猶見飛潛禽魚適暄¶
<pb:KR4f0005_WYG_098-20a>¶
凉莭候變鑒古惕有赫自強勵無倦¶
　　昆眀湖上¶
湖上春深好漪瀾倍𧰟清花浮香錦繡樓隠畫蓬瀛鏡¶
影涵虗牖虹光映綵楹偶来俯澄照縁慰望霖情¶
時雨時晴莭今春似去年值庥恒惕若望稔益𣪞然鈎¶
筥興桑陌耰鉏治水田底須命采繪孟頫畫横前¶
　　再題清可軒¶
倚壁構軒楹壁乃在堂廡望山恒扵外而斯在裏許窪¶
<pb:KR4f0005_WYG_098-20b>¶
棱繪變態濃淡無定所初祖應駐錫五丁漫運斧日月¶
所不照雲霞難為補竒草四時芳今信非虗語¶
　　暮春靜宜園雜詠¶
鳴鞭乗興欵巖扉已覺山容一載違却為山寒花發晚¶
初来剛及賞芳菲¶
春霖優足心為慰却亦無多暢勝逰設使乗時亟行樂¶
應乖不息勵先憂¶
嫩綠繁紅繪錦春此間宜與靜為因書齋朅展芸編讀¶
<pb:KR4f0005_WYG_098-21a>¶
敬業惟應對古人¶
　　鶴¶
飲棲性適朗鳴隂園吏供粱向碧岑應署白衣學士號¶
半雖廊廟半山林¶
　　碧雲寺¶
丹地翠雲間春山沐黛鬟肩輿出别業拾級叩禪闗坐¶
㸔天花落靜聞石激潺三間精舎在著我暫偷閒¶
　　登碧雲寺金剛塔¶
<pb:KR4f0005_WYG_098-21b>¶
登塔必有天風来窣堵豈與封姨媒此中妙義今始悟¶
為掃萬慮浮雲開世出世法若常住漢水亦應西北廻¶
月為面鏡海置杯我心朗廓與之皆下視方方綠雲吉¶
又我意中顒望纔¶
　　題試泉恱性山房¶
松門延意入雲牖縱睎遥泂酌臨階取浮香就鼎澆峰¶
姿濯宿雨林翠秀春朝甲乙何煩品怡情萬慮消¶
　　題唐寅幽泉修竹圗即用其韻¶
<pb:KR4f0005_WYG_098-22a>¶
亭下逍遥靜者流侍書童子任蓬頭竹泉大意曽相倣¶
似䖏吾扵不似求(近曽倣此為/小幅故云)¶
　　董邦逹峩眉積雪¶
峗崪三峰㧞地竒隂崖積雪渺無涯是中應有髙人出¶
玉局當年早占之¶
　　即事¶
眀朝為孟夏元日立初春比似常年勝數来九十勻雨¶
紅芳漸歇雲綠翠増新祈嵗欣調順欽承勵敬寅¶
<pb:KR4f0005_WYG_098-22b>¶
　¶
　¶
　¶
　¶
　¶
　¶
　¶
御製詩二集巻四十¶
