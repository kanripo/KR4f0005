# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.165381
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷十三
<pb:KR4f0005_WYG_071-1a>¶
欽定四庫全書¶
御製詩二集巻十三¶
　古今體七十三首(己巳六/)¶
　　駐蹕静寄山莊侍¶
皇太后逰覽即景¶
較圍廽塞上取道駐田盤奉¶
養多方謹承¶
歡千里安山莊臨静寄秘殿足遐觀扶¶
<pb:KR4f0005_WYG_071-1b>¶
輦邀¶
慈豫稱觴對夀巒窻開峰罨翠堦繞瀑淙寒豐嵗餘清¶
暇吾心此暫寛¶
　　山居¶
山居随意作清娱底覺風光塞景殊且喜樹姿猶張王¶
(二字皆/去聲)還教峰色不糢糊道堪因契真佳矣畵豈能工¶
有是夫彷彿翠微阿那畔丹邱生在許招呼¶
　　石林精舎¶
<pb:KR4f0005_WYG_071-2a>¶
三間敞白屋萬笏列青瑶少坐消塵慮興言託朗霄天¶
花雲外落仙樂柏間飄不必天台畔依然過石橋¶
　　綠縟亭¶
霜間萬葉丹松下一亭綠徃徃動天籟絶勝戛哀玉長¶
烟斂寒空因之暢遐矚¶
　　夜雨¶
秋霖送響屋簷垂又值雲莊駐蹕時始信山靈不相讓¶
偏教夜雨却稱竒(此次行圍皆扵止頓日值雨故前有/塞雨又逢止頓日山靈有意示神竒)¶
<pb:KR4f0005_WYG_071-2b>¶
(之句今駐静寄山荘/又遇夜雨信一竒也)度峰爛漫丹楓濯著壠緜芊綠麦¶
滋有喜無眠宵漏永近臣未許得全知¶
　　雨後¶
山容業已佳雨後越清整丹翠不一状隂晴無定景徂¶
雲漸避風温暾時弄影昨来誇嫩暄今乍覺峭冷理政¶
過亭午趁間登絶頂指顧俯千村盖藏富萬井此雨復¶
知時可卜足餌餅豐亨敢即詡今嵗属天幸¶
　　得概軒¶
<pb:KR4f0005_WYG_071-3a>¶
一谿一壑可標名况復山軒架五楹每俯綠窻真得概¶
偶㕘白業有餘清隔牆鐘磬聞仙梵寫嶂煙霞䕶玉英¶
我豈軒轅能訪道時因福地静塵情¶
　　新晴¶
新晴宿潤夫如何添却田盤景色多宇宙以来便有此¶
畵圖無數總輸他風前萬樹霏紅錦霜後千溪斂碧波¶
佳興紛投吟不盡底須獺祭案前羅¶
　　雲林石室¶
<pb:KR4f0005_WYG_071-3b>¶
一笠敞石室四面延雲林愛此朴而野悠然静以深風¶
樹有聲畫秋泉不操琴䋲牀坐無斁藉用空(去/聲)塵心¶
　　即景¶
夷嵕築室道心清時有山禽三兩聲繞砌黄花秋未老¶
滿林紅葉日偏眀石邉過雨瀑猶響松下無風籟亦鳴¶
暫向雲莊寄髙躅漫同芝圃學長生¶
　　天成寺¶
兩峰排闥䕶祗園幽致畨畨入静存㑹景飛窓吟據榻¶
<pb:KR4f0005_WYG_071-4a>¶
吹風落葉眺歸根秋深山色無踰秀雨過溪聲尚解喧¶
猶喜闍黎不識字梵天籟動貝為翻¶
　　萬松寺叠舊作韻¶
步步入幽竒秋山訝改姿徒觀無盡藏胡乃太佳為入¶
畫筌忘矣成詩壁勒之千章翠雲幄擇勝自張移¶
披户一憑停地靈無不靈此翁猶矍鑠惟我愛觀聽風¶
颺九韶樂霜添萬嶂青更疑蔥翠頂仙藥育芝苓¶
　　盤谷寺¶
<pb:KR4f0005_WYG_071-4b>¶
逰山属清秋秋光吟不足峰容秀以整樹態紅間綠攀¶
躋白玉梯偃仰青雲幄(叶/)天成眄壺天萬松撫仙木遂¶
造盤谷盤宛探曲中曲武夷徒曽聞臺懐較知恧一窓¶
紫碧巖四砌黄金菊少坐便當去雲罩暢遐瞩廽頭語¶
苾芻饒爾享清福¶
　　登雲罩寺定光塔¶
三度登穹塔(定光塔逮此盖三/度親陟其巔云)九秋縦逺觀目窮寥廓¶
外身在雲霞端鎮爾天籟發颯然衣袂寒宇宙渺無極¶
<pb:KR4f0005_WYG_071-5a>¶
吾心與共寛¶
　　雲淨寺¶
招提據東嶺龍象演西天為要増山景非關種福田(是/寺)¶
(為重脩/故云)嶤峰含宿潤澄宇斂秋烟却是初題句(去嵗初/到未曽)¶
(題/句)乾隆己巳年¶
　　少林寺¶
禪室坐清秋諸天雲上頭一心何罣礙萬景自紛投無¶
暇捜佳句惟教紀勝逰山莊㸔已近牆外石泉流¶
<pb:KR4f0005_WYG_071-5b>¶
　　敬題夀萱堂¶
　　扵山莊建屋一區為¶
皇太后臨幸憩息之所名之曰夀萱堂而題以詩¶
名山結搆儼名園宜備堂闈奉¶
清温塞上有松敎傍鶴(熱河奉松鶴皇太后所居/之䖏曰    齋近曽題句)山中¶
無草不成萱所欣佳景供¶
慈豫奚用雕甍更綺軒勝䖏文言難擬議仲長樂志已¶
曽論¶
<pb:KR4f0005_WYG_071-6a>¶
　　池上居¶
　　田盤千溪萬澗不可數計然濆湧石罅沙渚間或¶
　　入地而伏流故不能滙而為池兹扵山莊内相地¶
　　之宜設法叠石為盆浦以灰築之儼成半畆之塘¶
　　矣建屋其上輒成是詩¶
為愛空明與性便廓池盈畆任方圓半輪貯就清秋月¶
一片圖將碧落天属我無心看澹澹終朝盈耳聽涓㳙¶
㑹須育取成龍種荇藻光中躍在淵¶
<pb:KR4f0005_WYG_071-6b>¶
書屋臨流坐卧便一泓恰對月窓圓源頭句詠朱夫子¶
池上居同白樂天畵本別教摹大匠詩筒頻逓走中涓¶
可知事在人為耳天半雲標自有淵¶
　　雨花室¶
林谷無過静山房底用多翠霏峰四面青罨戸千螺門¶
外雜鳴雨崖間紛捲波那須天女散一室儼維摩¶
　　逰東甘澗古中盤諸勝即景三十韻¶
前朝登絶頂已暢千里眺兹復值餘閒一盡谷中妙凌¶
<pb:KR4f0005_WYG_071-7a>¶
晨視庶政批覧理亰報日午凍雲晴山風寒不峭苑墻¶
出便門巖蹊取直道(叶/)遂詣東甘澗三間栖邃廟香燈¶
祠變相戍削殊古貌小樓一俯視約畧得其竅西甘澗¶
咫尺入望偶未到仍尋向来路盤廻度雲嶠松門界别¶
徑石闥開天奥䝉茸攀烟蘿詰屈窮水隩仄棧厯㠎嶫¶
深林攓茂冒始過石橋北精藍喜親造外狭而中宏所¶
以他難較千金買勝事布施聊可斆常輕福云種頗為¶
山増調結搆不更侈丹青已重耀(是寺亦/為重脩)别室故精潔¶
<pb:KR4f0005_WYG_071-7b>¶
秋老金英笑開窓縦逺目果惬心所樂東睋見滄溟一¶
杯誰可釂西睇指帝都萬情豈勝料近者髙下峰摧&KR3979;¶
復窅窱紫翠纈茈虒卉歙奏崖窔是乃㝡佳䖏允宜智¶
仁好因憶韓昌黎馬秣車云膏真隐應在兹反悔向所¶
誚(予初逰盤山作記以是山為隐者所盤/旋而田疇之後無聞誚其絶少故云)興盡歸山荘¶
西陽未委照際和偶懐紓稱豐戒滿召(叶/)眀朝駕言旋¶
勑㡬勤體要¶
　　山東廵撫凖泰進瑞榖圖因成是詩以示之¶
<pb:KR4f0005_WYG_071-8a>¶
服膺常凛春秋㫖不言祥瑞非沽美忽披齊東瑞榖圖¶
或者吾誠未盡喻(叶/)所幸今年齊果豐不然䛕頌何足¶
紀數郡各圖瑞榖莖一莖數穂垂纍纍曽聞亦可以偽¶
為其名龍爪别種耳(龍爪榖種之一/莖必結數穂)即使真榖結穂多¶
一莖所得能飽㡬嘉禾名書縦有之吾意在彼不在此¶
去年饑饉獲少蘇何以噢咻起瘡痏又聞近有傷農謡¶
(今嵗齊魯有榖/賤傷農之歎)亦賴有司善經理十歉一豐母遽喜嗟¶
嗟是吾乃所以¶
<pb:KR4f0005_WYG_071-8b>¶
　　雪(十月/八日)¶
初冬霏六出農瑞紀亰華曽是逢来罕真教望去嘉紛¶
糅當午宻飄堕逐風斜乍可窓無月休猜璧有瑕鋪田¶
為喜色綴樹乃祥花雅稱瑶臺賞(是日臨/幸瀛臺)何煩歩障遮¶
佳徴應兆麦餘事亦烹茶今嵗吾誠幸欣承敬倍加¶
　　岳鍾琪入覲詩以賜之¶
劍佩歸朝矍鑠翁畨巢單騎志何䧺功成淮蔡無慚李¶
翼奮渑池不獨馮早建竒勲能鼓勇重頒上爵特褒忠¶
<pb:KR4f0005_WYG_071-9a>¶
西南保障資猷略前席敷陳每日中¶
　　長至日¶
南郊禮成述事¶
徳晷星臨昴璇筩灰動葭亞陽欽¶
旭卉紀嵗協昭華農慶豐書屢兵銷武偃遐幸䝉¶
稠叠貺祗勵敬承加¶
　　張若澄桐隂清露¶
露下寥天碧蘚滋髙梧影已露差差月窓擁膝凝思者¶
<pb:KR4f0005_WYG_071-9b>¶
應賦秋聲未就時¶
　　鄒一桂山水畵歌¶
一桂繪事素所知家法相傳善花鳥近為山水頗入神¶
左右逢源真復好横圖大嶺作逺屏一谷寒烟散林表¶
兮来别幹殊秀㧞層列岡巒致窈窱山窮水抱凡㡬曲¶
野橋不計大與小笠亭蝸舍相間出紅蓮宫矗青松杪¶
倪黄宗派何須論要當取師扵大造春華秋實以怡情¶
智水仁山従體道為術貴慎有名言其然否乎堪絶倒¶
<pb:KR4f0005_WYG_071-10a>¶
　　詠蘇軾璧水硯¶
永貞用六方象坤環以璧水無竭源&KR0997;静戾聽性質温¶
真硯不壊聞云云呼之欲出其人存¶
　　雪(十一月/十四日)¶
南郊廽法駕北陸布同雲灑宇霰先集漫空雪繼紛詩¶
人應得句祝史不煩文(往嵗因三冬無雪每有祈禱之/舉今嵗初冬已得霑潤即今甫)¶
(過冬至又降之/恩雪何慶如)　頻叠邀¶
鴻貺寅䖍先(去/聲)慰欣¶
<pb:KR4f0005_WYG_071-10b>¶
　　雪後瀛臺即景¶
金碧樓臺瓊島邉崇情幽賞玉壺天三冬書史自娱耳¶
一雪逰觀亦偶然素積逺螺餘冷峭明含牡蠣嫩陽鮮¶
何人對此無佳會况我歡生卜麦田¶
　　總督䇿楞奏報川省豐収既用欣然并成是詩示¶
　　　之¶
曽聞兵後鮮逢年日夜憂心繋蜀川詎我包䝉能解網¶
(今春下詔班師赦金酋罪時/有大君無物不包䝉之句)戒伊迷復不更絃狼烟幸¶
<pb:KR4f0005_WYG_071-11a>¶
得銷荒戍魚夢欣教遍大田蒿目瘡痍初起候漫誇豐¶
豫勉蕃宣¶
　　大學士勤宣伯張廷玉屢以年至乞休慰㽞未允¶
　　　近見其齒躋大耋精力視前較减優㫖予告俟¶
　　　開春氷泮登舟賜詩三章以示眷注¶
早懐髙義慕懸車異數優㽞為弼予近覺笻鳩艱歩履¶
得教琴鶴返林閭銀毫無奈吟輕别赤芾還㸔賦遂初¶
(准以原官致仕伯/爵仍帶扵夲身)擬問蘭陵二疏傅可曽廿四考中書¶
<pb:KR4f0005_WYG_071-11b>¶
兩朝綸閣謹無過况復芸窓藉琢磨此日蘭舟歸意定¶
一時翰苑悵思多善娱鄉黨銷閒晝稳趂帆風送去波¶
南國詩人應面晤(謂沈/徳潜)為詢食履近如何¶
坐論朝夕乆勤宣間别何能獨恝然同事當年今㡬在¶
(御極初所同事大臣如鄂爾泰朱軾徐本徐元夢等/物故者指不勝屈今大學士張廷玉又以老告歸矣)得¶
輿碩果又言旋江湖卿樂真饒後廊廟吾憂詎忘先指¶
日翠華臨幸䖏歡顔前席問農田¶
　　題楊補之梅花用圖中題者韻¶
<pb:KR4f0005_WYG_071-12a>¶
小院梨花空夢雪仙源桃瓣漫霏霞何如不惹纎塵種¶
占斷西湖䖏士家¶
村梅一樹尺圖中展怕逰蜂逐細風笑我寫生雖學步¶
華光妙理㡬曽通¶
藉甚荆籬併石橋每逢開䖏豫愁凋惟應箇老神丹㸃¶
常馥春風白玉條¶
宋元合巻成三友曽讀親書小令来(三友軒所蔵宋元/梅花合巻有補之)¶
(題栁梢青十/闋而無畵)姑射今朝真覿面連林鄧尉不妨開¶
<pb:KR4f0005_WYG_071-12b>¶
　　冬夜偶成¶
壺蓮漏永缾笙和㡬餘温室饒清課吉光常挹古人風¶
㸃筆拈題聊復作瞥眼籌邉憶去年剪燭批黄正無那¶
較来三萬六千塲大都如此堂堂過¶
　　臘日奉¶
皇太后逰瀛臺諸勝¶
令日嘉平景漸遲雪凝鳷鵲晃琉璃省農幸得逢真瑞¶
酬節欣惟奉¶
<pb:KR4f0005_WYG_071-13a>¶
聖慈蕉殿香花㕘梵相液池羆虎試氷嬉迎年臘鼔春¶
光近今昔評量有所思¶
　　題晉硯(旁刻王廞銘背/刻虞允文銘)¶
瑯琊貽朴製雍國勒鴻篇承燧宜冬日(用王廞/銘語)含華恱¶
意田文房欣璧合(内府舊蔵晉硯亦有/虞允文銘曽題以詩)美質得天全尢¶
喜唐庚語静為用永年¶
　　大學士勤宣伯張廷玉先奉¶
皇考遺詔將来配饗¶
<pb:KR4f0005_WYG_071-13b>¶
廟廷今經予告懇欵陳情亟慮浮議將弗克邀¶
殊眷朕既明頒詔㫖并成是詩書以賜之以為左劵也¶
造膝陳情乞一辭動予矜惻動予悲¶
先皇遺詔惟欽此去國餘思或過之可例青田原侑廟¶
漫愁鄭國竟摧碑吾非堯舜誰臯契汗簡評論且聽伊¶
　　雪(臘月十/一日)¶
臘後春前霏瑞雪宵衣旰食慰勞心詩人漫自閒方玉¶
農父應知早獲金詰曉有光分野路吹風無力綴寒林¶
<pb:KR4f0005_WYG_071-14a>¶
(是日以嵗暮詣/静安荘奠酒)占年三白真堪喜(今嵗凡三遇瑞雪實/數年来所罕覩也)¶
底撫流隂感不禁¶
　　題黄公望溪山雨意巻¶
七十老翁飛逸興健筆得要無争多溪煙山靄紛勃鬰¶
雨意立待將滂沱町邉農父早罷戽舟上漁子間披蓑¶
當時快意撫左紙搆景古研磨大陀(見黄公望/自識語)遂教曲¶
盡欲雨妙潤溽觸手難為摩國子博士題贉首小篆四¶
字成擘窠懶瓉乃别出手眼巻後横議推鷗波(倪瓉題/巻後有)¶
<pb:KR4f0005_WYG_071-14b>¶
(子乆不能夢見/房山鷗波之語)英雄欺世故應爾要己心罄詎有他富¶
春大嶺石渠寳天然作配非旁羅氣求聲應有定理吾¶
因遐想碩人薖¶
　　題張若澄山水十二幅¶
　　　翠㣲深塢¶
好是足山兼足水自然宜畵也宜詩翠微深䖏凡塵隔¶
不必探幽更别移¶
　　　桃源漲暖¶
<pb:KR4f0005_WYG_071-15a>¶
春水勝舟碧且澂緑雲鬰間綘霞蒸淵眀作記嗤多事¶
惹得人人譟武陵¶
　　　春山訪友¶
緑雲紅雨向清和寂寂深山幽事多曲徑苔封人跡絶¶
抱琴髙士許相過¶
　　　荷淨日長¶
琉璃四面水堂虚菱沜風来香氣徐釣綫閒収書庋置¶
亦非儒士亦非漁¶
<pb:KR4f0005_WYG_071-15b>¶
　　　緑天茒广¶
受風散種溪邉竹聽雨新移窓外蕉一巻常持髙士傳¶
小年樂事足逍遥¶
　　　逺岫歸雲¶
本来出岫無心者何事云歸戀故山却與層巒添氣色¶
黛深螺潤草堂間¶
　　　松隂仙館¶
溪館淙淙水樂音更宜盤䕶老松隂石橋幽客来相訪¶
<pb:KR4f0005_WYG_071-16a>¶
一晌髙談㩁古今¶
　　　碧嶂生秋¶
叠嶂何縁生翠寒為従筆底運金官宋元蹊逕何須論¶
古格移情楊契丹¶
　　　清流繞屋¶
飛流直瀉滙為湖湖上軒齋䕃竹梧那更塵埃延俗客¶
頗饒書史作清娱¶
　　　懸厓飛瀑¶
<pb:KR4f0005_WYG_071-16b>¶
琉璃簾幕水晶屛雅可澄觀復可聽笻杖幽人成小立¶
恍従廬阜叩雲扄¶
　　　極浦歸帆¶
落照江樓望逺空歸舟無恙布帆風憑虚瞬息来天際¶
斜帶飛霞一抺紅¶
　　　寒林積素¶
課童擁帚開三徑對婦烹茶㸃二毛自是雅人足深致¶
何須雪水愧羊羔¶
<pb:KR4f0005_WYG_071-17a>¶
　　靈珀詩¶
　　珀夲松之精氣凝結數千年而成是珀外射晶光¶
　　内含生意中著方寸樹如萐蒲然按候舒縮四時¶
　　之運備焉非尋常珍玩者比名之曰靈珀因系以¶
　　詩¶
靈珀含精氣仙胎託古松一丸無滿缺四序識春冬屈¶
草祥祛佞嘉禾瑞兆農書傳(平/聲)誠或有目覩未曽逢¶
　　雪後瀛臺即景¶
<pb:KR4f0005_WYG_071-17b>¶
借問湖山底㝡宜㝡宜應是雪餘時筠梢素積龍文織¶
簷際氷眀玉筯垂嵗景崢嶸云暮矣壺天瀟灑一過之¶
貞元消息真無息即漸晴窓旭影遲¶
　　補桐書屋作¶
書屋蕭閒研席清嫩陽堪愛一窓眀静中底覺華年近¶
時聽街衢爆竹聲¶
松門石磴歩徘徊五色雲中望趯臺㝡愛庭柯餘雪在¶
錯疑昨夜綻寒梅¶
<pb:KR4f0005_WYG_071-18a>¶
毎教舊句聨新句(曽為補桐書屋圖掛之壁間/數年来于此得句即復書之)可識今¶
年即去年憂樂向来何䖏著惟餘省嵗念無遷¶
　　朕既蔵歴代帝后名臣像扵南薫殿為文以記之¶
　　　并成是詩¶
寫照應非古羲軒誰所傳(三皇五帝之像盖出扵後世/附㑹然既珠庭秀發亦惟一)¶
(例尊/蔵云)儼兹瞻日角敬與保天全暑雨寧侵幌薫風尚入¶
絃睪然興景仰籌治勉勤乾¶
　　再題趙孟頫鵲華秋色巻¶
<pb:KR4f0005_WYG_071-18b>¶
文敏一生得意筆不减伯時蓮社圖(二語用董/其昌識語)向每展¶
玩輙叫絶皴染含韻供清娱為鵲為華固未識但見豎¶
峰横嶺天然殊去嵗青齊駐廵蹕乃命驛致一證諸真¶
形在前神煥彂樹姿石態皆相符東華偨池麗色崒天¶
外西鵲威紆秀影圍城隅徒聞道子乗驛傳嘉陵不識¶
能同無爾時得句題卷上嘉話自詡逰不孤歸来登舟¶
值變故是卷庋置過年餘嵗暮鏡古適㡬暇胡然入眼¶
紛愁予兩朶天花仍好在鵲橋似阻銀河塗向来悲喜¶
<pb:KR4f0005_WYG_071-19a>¶
倐已過流隂瞥眼誠堪吁成詩聊當賦獨旦古紙側理¶
偏宜書常侍却能進讜論乆成寳笈蔵石渠慮致魯魚¶
難補記解頥笑謂有是夫千秋後人執巻以題詠其誰¶
守禁為汝停吟觚¶
　　董邦逹雪景¶
天公玉戲谷神寒盡得風流在筆端散漫不分巖洞樹¶
紛糅偏惹客人冠細披尋去全成句粗㸃綴餘皆入觀¶
寺閣逈凌銀色界好教破冷一扶欄¶
<pb:KR4f0005_WYG_071-19b>¶
　　書福詩¶
　　嵗暮書福以賜庭臣謹遵¶
皇考成例亞禧斂錫之義扵是為昭毎欲成詩以不得¶
　　佳句而止兹當清暇復此迎年揮翰之餘拈鬚有¶
　　作亦不復計工拙云¶
近始藩屏逮百僚臨軒書福慶恩昭九疇箕子疇書演¶
一筆王家筆陣超嘉與紅箋迎介祉相扶綵勝煥元朝¶
不徒弄翰欽敷錫¶
<pb:KR4f0005_WYG_071-20a>¶
家法䋲承仰¶
聖堯¶
　　雪(立春前/二日)¶
作勢紛糅低曉烟應時好是立春前因風斜拂寒猶淺¶
著地旋融力已綿祥肇芳辰披寳帖興浮殘臘耀瓊筵¶
今年詩卷添顔色叠詠銀花㸃玉田¶
　　即事¶
杓柄誰教巧斡旋物情人意已熈然千枝花剪銀旛勝¶
<pb:KR4f0005_WYG_071-20b>¶
百合香挼寳鼎烟古帙堪為消夜果東皇不索買春錢¶
静中檢校増寅畏今嵗遭逢幸萬全¶
　　立春日擬帖子詞¶
玉管春調律銀塍雪告豐今朝上林樹鳴喜向東風¶
東陸新迎候西川早洗兵駢祥欣嵗稔布治順民情¶
節先(去/聲)午年三宿至春將寅日一齊来綵屏底更裁吴¶
錦殿樹&KR1019;花綻古梅¶
例事晨趨亰兆尹佳詞嵗擬翰林官撫辰願協陽和徳¶
<pb:KR4f0005_WYG_071-21a>¶
實政寕惟詔㫖寛¶
　　除夕¶
嵗辭催景換律轉覺春融寳勝扶銀蒜蓮檠綴玉蟲韶¶
華歸桂苑和氣滿璇宫一夜兮新舊祈年碩屢豐¶
　¶
　¶
　¶
　¶
<pb:KR4f0005_WYG_071-21b>¶
　¶
　¶
　¶
　¶
　¶
　¶
　¶
御製詩二集巻十三¶
