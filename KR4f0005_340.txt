# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:17.353179
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷六十一
<pb:KR4f0005_WYG_340-1a>¶
欽定四庫全書¶
御製詩四集巻六十一¶
　古今體一百十四首(己亥/)¶
　　香山廻蹕至玉泉山静明園傳膳視事有¶
　　　作¶
三日徘徊静宜(香山/園名)駐輕輿言返亦云當泉聲山色可¶
恒戀㡬暇吟情率已償路便園存因與憇傳餐視事祇¶
如常不教紛舉迴鑾禮永罷詢¶
<pb:KR4f0005_WYG_340-1b>¶
安早自傷(所司以時已釋服迴鑾應舉吉禮請設行駕/鹵簿以甫屆即吉對之轉多感觸因自潭柘)¶
(便道至香山駐數日迴御園祇如常例一切儀文悉行/停罷蓋昔年自香山迴蹕必先詣  暢春園問    安)¶
(今則不可復得追億/曩時益増悲戚耳)¶
　　題涵漪齋¶
路便山西小試遊溪齋臨水可通舟已看眨眼兩年别¶
不礙摛詞七字留佳景欲吟情尚澀前春廻憶淚難収¶
無非侍¶
賞承¶
<pb:KR4f0005_WYG_340-2a>¶
歡處睨對壁題畏舉頭¶
　　静益書屋¶
靜似無所益然惟静益多東坡受物備契理實不磨在¶
色白未采在聲言待歌其聲色之源謂非静而何書屋¶
以此名况據深山阿隨方足㑹心五字摛清哦¶
　　翠匝亭¶
千林新葉佈隂全滴露含曦色色鮮兩載未看斯面目¶
小亭翠匝故如然¶
<pb:KR4f0005_WYG_340-2b>¶
　　練影堂口號¶
擘峽飛流頗壯哉亦看輣軋亦喧豗大凡事畏知根柢¶
適見香山橋底來(此水自香山引來落王泉山之西為/瀑布非玉泉也玉泉自是趵突向所)¶
(稱玉泉垂虹者誤/曽有詩訂其謬)¶
　　竹罏山房¶
竹罏茗椀自如如便汲清泉一試諸四壁前題厯巡詠¶
闕吟已是兩年餘¶
貢來芽是雨前新亦有竈邊陸羽陳數典不忘恵山寺¶
<pb:KR4f0005_WYG_340-3a>¶
重尋清興指明春¶
　　詠素堂¶
山堂倚石壁鑿石佛貎古顔之曰詠素覔素亦無所所¶
既不可得詠能作何語忽爾視已躬素服釋弗覩幻景¶
若是哉悽然意為憮¶
　　清音齋¶
遊興未宜極適可命歸輿巖齋近園門不妨小坐諸曲¶
沼帶右廂喬樹籠前閭微風徐動之唱和相于喁清音¶
<pb:KR4f0005_WYG_340-3b>¶
忽滿耳而非瑟與竽鼓瑟不成聲聼聲猶悵予¶
　　西北風¶
向厭西北風以其阻雨力今願西北風謂猶勝東北東¶
北善致雨好惡(二皆/去聲)詎非特伊余有别繫乃在十堡側¶
(儀封十堡堵築之工惟喜西南風逼溜歸引河而東北/風則所最忌目下引河挑工將葳冀可尅期合龍連日)¶
(盼西南風尢切若西北猶可/吹溜東趨較勝於東北也)正當引溜時恐致迴波逼¶
西北吹波東或助赴壑直昨近况優霖待澤非頃刻急¶
則顧目前吾憂曷有極¶
<pb:KR4f0005_WYG_340-4a>¶
　　長春仙館禮佛作¶
釋服歸來意如失改餘¶
舊寢梵王宫(向年新春恭奉宫丁聖母至御園以長春/仙館為    寢    酉    大事以後即)¶
(改/遵)　　(寢宫為佛堂以時曕禮恪/家法不敢奉    神御也)未安¶
神御存心曲原覩¶
慈容淚眼中全異¶
賜居坐春日(余幼時䝉思昔皇考賜居/於此撫今    倍增悵惘)頓成哀緒對秋¶
風雨暘慰矣河工慮却向何人訴此衷(向時毎遇望雨/盼晴奏聞)¶
<pb:KR4f0005_WYG_340-4b>¶
(聖母必多方河工慰諭今嵗各省雨暘時若二麥圴可/豐收惟豫省    久未合龍愁緒刻難自釋更無可申)¶
(訴余懷者亦無復有感乎詢/慰之人追念能無哀)¶
　　陜甘總督勒爾謹奏報甘省雨水情形詩以誌¶
　　　慰¶
甘省十年九艱雨今春各屬被膏連(甘省春雨最為難得/今嵗二月中甘肅通)¶
(省均得有雨澤茲勒爾謹奏省城自三月初九得雨以/後復於中下雨旬四次得雨深透所屬各府州亦於三)¶
(月初八九十五十九廿三四等日各得雨/二三寸及深透不等麥禾暢茂可冀豐收)幸他地瘠民¶
貧處也與河南山左然(山東省節經國泰奏三春雨澤/普霑四月初旬各屬均得透雨)¶
<pb:KR4f0005_WYG_340-5a>¶
(麥收約可九分以上河南省先經鄭大進奏正月内通/省得雨優渥二三月間亦據阿桂陳輝祖奏通省春膏)¶
(叠沛四月中並經陳輝祖奏開封等府州於初六初九/十六等日各得雨三四五寸不等麥秋似可望有收但)¶
(尚未據陳輝祖奏到麥收分數耳茲甘省/春雨既霑麥侯亦可與豫東同望有收矣)麥已長苗黍¶
畢種秋當可望嵗無愆築塲納稼時猶逺西顧仍為籲¶
祝䖍¶
　　題宋宣和紫玉硯¶
玉其五色初無紫硯可當之以義起發揮文章興妙理¶
玉有是乎謂勝彼受潤千年老坑水琢為龍賔伴書几¶
<pb:KR4f0005_WYG_340-5b>¶
宣和二字猶存底其時似此蓋多矣今則晨星或見耳¶
物賔年主豈不是然而貴賤已殊視則因徽宗自取毁¶
　　和闐玉龍尾觥歌¶
和闐石子出玉河嵗乆土氣受浸多質之炎漢無差訛¶
古式觥製龍尾髿相材弗致大琢磨之而隠現雲中羅¶
堪介紹殷斚周獻偶陳棐几供吟哦㫖酒有戒勿用他¶
　　題董誥倣古山水幀¶
　　　春浦飛帆¶
<pb:KR4f0005_WYG_340-6a>¶
好是春江新水生更兼五兩片帆輕不知趂此怱怱者¶
抑為利乎抑為名¶
　　　桞塘過雨¶
窣地新條染緑絲無端縷縷貫珠垂艤舟岸側憑觀客¶
悟得方經過雨時¶
　　　溪林明瑟¶
瑟瑟清音帶曲潯明明潤意逼層林道元欲著出塵語¶
箇裏曽經有會心¶
<pb:KR4f0005_WYG_340-6b>¶
　　　曲澗鳴湍¶
水石相遭自有音曲之以澗致情深泠泠疏越鳴仙籟¶
漫擬人間筑與琴¶
　　　草堂髙逸¶
叢樾之間結草廬開窓靜對坐如如逸情㑹在羲皇上¶
不是窮愁自著書¶
　　　雲隖香林¶
灌木重隂鎖磵陂分陀利氣襲人披精藍猶在雲深處¶
<pb:KR4f0005_WYG_340-7a>¶
知是髙僧結夏時¶
　　　霜柯叢篠¶
幾簇寒林幾个簧蒼蒼色寫意涼涼祇應怪石兀然峙¶
不計無端曉過霜¶
　　　寒巖野屋¶
崇山作嶂向虚明茅屋其間樸且清底事主人弗露面¶
恐防隠士傳(去/聲)傳(平/聲)名¶
　　詠官窰紙硾缾¶
<pb:KR4f0005_WYG_340-7b>¶
邵局由來勝處州官窑臣庶敢輕留即今廟市貨一二¶
宋制更誰遵守不¶
釉色全消火氣鮮碌青卵白潤成瓀若論紙硾傳官式¶
應與澄心(宋時佳紙無/過澄心堂者)時並傳¶
　　題古玉斧珮¶
玉寓潤温斧寓剛古人作珮意誠良恊中並取韋弦戒¶
比徳應知仁義方成器久當越秦漢命工時或在殷商¶
摩挲全冺䕫紋迹脂白蔵英韞栗黄¶
<pb:KR4f0005_WYG_340-8a>¶
　　仲夏清暉閣¶
髙閣清暉卧室西(在九州清晏/寢宫之西)思量燈夕益心悽(此處/為每)¶
(年燈夕奉之處/聖母家宴)園居已切懐慙矣(昔值養心皇考大事/常居    殿二十七)¶
(月後始居御園前嵗經逸齊聖母大事以安奉暢春園/九經三事殿本欲以無    為倚廬而王大臣敦請以)¶
(居御園之九州清晏與養心殿無異因從之百日/内已居於是遂不拘初元之制而心中究抱歉也)景問¶
那能志暢兮終嵗寧無一日至兩年曽未七言題即今¶
漸合抒吟興猶自靦顔得句稽¶
　　題畵禪室¶
<pb:KR4f0005_WYG_340-8b>¶
己巳池上居清暇消夏暑畫禪學香光名蹟収其五(己/巳)¶
(夏於池上居聚董其昌所評之名畫大觀冊及黄公望/山居圖虞世南臨蘭亭帖與江参米友仁各真蹟並弆)¶
(之而顔其室曰畫/禪即仿香光意也)逮今三十年一瞬光隂數又復得其¶
二三朝册集古(室中續貯一册皆宋元明真蹟其一則/李唐江山小景長巻皆香光所評品也)¶
江山小景巻李唐真蹟覩名畫薈珎幀(甲申集舊入真蹟/唐五代則王継周)¶
(昉黄筌三人宋則蘓軾李公麟李唐馬逺四人元明趙/孟頫趙雍倪瓉盛懋曹知白五人凡十二幀題曰名畫)¶
(薈/珎)則我新所聚弗讓其大觀(薈珎册較其昌所藏更多/彼一唐人餘皆名人真蹟)¶
(亦無讓大/觀冊也)唐畫乃雙取都弆一檀匣新舊各分部同為無¶
<pb:KR4f0005_WYG_340-9a>¶
上珍短什識羅縷¶
　　再題獅子林十六詠¶
　　　獅子林¶
獅林數典自倪迂一再肖之景不殊明嵗金閶問真者¶
是同是異荅能乎¶
　　　虹橋¶
卧波上者形如半印水觀來體忽圓名曰虹橋真副實試¶
看雨後影拖天¶
<pb:KR4f0005_WYG_340-9b>¶
　　　假山¶
吳下假山曰倪砌此間真石倣倪堆假真真假誠何定¶
炙轂笑他難辯哉¶
　　　納景堂¶
春風秋月應依舊白髪蒼顔略覺殊似是虚堂有相謂¶
納來景已兩年孤¶
　　　清閟閣¶
何曽清閟收竒品雅似江南絶㸃埃一石一松胥入畵¶
<pb:KR4f0005_WYG_340-10a>¶
可知粉本所由來¶
　　　藤架¶
石橋曲折俯波明嵗乆藤枝佈架盈已過花時緑隂蔚¶
寧須重憶紫雲棚¶
　　　磴道¶
真石堆來做假山便看磴道聳其間南華齊物論如讀¶
名實祇應一例刪¶
　　　占峯亭¶
<pb:KR4f0005_WYG_340-10b>¶
玉筍尖頭飄一笠遂疑亭有占峯形應思展步尋佳處¶
原是髙峯占此亭¶
　　　清淑齋¶
小坡尋尺築三楹扶架新松緑䕃成鳥過能言音尚淑¶
花常解舞態猶清¶
　　　小香幢¶
一間小閣供金仙豎石為幢静不妍設以普賢功徳論¶
箇中饒是浄因縁¶
<pb:KR4f0005_WYG_340-11a>¶
　　　探真書屋¶
底須□帳設臯比偶坐常欣芸簡披學者都知探真也¶
踐斯言却鮮逢之¶
　　　延景樓¶
紙窓繩榻小盤桓彈指春秋三嵗看欲問虚樓納景者¶
背人延得幾多般¶
　　　畫舫¶
出入常看由水門鳴榔軋軋浪花翻漫稱濟勝如披畫¶
<pb:KR4f0005_WYG_340-11b>¶
所喜隨流可認源¶
　　　雲林石室¶
容容潤欲逼嶙嶙粉本倪家貎得真可識雲林原未古¶
儼如石室接其人¶
　　　横碧軒¶
一溪階下帶横如匪欲垂之碧有餘今日憑軒恰清暇¶
拈毫得句壁間書¶
　　　水門¶
<pb:KR4f0005_WYG_340-12a>¶
跨波月様闢為門一掉因之與探源指日山莊問津處¶
文園重與細評論(避暑山莊倣獅子/林處名之曰文園)¶
　　河南巡撫陳輝祖奏報麥收分數詩以誌慰¶
豫省春霖頗及時麥收或稔早期之祇因決口工難就¶
遂致潦區種有遺(豫省今嵗春雨霑足二麥滋榮苐因/儀封漫口堵合乆稽恐麥秋弗獲大)¶
(稔曽馳諭詢問陳輝祖茲據奏報過省惟儀封考城等/六州縣瀕河積水未消之地未能㮔麥其餘已種之麥)¶
(統計闔省收成/約可八分有餘)通計尚稱八分穫歉餘稍助萬民資既¶
云慰復繼云慮佇待合龍佳信馳¶
<pb:KR4f0005_WYG_340-12b>¶
　　擬古五首¶
　　向擬江南曲縣名為離合體茲弗重儓但仍以首¶
　　句為韻雖具别裁實懐深念¶
魚戲蓮葉間隨波徃復還先主善為譬武侯克厥艱¶
魚戲蓮葉東緡調及緡隆鱗類雖無知亦分嘉與庸¶
魚戲蓮葉南水濁則魚噞由來戒至清宣尼垂教談¶
魚戲蓮葉西物固有不齊網釣弗獲者失水僵塗泥¶
魚戯蓮葉北潛躍適生殖周南喻民勞慎哉魴尾赤¶
<pb:KR4f0005_WYG_340-13a>¶
　　偶題¶
廷標畫與張照字見即付之装裱珍試問其長在何處¶
精神貫久視如新¶
　　題扁竹杖¶
竹無不圓斯則扁造物炙轂誠難辯截以為杖助步展¶
頭餙漢玉雄雞絢(叶/)天然帖妥非拂翦善事利器具舊¶
典待歸政日扶游踐¶
　　詠天鹿錦¶
<pb:KR4f0005_WYG_340-13b>¶
六幣琮惟錦古哉周禮陳賦曽聞庾氏束可見吳人贉¶
首貽茲製具端羞彼彬香光選佛類(内府藏名畵大觀/册皆元以前名人)¶
(真蹟而以宋刻絲一㡧冠於册首後有董其昌䟦云余/於馬夏李唐性所不好故不令入選佛埸云云茲於舊)¶
(畫巻首得天鹿錦盈尺古香璀璨神采煥/發既裝成巻復題其前亦從香光例也)装巻表精神¶
　　題錢維城花卉册¶
　　　迎春¶
裳裳黄瓣曉春開品命徒勞花譜猜三栁軒稱為僭客¶
想因名弗讓乎梅¶
<pb:KR4f0005_WYG_340-14a>¶
　　　杏花¶
開花含朶各参差細葉還看出杪枝畫者深情人識否¶
花開似遜朶含時¶
　　　繡毬¶
百朶攅來做一毬是誰縫紉是誰鎪却如舍利忽抛出¶
問爾女夷可悟不¶
　　　杜鵑¶
子規鳥與杜宇帝一例稱名想像中却愛風篁嶺側畔¶
<pb:KR4f0005_WYG_340-14b>¶
嚲鞭暎得滿山紅¶
　　　梨花¶
杏花開過梨花放㸃綴春園都有情一著勝他前此者¶
可能合相月華明¶
　　　紫蝴蝶¶
為蟲為卉有何竒應識安名立字誰寫出南朝工體物¶
蝶黄花紫兩兼之¶
　　　石榴¶
<pb:KR4f0005_WYG_340-15a>¶
塗林得種自騫槎嵗嵗常開五月花巧識端陽供藥物¶
絳囊箇箇貯丹砂¶
　　　金絲桃¶
秋前夏杪綻英時任落任開付不知却笑元都道士種¶
兔葵燕麥惹人悲¶
　　　凌霄¶
赤艷因而喚紫葳舞風飲露恣芳菲雖然具有凌霄志¶
那免依枝附木譏¶
<pb:KR4f0005_WYG_340-15b>¶
　　　茉莉¶
泉南插槿擬吳中(見陳懋仁/泉南雜志)髙可齊檐官廨東北地祇看¶
盆裏卉一般郁烈遞薫風¶
　　　剪秋羅¶
初秋可試薄衣時剪得輕羅片片披任爾人工鬭新様¶
不如造物付無為¶
　　　秋海棠¶
蔌蔌墻隂幾簇花肯從春樹鬭芳華恠他底事多風韻¶
<pb:KR4f0005_WYG_340-16a>¶
作婢曽聞於鄭家¶
　　　藍菊¶
出青色厠東籬下姓氏難徴菊譜原栗里設逢虢州者¶
摽之應使出諸門¶
　　　芙蓉¶
木蓮花繼水中蓮依岸臨江秋晚天稱物循名瀟灑意¶
譜花人亦太憐賢¶
　　　桂花¶
<pb:KR4f0005_WYG_340-16b>¶
折枝應為斫吳剛猶帶風前月裏香試看垂垂金粟滿¶
姮娥想積九秋糧¶
　　　山茶¶
葉似木樨且有稜云宜作飲得茶稱不惟陸羽應含笑¶
為問誰經烹試曽¶
　　　長春¶
逐月一開言未信四時花發見曽真堯夫詩句傳其實¶
三十六宫都是春¶
<pb:KR4f0005_WYG_340-17a>¶
　　詠和闐玉四環罇¶
和闐貢良玉質鉅琢為罇時様巧嫌俗古圖樸可尊(略/仿)¶
(周伯和罇/式為之)提携四環具容納六清温通體鏤饕餮戒貪¶
意實存¶
　　題元釋海雲端石硯¶
海雲自是釋家人銘語八言似不倫(硯右側鐫于以用/之邦家之光八字)¶
(銘左側鐫海雲二字考海雲為元僧工畫/硯或其所用苐釋家為此銘詞殊不稱耳)或者退之文¶
熟讀反其師道步儒塵¶
<pb:KR4f0005_WYG_340-17b>¶
　　西直門外作¶
北至将臨預致齋還宫詰曉法騶排片時微雨過(平/聲)昨¶
晚塵静風清厯石街¶
石街左右總宜觀收麥堆堆忙未完趂此晴明好持穂¶
幸哉農父一時歡¶
時歡時戚更無齊戚為街頭麫價低大抵人情多不足¶
為君難亦可知兮¶
　　端午日作¶
<pb:KR4f0005_WYG_340-18a>¶
釋服旋來意不舒那更佳節度如初可無例賞頒由衆¶
(今年午節一切俱應如舊第迴憶曩時遇佳節益増不/樂惟臣工節問例賞仍照舊頒賜其競渡宴賞之事即)¶
(預日亦未舉行並不/専因正節值齋也)却憶承¶
歡悲切予此日䖍齋法宫返一時清詠擘牋書瞿然忽¶
繾千里外引溜河歸堤築與(前日阿桂等奏新挑之引/溜溝已於廿六日開放勢)¶
(頗暢利其引河須俟蓄水稍髙西南風順方可啓放至/壩工尚須進十二埽計一埽必三日始能著底堅實因)¶
(勅上𦂳妥辦務於伏汎前/歲工連日盼望喜音尤切)¶
　　養心殿齋居¶
<pb:KR4f0005_WYG_340-18b>¶
園居昨近頗清涼何事炎歊覺異常祗合下簾坐深殿¶
不禁朱日照紅墻短長試騐晝還夜消息從占隂與陽¶
我有奉三臨萬責金柅爻象敢時忘¶
　　寧夀宫¶
齋居有暇夏方長歩輦看工亦趂凉率已成之先十五¶
(葺治寧夀宫擬為歸政時所居所司以明/年為七旬萬夀率即告成已先十五年矣)如斯茂矣據¶
中央(前為皇極殿/後即養心殿)圖臨他日頤而養敢懈今時敬不遑¶
一節&KR0832;然於意者嫌他鋪設為(去/聲)端陽(宫中毎遇佳節/宫殿例有陳設)¶
<pb:KR4f0005_WYG_340-19a>¶
(茲以端午陳設節/物閱之轉覺不愜)¶
　　倦勤齋口號¶
圖書挿架古香芬遼待他年娛倦勤此日秪應讀無逸¶
息肩未至敢云云¶
　　景祺閣得句¶
葺治擬莬裘有亭亦有樓景祺祝苞茂荒耄待優遊此¶
日猶勤政他年謝先(去/聲)憂希之未敢必静以俟¶
天庥¶
<pb:KR4f0005_WYG_340-19b>¶
　　舊端石蟠桃硯歌¶
水岩石子閱千秋因其天然稍雕鎪撫冺痕迹手不留¶
疑是王母漢宫遊贈之其核化琳球却笑方朔無能偷¶
　　題唐宋名繢十幀¶
　　　闗仝兩峰插雲¶
兩峯擘處逺山圍望透渾疑闢玉扉此是秦中工簡壯¶
(仝長/安人)漫於湖上認衣稀(西湖十景内/有兩峯插雲)¶
　　　李昇岳陽樓圖¶
<pb:KR4f0005_WYG_340-20a>¶
小將軍號攘昭道湖色山光會一樓細筆微茫難屬目¶
更誰范記補蠅頭¶
　　　李成捕魚圖¶
落網漁人集凍湖别傳杜句擅前無豪門工技羞同處¶
安道當年志豈殊¶
　　　髙克明秋林水鳥¶
明瑟秋林水木間新經霜葉緑兼殷畫家欲物適其性¶
棲迥浮輕各任閒¶
<pb:KR4f0005_WYG_340-20b>¶
　　　蘇漢臣貨郎擔¶
一擔(去/聲)擔(平/聲)來百貨饒争沽豪敓聚垂髫左支右絀忙¶
不了弗悟其忙乃自招¶
　　　劉松年松下納凉¶
南方梅暑忌居樓松下宜張幕緑油謖謖泛濤凉可愛¶
寫情妙屬暗門劉¶
　　　馬逺秋山羣鴈¶
喬松詭石九秋蕭策杖伊誰露半腰迴首看他屬目處¶
<pb:KR4f0005_WYG_340-21a>¶
似同人字意俱遙¶
　　　馬逺松風樓觀¶
崇椒樓觀鬱参差松下開窓望逺宜别撰由來具神觧¶
可因畫院槩卑之¶
　　　陳居中平原試馬¶
騎一駿復勒一駿紅衫白髪意從容問他矍鑠者馬援¶
馳向平原可並蹤¶
　　　恵崇春湖放鴨¶
<pb:KR4f0005_WYG_340-21b>¶
初生春水黄勝緑放出鴨雛色不分欲問蘭亭王逸少¶
相看何異彼鵞羣¶
　　詠宋做玉鑪頂¶
談元對坐兩髙士玉寫風姿鑪頂陳刻畫為圖斯鼻祖¶
後人端是讓前人¶
　此宣和所製鼎鑪之盖頂也既工且樸山樹皆就皴皮¶
　為之今所謂皮糙玉也玉工雖有仿做者然相去逺矣¶
　　題木繪屏¶
<pb:KR4f0005_WYG_340-22a>¶
　　　月宇泉聲¶
鏤牙刻木代渲染仰眺蟾光俯瀑流聲有聲無盡詩趣¶
知他粉本得僧繇(石渠寳笈續入有張僧繇夜月觀泉/圖向曽題有輞水淪漣光上下瓊崖)¶
(觀望趣精㣲之/句此圖頗似之)¶
　　　雲峯塔影¶
一抹紅霞落逺天春林又復蔚輕煙幽人杖䇿尋歸徑¶
意在浮圖阿那邊¶
　　倪瓉溪山亭子即用其韻¶
<pb:KR4f0005_WYG_340-22b>¶
幾樹枯枝臨野岸一天霽景落晴江髙人命筆非無意¶
為厭淋漓雨打窓¶
　　詠三松刻竹品茶筆筒¶
粉本得從唐解元(唐寅有品茶圗意境髙逺兹刻畧仿/彿之盖三松之租朱鄰鶴創為竹刻)¶
(與六如同時或曽見品/茶之作因摹刻流傳耳)横琴松下茗罏喧傳神祗作蕭¶
踈筆經久由來以樸存¶
　今之刻竹者務為工巧既傷之俗而反致纎脆易敝¶
　若朱氏所刻逮今數百年尚存固以名重亦因樸全¶
<pb:KR4f0005_WYG_340-23a>¶
　更可悟一切物理也¶
　　熱¶
揮扇依然白汗漓披薫無那座頻移細㫋廣厦猶如此¶
安得窮簷不怨咨¶
　　養心殿對雨(五月初/六日)¶
西北陣雲披雷聲送雨絲約霑一二寸剛厯未申時炎¶
氣快心滌涼風拂面吹正當收麥際晩霽恰相宜¶
　　建福宫題句¶
<pb:KR4f0005_WYG_340-23b>¶
初葺建福宫乃在壬戌嵗循名及責實其義賦中備(有/建)¶
(福宫/賦)亦有引未發則别具深意憶當元二年廿七月守¶
制宫居未園居夏月度兩次炎熱弗可當少壯禁之易¶
慈闈祝萬齡然終必有事圖茲境清凉結宇頗幽邃庶¶
可逭煩暑以為日後備前嵗遭¶
大故暢春䖍奉置因循乃園居(昔心殿皇考大事常居/養    二十七月後始)¶
(居御園宫内凡經兩夏彼時年力正壯雖煩暑不甚覺/也後葺建福宫以其地較養心殿稍覺清凉搆為蓫字)¶
(以備嵗/口前)　(慈夀萬年之後居此守制然亦不忍宣之於/  聖母大事於  暢春園九經三事殿安奉)¶
<pb:KR4f0005_WYG_340-24a>¶
(本欲以無逸齋為倚廬而王大臣敦請以居御園之九/州清晏與養心殿無異不得已而從之予亦自揣春秋)¶
(望七實不能如初元之耐熟即欲居/建福宮之初意亦未得遂毎為抱歉)向意惜未遂¶
慈寧南花園實復同斯例(於宇數慈寧宫南花園葺治/樸    間本亦如葺建福宫)¶
(之意且以備以為慈躬或不豫為日夜侍奉湯藥之所/丁酉正月即    苫次後因王大臣固請遂亦移居養)¶
(心/殿)長(上/聲)年孰弗願筋力難從志缺禮實已多永言誌吾愧¶
　　題静怡軒¶
意静則身怡文軒並得之一時茲避暑兩嵗未言詩(丁/酉)¶
(戊戌兩年此/間皆未題詠)紗牖風輕送石階旭漸移當年結搆意孤¶
<pb:KR4f0005_WYG_340-24b>¶
矣不堪思(静怡軒建福宮後之寢室也未能遂于/葺搆初意迴思悵然詳見建福宫詩註)¶
　　庭前梅樹口號¶
軒前對峙兩株梅幾度謝還幾度開近覺詩情生汨汨¶
非時仍負此看來¶
　　詠漢玉榖璧¶
玉之寳以庇嘉榖璧也而榖猶同族詎因器為五等珍¶
實寓意於九秋熟青其質而黄其章有絳文焉浸其腠¶
(叶/)是何入土還出土不封不樹義誠淑¶
<pb:KR4f0005_WYG_340-25a>¶
　　題文從簡停雲館圖¶
桐樹曽經種乃翁(見從簡/自識語)年深櫛櫛緑雲籠家傳六法¶
猶餘事意在撫琴操角弓¶
　　詠舊端石癡菴硯¶
癡菴自是泐元代大嶺曽經圖富春墨鏽依然蔚雲氣¶
畫禪什襲合同珍(黄公望號大癡道人此硯側篆刻癡/菴二字或即其所用大癡有富春山)¶
(居圖乃其生平傑作舊或稱為富春大嶺/後經訂正原即山居巻今弆畫禪室中)¶
　　夏至日¶
<pb:KR4f0005_WYG_340-25b>¶
方澤禮成述事¶
晝長宵短候¶
琮薦帛陳時宿願叨¶
恒恵䖍心無别詞土衡知氣至水井驗隂移嶽瀆胥陪¶
祀金隄祝鞏基(儀封堤工績久弗就晝夜縈懐昨阿桂/等奏引溝已經開放勢頗暢逹其引河)¶
(則俟蓄水稍髙及西南風順便當啟放仍於壩工加緊/進埽若一切皆能應手五月望後即可冀合龍云云邇)¶
(日盼信尤切惟䖍籲成功皇祗/䕶佑河瀆助靈速得    耳)¶
北郊禮成迴蹕御園之作¶
<pb:KR4f0005_WYG_340-26a>¶
齋宫暫憇¶
祭衣更遂駕輕輿趁曉行依例和聲署奏樂(祭畢和聲/署例於輿)¶
(前奏導引樂時已過二十七月不得不任其循舊舉/行但聽之終覺不怡猶孔子弹琴不成聲之意也)聽¶
來原是不成聲¶
麥收將畢遺&KR1367;穗禾黍芃苗浥露濃等度厯年迴蹕路¶
如斯景象實艱逢¶
精藍路便試伊蒲(自寺即地壇還御園路經覺/生    於寺内傳餐而行)覆釡王¶
維事特殊利市施檀兩無礙(僧獻一齋賜之三十金雖/素蔬數器不值十金且持)¶
<pb:KR4f0005_WYG_340-26b>¶
(素亦非予性所諳聊/以作隨縁之禮施耳)前言聊爾戲之乎¶
來徃途當經暢春問¶
安永罷愴傷神䖍瞻¶
恩慕輝佛日却我無能悟浄因¶
　　題永樂雕漆三友盒¶
果園創精製生面畫圖開竟貎聞諒直弗資松竹梅張¶
蕘如有問許勃自相陪䇿杖階前者應為髙懌來¶
　　題宣徳雕漆四子盒¶
<pb:KR4f0005_WYG_340-27a>¶
二子尋幽徑兩賢對劇棊不須問姓氏總是契塤箎那¶
藉填前號(帝京景物畧載剔紅填漆永樂中果園厰製/比元作者似為過之其底針刻大明永樂年)¶
(製字宣徳時剔紅等製終不逮前工屢被罪因私購内/藏盤合磨去永樂細欵刻宣徳大字濃金填掩而進之)¶
(云云此盒鏤刻精細不讓果園遺/製且年號字小似非改刻舊欵也)居然肖舊規如聞相¶
講徳寫出子淵詞¶
　　詠漢玉鳩杖頭¶
叢薄曽稱䕶京索杖頭飾以賜耆年(風俗通云俗説髙/祖與項羽戰敗於)¶
(京索遁叢薄中羽追求之時鳩正鳴其上追者以鳥/在無人遂得脱及即位異此鳥故作鳩杖以賜老者)古¶
<pb:KR4f0005_WYG_340-27b>¶
今事有偶同者喜鵲欲因比例焉(我朝居鄂發祥之始/立國    多理城數)¶
(世以後有不善撫其衆者國人叛戕害宗族有㓜子通/於荒野國人追之㑹有神鵲止其首追者遥望鵲棲處)¶
(疑為枯木遂中道而返於是獲免自此後世俱徳鵲/誡勿加害其事與風俗通所載漢髙事頗相類云)¶
　　題宋澄泥虎符硯¶
澄泥製已久吕翁獨擅宋此硯虎符式宜是行軍用四¶
王皆名將武穆巨擘中而未終厥志遭䜛抱寃痛安能¶
草露布恢復中原頌陶泓若有知亦自懐慙慟¶
　　詠汝窯盤子¶
<pb:KR4f0005_WYG_340-28a>¶
趙宋青窯建汝州傳聞瑪瑙未為油而今景徳(鎮名陶/瓷皆於)¶
(此有官窯/民窯之分)無斯法亦自出藍寳色浮¶
　　題沈周文徴明書畫合璧巻¶
山水由來本擅塲那更人物學中唐(此巻雖無沈周欵/而樹石蒼老確是)¶
(石田本色惟人物畧涉刻畫與周平日畫法不類然亦/脱去塵俗自非庸史所能仿彿或因當時人物好手與)¶
(啟南合作此/圖未可知也)却看衫履多拘束無礙神情自發揚韓氏¶
佳篇文氏録(巻後文徵明書韓愈畫記合/装成巻足與畫意相印證)沈家竒蹟項¶
家藏(巻末書沈石田畫韓文公畫記圖文衡山書墨林項/元汴真賞及收藏年月欵識且前後印記纍纍信)¶
<pb:KR4f0005_WYG_340-28b>¶
(為檇李項/氏舊物)秋卿有意秋貳獻憶舊翻因引念長(錢陳羣/得此巻)¶
(末及呈進今其子汝誠識其縁起以獻惟/是陳羣之殁忽忽六載撫巻不禁追憶)¶
　¶
　¶
　¶
　¶
　¶
御製詩四集巻六十一¶
