# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:17.385541
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷六十二
<pb:KR4f0005_WYG_340-1a>¶
欽定四庫全書¶
御製詩四集巻六十二¶
　古今體九十六首(己亥八/)¶
　　西南風¶
邇日西南風惜其勢畧小然究勝東北弗遑卜雨兆(叶/)¶
(東北風多致雨近今雨暘時若非望澤時而河/工正當引溜向東北時恐風逆不得掣溜也)足見情¶
無定惟視一時好(叶/)引溜今急務欲順歸故道助以西¶
南風事半功倍早諸臣竭力為切待風信好(據阿桂等/奏儀封工)¶
<pb:KR4f0005_WYG_340-1b>¶
(次引溜溝已放勢頗暢逹其引河則俟西南風順然後/啓放庶可掣動大溜現亦上緊籌辦通日雖轉西南風)¶
(而勢弗大益切籲/祝河神之助佑也)我亦焦在兹遥望䖍心禱慙愧聽於¶
神惟祈萬民保¶
　　含經堂¶
徃嵗率摛句毎於燈節過(毎嵗元宵後必至此憩賞至/必有詠昨今兩年俱以二月)¶
(初駐御園且因在二十七月之内/槩不遊覧故至此時始題句也)兩年却闕詠一晌復¶
成哦有喜因收麥多愁為(去/聲)治河(今歳各省雨暘時若/麥俱有收足為喜慰)¶
(惟儀封漫工至今尚未/合龍盼望常縈愁緒耳)愁常倍乎喜慙愧竟如何¶
<pb:KR4f0005_WYG_340-2a>¶
　　淳化軒¶
兩廊排石墨展步造軒新可閱今兮古難叅精與神消¶
閒忽已夏濶什再經春所益忸怩者何曽化致淳¶
　　静蓮室口號¶
石邏松圍書室便香花綴景供金仙荘嚴不事事清淨¶
恰暎庭前矗靜蓮(謂假山/石峯也)¶
　　自逺軒¶
開軒向野敞而清即景因題自逺名然固有應宜近者¶
<pb:KR4f0005_WYG_340-2b>¶
其間善惡要分明(意謂善當近/而惡當逺)¶
　　含韻齋得句¶
含韻以何名庭前玉蘭峙其數乃倍三擬之六君子君¶
子故多韻而齋對於是向年毎有什闕吟兩春矣稍稍¶
吟興來花謝斯乆已囅然笑著象韻豈有窮理¶
　　恱霽亭¶
暮春及首夏時雨復時晴二麥可稱稔黍禾亦遍耕五¶
月弗藉霖農諺還堪徴(農諺云有錢難買五月旱以利/於晒麥也今嵗節氣早此時麥)¶
<pb:KR4f0005_WYG_340-3a>¶
(已登場晴雨雖俱無礙然/尚係五月晴霽更相宜耳)然惟今嵗耳那忘往嵗情此¶
際方望澤何暇登此亭恱霽真恱霽艱遇慰益増而吾¶
願進之書云戒滿盈¶
　　阿桂等奏河工形勢詩以誌事¶
南壩幸保固北壩毎衝決(阿桂等奏五月初七日西北/風竟日不止溜勢洶湧将北)¶
(壩頭沖塌十五丈南壩已做成一百二十餘丈保䕶尚/為平穩北壩屢經沖蟄難以施工云云覽奏㴱為煩悶)¶
風勢既阻□引溜成虚說欲移王家荘詳陳具圖閱看¶
直受頂衝庶可大溜掣(又據奏新開引溝之西王家荘/有大兠灣一處擬於此開引河)¶
<pb:KR4f0005_WYG_340-3b>¶
(一道達入正河庶可掣動大溜云云并閱/所呈之圖形勢甚順惜未早見及此耳)惜早未籌及¶
事或有時節轉眼伏秋臨繁憂増鬱結哀哉儀封民無¶
能救阨隉惟冀此工成南望日焦切¶
　　泛月十二詠¶
　　　月宇¶
上弦過未九分圓已有清光燭碧天聊趂晩凉一泛舫¶
孤斯况忽兩週年¶
　　　月露¶
<pb:KR4f0005_WYG_340-4a>¶
曉露日蒸夕露月然均雨足乃成瀼星羅水鏡都晴景¶
何事無聲暗潤裳¶
　　　月午¶
入夕即看蟾魄午知為早現望前時下舂雖隠光猶讓¶
隂抑陽扶理可思¶
　　　月山¶
逺岸髙低列假山半輪祗燭碧霄間髙低影現隨其取¶
順應物來本是閒¶
<pb:KR4f0005_WYG_340-4b>¶
　　　月湖¶
月自合湖湖合平更宜中置畫舟輕漫言明聖應數典¶
(西湖十景有/平湖秋月)豈異天中一例明¶
　　　月樹¶
大枝傑竪小枝横祗辨其形不辨名試向形初未名看¶
本來無定費閒評¶
　　　月鏡¶
何須鼓韛與摩旃天水空明上下鮮合相設如叅太始¶
<pb:KR4f0005_WYG_340-5a>¶
唐宗三鏡祗曽元¶
　　　月鐘¶
晩鐘聊以肖南屏自是發鯨非撞莛倘擬姑蘇城外者¶
明春指日亦當聽¶
　　　月螢¶
不燃而燭隨舟照熠熠離離幾㸃斜若以為光大小計¶
孫家應合勝車家¶
　　　月荷¶
<pb:KR4f0005_WYG_340-5b>¶
開因見日合因月(荷見日則開見月則/合出梵經試之果然)其合其開應有¶
縁消息難從女夷問静香送處本来蓮¶
　　　月橋¶
月様橋拖月宇中人行不礙往来通持燈那藉髙低照¶
境是琉璃步是虹¶
　　　月岸¶
在水為虚岸為實半輪曽是不分疏維舟上岸言歸寢¶
靜夜思之畧慊予¶
<pb:KR4f0005_WYG_340-6a>¶
　　雨(五月十/一日)¶
邇日毎作雲今朝遂為雨如霰霏細絲密㸃落卓午未¶
刻忽盆傾然不久即住(叶/)既無礙收麥而復滋禾黍更¶
有惬懐處明當利行旅¶
　　幸避暑山莊啟程之作(有序/)¶
　　典具如初法駕展七程之始禮循乎古吉行踰兩¶
　　載而遥緬¶
祖制之常遵秋蒐仍飭歎¶
<pb:KR4f0005_WYG_340-6b>¶
慈歡之夙奉¶
夏凊難追時則栁陌微涼梅霖正霽爰御驄而曉發習¶
　　勞還似當年憶扶¶
輦以徐臻紀事頓殊前度歴山郵而臨避暑北道依然¶
　　排星罕以指清河東門詄若撫盈眸之禾黍劭農¶
　　藉用慰焉接撲面之雲嵐顧我何為情也適来行¶
　　館合有新吟朅爾宣毫忍披舊什長言誌感小引¶
　　抒懐¶
<pb:KR4f0005_WYG_340-7a>¶
又是常年避暑時由來兩歲未行斯分明似昔全殊境¶
展轉於懐那措詞經國¶
深猷述¶
祖徳奉¶
輿欽養緬¶
慈儀山荘指日蹕將駐踊懼難為即景詩¶
　　過清河¶
園門十里路而近依舊乗驄過石橋(是日出大東門仍/照前乗騎過清河)¶
<pb:KR4f0005_WYG_340-7b>¶
(橋復始/易輿)請益聞之曰無倦長(上/聲)年肯便御逍遥¶
麥欲收完禾黍茂此途此况實艱逢同農民喜不同者¶
懼滿予惟滋敬恭¶
夜雨朝晴景色新排班喜動送鑾臣路旁亦有泥濘處¶
僕役憐他受苦辛¶
　　過湯山¶
北望湯山過路岐不禁憶昔拊心悲四年前毎¶
安輿駐(自癸未年為始毎奉程安聖母辛熱河初頓必/    駐湯山以兾緩    適至此分路處率遣)¶
<pb:KR4f0005_WYG_340-8a>¶
(額駙福隆安先至湯山/候    駕問    安)正是遣人候¶
駕時¶
　　過藺溝¶
丙申潔葺舊行宫(丙申歲因於藺溝葺治行宫為山途/聖母初程    駐憩之所較湯)¶
(更近而行更便兹經/過其地不忍仰視)程近圖縁¶
豫懿躬此日驅車不忍顧一時揮涕恨何窮¶
　　石槽行宫晩坐¶
午前早已卸征鞍行館棲遲惬静觀過雨有颸皆送爽¶
<pb:KR4f0005_WYG_340-8b>¶
浮雲無處不歸巒夏蟬試響出林澀槐樹成隂覆院寛¶
四壁多粘歴年什睨而泚顙弗能看¶
　　曉行¶
曉行縁趁凉曉景亦堪喜瀼瀼露光浮冷冷風韻美四¶
宇浄無雲東山忽拖紫知為日當升䝉氣出海水子輿¶
云平旦誠可因悟理既而瞿然懼莫梏亡之矣¶
　　　謁白河¶
　龍王祠¶
<pb:KR4f0005_WYG_340-9a>¶
有河必有司爰命建¶
神祠莫匪賛¶
天徳因之謁路陲乆經叨¶
庇佑(自建安神祠以來每賴/黙祐  瀾未逢異漲)兹復展威儀仍祝雨暘若¶
由來稼穡資¶
　　西南風¶
昨盼西南風為吹送河溜盼之而未獲北壩復坍透因¶
而為改弦王家莊津逗地勢當頂衝或可全川受竭力¶
<pb:KR4f0005_WYG_340-9b>¶
疏引河釃之故道就然尚須時日(阿桂等昨奏於王家/荘另開引河一道約)¶
(計月内或下月初完工俟汎水上灘實有欲進之勢即/行唘放俾大溜掣入引河直逹故道如果大溜全掣則)¶
(壩頭水勢大滅施工自易云云是該處工程尚需時日/今日此問西南風頗大豫省工次即或相同而引河未)¶
(成風力亦無可/藉益切厪懐)且弗資風候兹乃西南風無藉功難售¶
徒為爽涼披那頼昬墊救未感増予慙仍祈籲神祐¶
　　晚熱¶
按頓駐離宫庭除晚熱烘密雲號空遇烈日景方融輜¶
重到休暇樹陰凉趂風益知早行好凡事豫斯通¶
<pb:KR4f0005_WYG_340-10a>¶
　　過九松山¶
穆家峪北熟經途蔚嶺依然翠䕃扶明歲棲霞山右路¶
九株應驗是同殊(棲霞山有九株松/南廵時屢經題詠)¶
勢益雄騰氣鬱蔥千霄以上落寒風問誰善解形容是¶
記得圖看陳所翁¶
　　龍泉寺瞻禮二十韻¶
石匣白龍潭舊傳為靈境徃來毎遥瞻瓣香遣致敬(叶/)¶
昨歲夏值旱特以專官請(昨夏久不雨適召見攝京兆/事胡季堂詢其田禾情形據)¶
<pb:KR4f0005_WYG_340-10b>¶
(奏農民望澤甚切若即得透雨尚可有收并奏及石匣/龍潭向來禱雨輙應即命其親徃誠請翊日甘霖大沛)¶
(逺近均沾禾稼頓覺芃勃復命時又奏言潭上祠宇及/其前龍泉寺歲久頺圮特發内帑萬金鼎新之兹工已)¶
(落成因巡幸避暑山/荘便道至祠瞻禮)應禱普被霖舊宇因新整北廵值¶
落成親詣抒誠秉取道九松山東北循山逕(叶/)近寺趣¶
頓殊樹密峯巒静三潭叠㵼瀑尋源更遥迥石洞窈首¶
潭其深不可等想即神所安一泓含溟涬便風亦不波¶
雖冬而恒泂神祠臨峭崖像設問欬謦四圍陡壁間松¶
栢森勁挺一川冰雪飛五月衣裳冷所見竒蹟多似此¶
<pb:KR4f0005_WYG_340-11a>¶
頗鮮並祠旁搆精舍以備小憩領疏窗既納涼曲檻堪¶
憑景無須勞步履坐攬得全省意謂此多哉吾豈為遊¶
幸惟祈雨暘時鴻庥利民永¶
　　攬勝軒作(在南天門/觀音寺傍)¶
巖門扼要向南天寺側朗軒俯碧川兩歲未臨真迅耳¶
一心迴憶益悽然香花供養溯¶
慈蹟¶
雲漢瞻依灑淚泉小憩便教鳴轡去恨留終古祗詩篇¶
<pb:KR4f0005_WYG_340-11b>¶
　　出古北口¶
兩年未此度巖闗昔歲情懐想像間戎詰敢因忘¶
祖制¶
歡承那再奉¶
慈顔閭閻滋庶籌衣食市肆無征任往還(古北口雖設/闗門商賈出)¶
(入例不/征税)承徳府新興學校兼觀士習可雍嫻¶
　　口外¶
唘程前之雨口外由來小禾黍原緑芃麥却未收了黄¶
<pb:KR4f0005_WYG_340-12a>¶
雲蔚滿野吐穗灌漿飽雨不雨皆可農功隨路考教養¶
雖並重養較教為要(叶/)居今言教難而養不可少所以¶
切孜孜祈年祝萬寳¶
　　再題常山峪行宫八景¶
　　　緑樾徑¶
夏仲千林葉已稠容容張葢緑如油步來却恐滅明笑¶
在彼仍當行不由¶
　　　虚白軒¶
<pb:KR4f0005_WYG_340-12b>¶
重到雲軒頓覺悲憶常¶
夏凊適於斯歡娯掖¶
輦那能再虚矣白乎付不知¶
　　　青雲梯¶
幾叠青林罨碧疏雲如更復擬梯如寄言菅蒯慕斯者¶
踏實還當戒踏虚¶
　　　楓香坂¶
山楓過雨浴芳磬低坂髙陵一色青展步分明淨香界¶
<pb:KR4f0005_WYG_340-13a>¶
恰宜小閱梵王經¶
　　　如是室¶
如是寜云談佛謁今朝如是有餘思屏風八扇¶
奎文煥(室内屏風為絶句皇祖御/書唐人七言    八首)繼述¶
鴻規豈外兹¶
　　　蔚藻堂¶
不須唘秘更抽妍大塊文章列目前試看形形與色色¶
起予無盡自天然¶
<pb:KR4f0005_WYG_340-13b>¶
　　　翠風埭¶
風豈翠乎林翠之請觀葉颭與枝披一般飛動菁蔥者¶
舍巽二能能更誰¶
　　　陵霞亭¶
岡頭一笠欲凌空階下鋪雲日照紅設以赤城相比擬¶
亦堪賦句傲興公¶
　　至喀喇河屯行宫作¶
亦復乘輿亦騎馬年雖望七敢偷安灤平得號欣稱縣¶
<pb:KR4f0005_WYG_340-14a>¶
(昨歲升熱河㕔為承徳府其餘六㕔改/為州縣𨽻之喀喇河屯今稱灤平縣)札薩迎途䖍謁¶
鑾惠近柔遐恒志切撫今思昔暗心酸分明翼曰山莊到¶
夏凊全殊著句難¶
　　灤陽别墅¶
别墅灤之北稱陽義可思據髙風自爽當夏日猶遲撫¶
席過(平/聲)兩歲擘牋又一時山雲空際合便雨亦云宜¶
　　虬葢亭¶
虬榦由来早成葢盤盤益復翠隂森到斯便與乘涼坐¶
<pb:KR4f0005_WYG_340-14b>¶
那更無端計丈尋¶
　　小金山¶
臨灤一拳石稱曰金山小一亭三間屋棲巖俯浩渺我¶
亦久未到題詩殊欠少到斯難恝置引興頗覺好拈毫¶
試吟捜上下空明皛如在琉璃界不塵徹裏表遐想浮¶
玉景原繋吾懐抱而吾居箇中稱小豈明道何必舉莊¶
周物物自了了¶
　　至避暑山荘得句¶
<pb:KR4f0005_WYG_340-15a>¶
承徳新陞以府名四民歡忭路旁迎山河自是萬古閱¶
寒暑忽教兩歲更雖曰勵躬法¶
祖志傷哉廻首養¶
親情初來例有詩篇紀慙愧無端七字成¶
　　永佑寺瞻禮¶
至止先兹瞻禮䖍¶
祖功¶
宗徳日中天惟欽¶
<pb:KR4f0005_WYG_340-15b>¶
巍蕩垂萬世不覺光隂閱兩年頗幸雨暘以時若正愁¶
隄堰未工堅(自去歲七月河決儀封之十六堡屢/築屢衝至今尚未合龍深以為慮)今朝¶
肅&KR0596;申誠處為憶前畨益淚漣¶
　　寫心精舎作¶
神御樓之側精舎幽而雅毎因成小憩近率逢仲夏(叶/)¶
山静日方長景合子西也槐隂及松籟别我兩年者胡¶
為如是乎撫心不能寫¶
　　詣松鶴齋感成六韻¶
<pb:KR4f0005_WYG_340-16a>¶
舊日攸芋¶
夏凊曽齋顔松鶴¶
壽希徴闗情生憶兹尤切以禮制心特未能對境徒慙¶
孤所望捧¶
床祗恨呌無¶
應胎仙朗韻誰為聽蒼客嘉隂莫與憑嘆是三年倐已¶
過思惟¶
神御敢頻増(山荘永佑寺惟敬奉皇祖皇祖/神御不敢并及        妣)　(皇皇考/  妣松)¶
<pb:KR4f0005_WYG_340-16b>¶
(鶴齋雖暢春聖母昔年駐憩之所亦如御夀/康宫      園之例不敢増奉    神  也)桮棬列置¶
胥如昔言及斯真痛弗勝¶
　　熱河承徳府紀事八韻(有序/)¶
　　上塞久鍾擅坤輿之勝槩神皋特闢萃天府之奥¶
　　區造化既具此山川分野自呈為都㑹溯惟熱河¶
　　著號因泉温而紀地靈迨乎承徳命名初設州而¶
　　今置府緬昔¶
經營文囿始成避暑之荘及余纉習武功斯佇行秋之¶
<pb:KR4f0005_WYG_340-17a>¶
　　典烟井萬家而遞衍盈寧既叶屢豐禮樂百年而¶
　　後興教化亦徴日盛作廟準省垣之制(熱河先建/城隍廟像)¶
　　(設祀典悉視/保定省城)建學崇¶
　孔子之堂文治甫彰賢書遂薦迺詔銓曹而集議悉¶
　　依内地之成科首㕔遷郡守之階即資統轄餘屬¶
　　分牧令之職仍帯原銜人因舊而制則惟新規模¶
　　於焉大備官不増而事無所廢庻政因之益修顧¶
　　兩載已隔鳴鑾兹五月復臨駐蹕覽歡迎之士庶¶
<pb:KR4f0005_WYG_340-17b>¶
　　愈懐¶
祖徳之培貽撫肇錫之班聨恒凛泰符之熈洽用吟長¶
　　律兼識大凡¶
皇祖初名避暑莊熱河數典那云忘萬家烟火昔成聚¶
(萬家皇祖熱河詩有聚民至/    之句今不啻數倍矣)千里幅員今闢疆承徳建州¶
癸丑始丙申陞府繼先蘉因之擇地立¶
文廟遂以育賢起學庠信是百年興禮樂欣其比戸富¶
農桑漫猜林本鹿豕藪試看家増弦誦場朔定安興軍¶
<pb:KR4f0005_WYG_340-18a>¶
溯古(遼於此置北安州興化軍屬中京大/定府金改興州寜朔軍屬北京路)豐灤建赤縣¶
分傍(熱河升為承徳府統轄六屬並改八溝㕔為平泉/州四旗㕔為豐寜縣喀喇河屯㕔為灤平縣三座)¶
(塔㕔為朝陽縣塔子溝㕔為建昌縣烏蘭哈逹/㕔為赤峯縣仍兼同知通判原銜咸𨽻承徳府)撫兹樂¶
利蒙¶
庥者保泰惟殷敬不遑¶
　　題文園獅子林十六景¶
　　　獅子林¶
文園塞北此時開移得江南粉本纔獅吼一聲大千遍¶
<pb:KR4f0005_WYG_340-18b>¶
悟知無去亦無來¶
　　　虹橋¶
駕水石橋宛若虹波光浮動有無中武夷帳幔何須擬¶
未脫塵寰色與空¶
　　　假山¶
真山四面假成斯其故云何别有思薄假貴真試逰目¶
山猶如此戒應知¶
　　　納景堂¶
<pb:KR4f0005_WYG_340-19a>¶
面水背山敞四筵景延逺近納無邉灑然對處依然念¶
不覺光隂隔兩年¶
　　　清閟閣¶
髙閣倪家宛在此既清且閟逺塵喧何須更展迂翁畫¶
喬樹蒼山古法存¶
　　　藤架¶
覆橋為架架藤枝引蔓分條葉滿披散步緑隂俯流水¶
漫嫌曽不遇花時¶
<pb:KR4f0005_WYG_340-19b>¶
　　　磴道¶
磴道層層砌假山林岑曲折費登攀設如次第論詩品¶
袛在郊寒島瘦間¶
　　　占峯亭¶
一峯之上一亭幽近翠遥青四面酬占取無邉好佳趣¶
原從脚底漫他求¶
　　　清淑齋¶
山館清舒祗隔河(齋在清舒山館之南相隔一河/山館之名    皇祖所題也)齋名¶
<pb:KR4f0005_WYG_340-20a>¶
清淑意如何巻阿¶
家法近咫尺憩息中懐肯構多¶
　　　小香幢¶
一間小閣竪疑峯幻作香幢䕶相容大士有云泯能所¶
不知何物稱(去/聲)清供¶
　　　探真書屋¶
瀟然書屋額探真綈几芸編次第陳豈在章尋與句摘¶
要當實責以名循¶
<pb:KR4f0005_WYG_340-20b>¶
　　　延景樓¶
兩歲曽無拾級尋仍看風樹與雲岑儻然延景愴然憶¶
大異前廵¶
愛日心¶
　　　畫舫¶
塞水艱於可泛舟居然池面貯澄流烟篷月棹隨飄漾¶
賖與清河作卧逰¶
　　　雲林石室¶
<pb:KR4f0005_WYG_340-21a>¶
雲為林復石為室㑹以天然逺以塵而我原非習靜者¶
不過偶至一怡神¶
　　　横碧軒¶
近沼遥峯暎綺疏碧霄含葢永如如莫非竒也竒之最¶
軒以無言領有餘¶
　　　水門¶
跨水為門月様空往來時許一舟通偶然寄趣因成涉¶
勤政吾當恒惕衷¶
<pb:KR4f0005_WYG_340-21b>¶
　　洗象歌詠宋宣和端石硯¶
宣和博古通儒釋選材製硯鑿端石命工刻作洗象圖¶
不述聖經述佛蹟應知洗象寓色空而何通金唘金隙¶
汴梁富麗一朝盡可憐龍賔埋瓦礫是誰得之誰用之¶
依舊無言演梵筴¶
　　唐寅納涼圖¶
坐石臨流學古狂平頭奴子侍邉傍不須摇扇方逭暑¶
自有松風送颯凉¶
<pb:KR4f0005_WYG_340-22a>¶
　　題鏤玉三友屏風¶
人中有玉卉寜無鏤玉仍宜三友乎蘇老品題精體物¶
(松竹梅為三/友始自東坡)呉工追琢宛成圖此君居左右髙士(屏風/三扇)¶
(左竹右/梅中松)羽客飛來傍大夫(松上/棲鶴)把筆欲吟先却俗清防¶
真是稱(去/聲)稱呼¶
　　荷¶
今歲殊常氣候早塞荷夏五放薫風(山荘荷花率六月/始開其五月即開)¶
(者必因遇閏今歲無閏而/開則氣候早暖之故耳)不知八九月之後可尚能留¶
<pb:KR4f0005_WYG_340-22b>¶
水面紅(向年八九月間山莊荷花尚存雖因湖内有温/泉之故究以開遲則落亦遲此意已見乙未詩)¶
(註今歲荷既早開未識/秋深時尚能存留否也)¶
清髙風度出塵姿湖泛恒教盪槳遲繞¶
膝稱¶
觴竟永罷昔年今日不堪思¶
　　過河詣溥仁寺瞻禮¶
清曉鳴鞭過武列(詣溥仁寺必須過橋此河為/固都爾呼即古之武列水也)乗凉減¶
從謁祇園祝¶
<pb:KR4f0005_WYG_340-23a>¶
釐昔日諸藩部(此寺係康熙癸巳年䝉古王公等/捐建以祝    皇祖六句萬夀)考蹟¶
此時古法門(熱河所有諸寺/以此為最古)試看度生藉慈力詎殊畫¶
象注乾元循名責實於斯切佛道中原世道存¶
　　布逹拉廟瞻禮有作¶
布逹拉原肖前蔵落成土爾扈来賓(土爾扈特急呼之/則為土爾扈猶厄)¶
(魯特急呼之/為厄魯也)無心招致彼殊域有意懐柔此近人(䝉古/素重)¶
(黄教况此寺倣前蔵之式尤為壮麗諸札薩克王公等/毎扈從瞻禮無不歡喜踴躍即此亦懐柔之一端也)¶
松樹種將嘉䕃滿山花開遍法雲彬更今札什煥倫布¶
<pb:KR4f0005_WYG_340-23b>¶
(札什倫布華言須彌福夀也以班禪額爾徳呢欲来京/為余祝七旬萬夀特放後蔵式班禪所居廟建於此俾)¶
(居/之)欣在觀光輻輳頻¶
　　殊像寺疊丙申韻¶
殊像像文殊豈云異貎乎濶違忽兩載瞻禮此重紆法¶
演三千界心傳調御夫無生祗二字行處目瞠吾¶
　　香林室¶
是林無不香是處香之最室築梵宫傍自應餘津逮潤¶
以沆瀣精吹以薝蔔籟耳根及鼻觀合相成静㑹五木¶
<pb:KR4f0005_WYG_340-24a>¶
與都梁火氣直宜汰¶
　　倚雲樓口號¶
山樓兩架倚晴暉莫謂無雲便擬歸試看青蔥峭蒨者¶
蔚林詭石豈其非¶
　　廣安寺叠乙未詩韻¶
亘山叠樹盡娑羅勝地真宜創舍那瞥眼誰期閱兩載¶
散懐偶爾得重過¶
昔年祝願成三幻(寺本為詩紀聖母祝意竟釐而建曽/於乙未    及之孰    成虚願)¶
<pb:KR4f0005_WYG_340-24b>¶
此日虚無說六多柔逺詎惟宣梵教(此寺居普陀宗乗/廟之西與羅漢堂)¶
(殊像寺俱在北山一帯地當塞苑之後琳宇駢羅益/増勝㮣不僅宣掦黄教今䝉古王公等瞻仰生歡也)即¶
今棫樸作儒科(今升熱河㕔為承徳府建立試院定以/學額並度地創建  文廟期塞外士子)¶
(戸習絃歌/振興文教)¶
　　獅子園即事¶
北山一帯列精藍瞻禮便因¶
邸籞探冬夏别茲忽經二嵗年計則已為三松隂竹籟¶
撫如故月宇雲居步尚諳向憶¶
<pb:KR4f0005_WYG_340-25a>¶
椿今¶
萱並憶即斯景况對何堪¶
　　樂山書院¶
重來書院坐¶
兩字樂山標毎覩¶
堯文麗便思¶
孔語昭聖功明以示王道豈其遥鑚仰夫誰事末由徒¶
自焦¶
<pb:KR4f0005_WYG_340-25b>¶
　　草房¶
不敢輕因易瓦為依然三架以茅茨閒庭小立餘深思¶
黄屋非堯¶
志早垂¶
　　妙髙堂¶
不到凡塵處惟應顥氣俱近山都拜下一室若棲無觀¶
妙寜須李稱髙欲笑蘇明春伏牛上試與問同殊¶
　　松栢室¶
<pb:KR4f0005_WYG_340-26a>¶
一栢恒看對一松交枝佈葉翠隂濃元方之側季方立¶
餘者其間可漫容¶
　　䕶雲莊¶
偶步䕶雲莊雲無朗霽光雖非望霖際頗覺值晴長夏¶
日方騰赫巖風忽似蔵何當名副實一雨變新涼¶
　　題宜照齋¶
齋額顔宜照都因向擇西却來禺中近未值夕陽低孤¶
景任其爾㑹心適我兮硯屏棐几置便與一吟題¶
<pb:KR4f0005_WYG_340-26b>¶
　　却炎榭¶
此處應無炎可却以無炎却却炎稱因思名實胥兼半¶
能所孰為真所能¶
　　雨(五月廿/一日)¶
七日途間總遇晴歡娯僕役利行程固因收麥宜暘喜¶
頗為(去/聲)新禾望雨縈連夜逹晨兹渥霈髙原下隰徧滋¶
榮已霑便兾以時霽我亦同人無定情¶
　　題𢎞旿山水¶
<pb:KR4f0005_WYG_340-27a>¶
畫裏别裁有合詩黄雲漠漠倚嶔嵜真情實景得扈蹕¶
萬傾山田麥熟時¶
　　詠古陶弦文缶¶
越器代増華陶穴斯最古亶父未足云虞舜則已睹有¶
孚比垂象納約坎示矩缾罍其子孫水土其父母(叶/)銅¶
堅千百多瓦脆一二數返樸誠有心日未艱再午¶
　　題虞集澄泉結翠硯¶
絳紗漉取歴陶甄泥也而今較石堅通奉信稱能體物¶
<pb:KR4f0005_WYG_340-27b>¶
溯源結翠到澄泉¶
　　喜晴(五月廿/三日)¶
霽晨已自散山雲卓午復隂細雨紛既渥遂愁或過也¶
望晴實切不寜云夕陽忽照一天碧殢霧全消四嶺分¶
自覺戚欣失涵飬縁闗稼穡太殷勤¶
　¶
　¶
御製詩四集巻六十二¶
