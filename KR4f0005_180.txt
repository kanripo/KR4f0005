# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:12.117065
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷十七
<pb:KR4f0005_WYG_180-1a>¶
欽定四庫全書¶
御製詩三集巻十七¶
　古今體六十八首(壬午一/)¶
　　壬午元旦¶
午門曙色集纓簮首祚朝正黼座臨資始春臺當咢布¶
勑幾寰海厪懐任特懸初復鎛鐘制應律欣聞太蔟音¶
(大樂鐘磬新具特懸黄鍾之宫既於朝元南郊/首肄之今孟陬太蔟叶律實自正殿    始)欲使恩¶
膏被民溥更殷兢業與年深¶
<pb:KR4f0005_WYG_180-1b>¶
　　元旦試筆¶
普淖羣雍啟泰陽棼㬈曙色是春光月壬訢合嵗壬建¶
七始闓披華始昌法¶
祖敬¶
天心不息愛民勤政念方長中牟冬仲工纔蕆可徧淤¶
田茁麥芒¶
青陽一氣八瀛覃考騐寧需邕與譚協紀壬干符坎徳¶
辨方午位配離南便希菽粟如水火敢懈惕乾玩九三¶
<pb:KR4f0005_WYG_180-2a>¶
宿玉扶筐多瑞色顒祈今嵗美田蠶¶
　　玉盤謡疊舊作韻(有序/)¶
　　西濛穴掃元戎重器同遷北漠屯開督護遺珎載¶
　　獻在徳致詎誇夫俘玉而功成宜切扵銘盤一圍¶
　　因以重之兩美茲其合矣爾乃闐河粹毓凖部材¶
　　程昔焉青鉢偕登世作蹛林之寳昨者金屠不守¶
　　時投甌脫之墟當夫琛賮来庭兌和列序璆琅匪¶
　　乏奚煩徴典瑞于骨都輪廣依然亦未著鐫文於¶
<pb:KR4f0005_WYG_180-2b>¶
　　阿渾祇以五朞殊績捷應轉圜百部永清懽回覆¶
　　盎此則達瓦齊故物已虚槃敦行酒弗辱乎降王¶
　　阿睦爾撒納齎貲空盗大弓襲蹏究歸於太府是¶
　　用摛二萹而述事鑄謝鼎辭閱三載以繫時欹箴¶
　　座侑云爾¶
與昔獲盤符寸尺隻復成雙補闕益忽分忽合無情石¶
猶覺愉焉色潤碧却似延津龍躍澤是宜有詩紀其跡¶
出師昔嵗畧崑崙五載功成咸来賔天方黙克西瀛津¶
<pb:KR4f0005_WYG_180-3a>¶
或貢鏁甲或玉罇付之有司武庫存精金華服綵帛完¶
薄来厚往已數年物固有幸竒聫偶伊犁扼要輪畨守¶
儲胥詎藉邉内取哈薩布露胥地醜敢萌覬覦市易走¶
墾耕忽見此盤有驛致同舊列左右絶域秋登萬寳滋¶
既足食矣還足衣喜固在彼斯非竒敢因志滿不戢師¶
天庥敬奉戒恬熙福謙保泰永誌之向欲速矣思増椎¶
(前篇以得盤時逋逆尚未就殛/故有擬付鄛人一例椎之句)¶
　　白鷹歌¶
<pb:KR4f0005_WYG_180-3b>¶
　　霍罕額爾徳尼伯克所進歌以紀事¶
受将軍檄遮賊魁設䍙未入慚雉媒(逆酋霍集占兄弟/窮竄至抜達克山)¶
(獻馘而安集延霍罕諸回部一奉軍門劄並請/設計誘擒雖逆酋未及取道而先後悃忱備著)捧首以¶
降心無乖方物屢獻表賔徕每教厚往而薄来九經正¶
義誠昭哉白鷹今復致鷙材雪毛金脚刷羽皚下韝目¶
不留狼豺鶻師赤養皆旗回(回人養鷹鷂者謂之鶻/師赤居之京師𨽻八旗)蒲¶
萄餵肉那可儕開門揖盗謀非佳博觀今古益凛懐作¶
歌匪詡遐荒開¶
<pb:KR4f0005_WYG_180-4a>¶
　　馬逺尋梅圖¶
不有貞元氣安知天地心斯能消息報溪畔一相尋¶
　　新正重華宫侍¶
皇太后宴¶
荅臘冬冬送喜頻韶年綺宴奉¶
慈親西池敬進南山夀¶
八袠初開首嵗春火樹銀花迎節物吳童越叟望時廵¶
宫中行樂同天下¶
<pb:KR4f0005_WYG_180-4b>¶
聖母康寧萬福臻¶
　　安期棗(漢玉如棗大因/以名之並題句)¶
無核仙人棗来應自海東如𤓰雖遜大蒸栗謾言紅真¶
誥諭長史佯詢譏景公持将獻王母甘與玉文同¶
　　盛懋瑶林積雪圖¶
寒林白屋依㣲出蕭寺紅樓縹渺横借問板橋驢背客¶
眼中景可入詩情¶
　　降㫖加賑豫省去嵗被水州縣詩以誌事¶
<pb:KR4f0005_WYG_180-5a>¶
楊橋昨秋河奪溜督築柏冬工幸就爾時普賑濟燃眉¶
帑粟不惜期速救方伯量移取熟路曰有事焉資善後¶
(胡實瑔前為豫撫曽命㑹辦通省渠/工去秋有楊橋之役復自江西調任)頗聞淤田麥秧茁¶
便冀有秋時尚乆(叶/)方春生養萬物歡豫民獨苦予心¶
疚災有重輕本不同賑加一再分薄厚旋轉化機賴¶
天庥客冬三白鱗塍宿顒祈赤子復元氣博施寧誇補¶
罅漏¶
　　和闐玉韘¶
<pb:KR4f0005_WYG_180-5b>¶
方物和闐獻良㻌器用資矢催肅慎氏績底羯澇支徳¶
佩猶堪繹武成敢即熈叔孫非所擬惟切燠休思¶
　　題金廷標人物¶
對梅鋪紙與傳神香影真情領畧親仿彿山中髙士道¶
氷肌同是箇中人¶
　　降㫖免江浙積欠詩以誌事(有序/)¶
　　春頒青陸将迎¶
鳯輦於維南日下黄封早佇雞竿於自北爰仿再廵之¶
<pb:KR4f0005_WYG_180-6a>¶
　　典制俾寛三省之供輸念額徴既羡乎鄰疆知尾¶
　　欠旋贏夫比嵗雖遇㣲眚而必緩長官自識勤撫¶
　　字以輟催科即希眀詔而少延下户不無覬新恩¶
　　以紆舊課嘉彼祝¶
釐之共切廣茲¶
錫類之咸周匪矜濊澤十行懽均白屋惟厪始和二日¶
　　令協紫泥云爾¶
行時葆駕指東南嘉與吾民共樂湛財賦重區嵗有欠¶
<pb:KR4f0005_WYG_180-6b>¶
催科概豁澤均覃積逋豈計萬已累(三省共八十/五萬兩有竒)旁及¶
俾寛省以三(安徽本所不/到亦免之)較彼豫人誠厚幸一為歡喜¶
一為慚¶
　　沈周踈簾看雪圖¶
踈簾捲起那言凉愛對梅芬松復蒼外相不徒稱一合¶
早将氷雪作心腸¶
　　新正瀛臺¶
韶正郁靄瑞光浮西苑行時偶燕逰寳帖宜春金薤墨¶
<pb:KR4f0005_WYG_180-7a>¶
綵屏延夀玉麟洲萬年枝是彤墀植六出花猶碧瓦留¶
百嵗重熈人樂業歡聲爆竹滿皇州¶
　　韻古堂¶
西江出鎛鐘東壁稽册府定樂概増今(今以臨江得古/鎛鐘仿鑄入樂)¶
(副以特磬備十二律聲振始終之節/古鐘闕一者並為補足弆之堂中)蔵器號韻古服堯¶
之服頌堯言不行堯行堯豈然韻古顔堂吾恧旃斯民¶
三代語不刋安得華胥風現前¶
　　豐澤園¶
<pb:KR4f0005_WYG_180-7b>¶
左藝蔬畦後㺯田園名豐澤緬¶
堯年新正淑氣迎條鬯萬國春臺願美全紫脱朱英非¶
瑞應人和嵗稔冀祥駢豳風圖畫天然繪于耜時臨意¶
倍乾¶
　　虚白室¶
窓納數峯迥棟隆三架幽既虚堪悅性曰白不闗眸逕¶
曲無塵到庭深有竹脩華鐙非所綴雅合片時留¶
　　竹逕¶
<pb:KR4f0005_WYG_180-8a>¶
竹逕依巖掃雪堆琳琅合撰助栽培因之遥憶河南北¶
能否均教䕶麥荄¶
　　戯題聽鴻樓¶
翠蹕行将啓葆旗東南望幸答情期髙飛雁際花低發¶
分付横樓紀嵗時¶
　　文徴眀蘭竹¶
一首尼山操三篇衛國詩真教投氣味誰復覺参差介¶
入葳蕤影香含瀟灑枝衡翁非澷作應為寄相知¶
<pb:KR4f0005_WYG_180-8b>¶
　　題漢玉璜¶
㓘人事磨琢君子賛威儀出地唯天見興姬得望時禮¶
圖繪有據文架置無欹穿孔居然在誰當罥繫施¶
　　布魯特額木爾貝所獻匕首歌¶
囬部大定興農耕分駐宣撫留朝卿其中喀什噶爾城¶
近外部落嚴候偵有布魯特馳使伻厥長額木爾貝名¶
獻玉匕首来輸誠佉盧囬書仍左行譯出一一申葵傾¶
向因路阻兇醜兵戡逆靖亂今太平地為王土人王氓¶
<pb:KR4f0005_WYG_180-9a>¶
貢物表敬慙菲輕驛致金闕由海眀(時侍郎海眀/駐喀什噶爾)開匣¶
尺八居然呈龍鱗其室橢以頳玉柄金鏤象鼻形抽看¶
光如波溢青月芽直芒披電星封還銷鑄胥矯情咸賔¶
用識王道貞¶
　　祈榖齋居¶
首嵗¶
祈年躬謹行齋居遷坐肅精誠銅人對似臨師保玉漏¶
聆常凛旦眀瑞色農占宿三白宫聲市語徹新正春聫¶
<pb:KR4f0005_WYG_180-9b>¶
朱户書金馬悉我殷殷奉若情¶
　　方從義畫菜¶
向背分眀葉簇攅瀼瀼似浥露華寒栽培自不如老圃¶
滋味何妨識大官且喜煙蕪共長養澷同氷鯉齊(去/聲)鹹¶
酸融融生意春鐙下畫幀當如漢詔觀¶
　　題大理石屏¶
盈尺昆彌石自然成畫圖有天千嶂倚無地一亭孤林¶
是不凋樹境惟絶俗區贏他王宰蹟粉色已糢糊¶
<pb:KR4f0005_WYG_180-10a>¶
　　降㫖命直𨽻總督山東廵撫優恤去嵗被水諸州¶
　　　縣詩以誌事¶
豫省去嵗當河決災重優恩施次第江蘇兩浙與安徽¶
喜遇春廵澤亦逮新正寛大宜頻頒齋暇益切憂民意¶
直𨽻山東昨秋澇較豫雖輕實波及(叶/)發帑彂粟毋或¶
靳惠俾均霑勑大吏猶厪春月賑期完寧免不接青黄¶
際用是十行再申命方伯胥應善撫字災有重輕户殊¶
貧保甲可按知極次加一加二率咸知即使再加莫拘¶
<pb:KR4f0005_WYG_180-10b>¶
例君臣皆食¶
天禄人嗟嗟羣赤無禄位恤民設不盡此心寧弗深慙¶
曠工義¶
　　題和闐玉鏡臺¶
巧琢和闐玉渾成開府臺采花初未識納聘訝徒猜眀¶
倚辟邪鏡祥同照世杯竒珍非所詡惟是識招徠¶
　　戯題陸治瓶花¶
紅海棠依白水仙陳思王晤李青蓮如何洛浦頻背靣¶
<pb:KR4f0005_WYG_180-11a>¶
似與楊家未惬然¶
　　詣齋宫二首¶
龍旗玉輅出都城樂設金鐃不作聲(詣齋宫日鹵簿/設樂例不作)預¶
日齋宫自成例¶
祈年初祉倍䖍誠¶
瓣香¶
穹宇告親来歩轉東廊視豆廻遂即齋宫居惕息壁詩¶
遍讀凛規恢¶
<pb:KR4f0005_WYG_180-11b>¶
祈榖禮成述事¶
元正¶
祈嵗卜先春(是月十一/日立春)吉日惟良祀¶
上辛益切欽哉茲對¶
帝勉思仁也始為人(是日值/人日)豐綏西北千倉積令啟東¶
南五載廵願與吾民共休養萬方和樂戴¶
洪鈞¶
　　詠木桃¶
<pb:KR4f0005_WYG_180-12a>¶
何代靈根此曲巻綏山一顆自成仙枝頭那慮摇風落¶
盤裏猶疑帶露鮮東海險哉殺三士西池幻矣熟千年¶
獨因想見苞苴禮衛國風吟第十篇¶
　　陸治花果籃¶
夏英冬卉争舒艷圃果畦蔬共佐餐謾道四時一合相¶
化工賦物本齊觀¶
　　人日¶
人日恰逢辛昌符叶悉新¶
<pb:KR4f0005_WYG_180-12b>¶
南郊迎介祉(是日/祈榖)三宿先元春(十一日/始立春)盤菜鴻禧薦屏¶
花燕喜申晴和真吉兆所願福吾民¶
　　唐寅深巒雲屋¶
孤峯刻削插青旻立若無根根是雲過澗伊人来不去¶
為欣見見副聞聞¶
　　題玉鏤韘上泉傍觀梅圖¶
山邉復水邉忽見一枝妍人訝㺯珠是泉猶瀑布懸風¶
流香足鄙跌宕格堪傳春信来何似無殊矢在弦¶
<pb:KR4f0005_WYG_180-13a>¶
　　同豫軒¶
西苑行春春未歸開年已覺盎韶暉賜筵髙閣待儀備¶
小憩文軒愛景徽市俯六街欣既富日臨八榖卜如幾¶
吾民同豫吾恒願豫在屢豐願每違¶
　　韻古堂¶
特懸古器出江邉曽見姬家建子年一笑拘墟吾未免¶
泉聲風籟總同然¶
　　素尚齋即景¶
<pb:KR4f0005_WYG_180-13b>¶
脩竹蒼松積雪滋庭花耐可遲(去/聲)芳蕤天工繪事言詩¶
似尚素原為醖釀時¶
　　賦得賞脩竹¶
淑清勝以竹題額眄¶
堯年个个琳琅列聲聲角徴懸四時皆入賞千畆祇虚¶
傳䕶徑數竿足畫窓一㡧便古今常有契風月總無邉¶
元凱如堪擬吾方意渇賢¶
　　寳月樓六韻¶
<pb:KR4f0005_WYG_180-14a>¶
鈞軸青旗轉璇璣玉燭調髙樓春可望斜漢月恒邀旭¶
靄占多榖(是日/榖日)露湑詠蓼蕭敬思九功叙敢詡八瀛朝¶
綵燕翔屏綺銀花&KR1062;勝韶晩来鈎影挂欲釣上元宵¶
　　新正紫光閣賜外藩小宴即席得句¶
嵗嵗名藩賀正入筠沖今益覲光臣元朝式序羣公拜¶
(䝉古汗王貝勒公等各視品級叙/於内親王貝勒公等之次行禮)曲宴還教三接申勒¶
壁畫圖思偉績(閣中備列功/臣畫像并賛)開筵酒醴欵嘉賔(䝉古諸/王優稱)¶
(之曰/賔客)呼韓位在侯王上漢室偏誇服逺人¶
<pb:KR4f0005_WYG_180-14b>¶
　　武成殿即事¶
筵開御延閣儀具憩廣殿惟是念衆勞敢曰恃¶
天眷周廊泐壁詩數載籌筆見處泰益乾惕際和戒安¶
宴武成一再過孜孜圖永奠¶
　　承光殿¶
曽城巍邃殿宴罷一登臨地迥春風早蹟陳古木森唐¶
花多淑色時鳥有和音與物欣韶泰瓊華又佈隂¶
　　蟠青室¶
<pb:KR4f0005_WYG_180-15a>¶
石梯入屋躋層巘坐榻還憑碧牖櫺横嶺豎峰皆玉染¶
却看室裏鎮蟠青¶
　　悦心殿即目¶
承光直北是瓊華宛轉虹橋路不賖積雪欣滋瑶島樹¶
輕隂又疊赤城霞梅将春信徐徐逓詩與韶光旋旋加¶
因憶子輿眀訓在恱心禮義足生涯¶
　　賦得一房山¶
房貯山幾疊堪稱山一房天台賦讀綽大嶺畫披王自¶
<pb:KR4f0005_WYG_180-15b>¶
有春苔潤豈虞秋樹蒼開窓偶騁目表裏暎嵐光¶
　　題静憩軒¶
静憩軒實青宫名爾時真静亦真憩居今那有静憩時¶
無過相沿額勝地恱心殿側室三間蒼松怪石頗佳致¶
額以静憩亦多年過門不入則且置即使入室暫徘徊¶
筍席曽無暫暖事春晴慮旱每蹙眉秋霖懼澇常厪意¶
萬幾終始懐永圗一心敬怠凛眀畏聖人主静我未遑¶
髙軒得憩以為愧¶
<pb:KR4f0005_WYG_180-16a>¶
　　文徴眀松隂髙士¶
瀟落茅菴淺淡山野橋欲過又成還厜㕒已有班荆者¶
付與林泉相對閒¶
　　玉盤聫句(有序/)¶
　　懐任協紀齊頒九譯之春娵訾迎韶早展重華之¶
　　宴試覔新題于甲觀寧沿舊例乎辛盤則有西部¶
　　輸珎尚方典器青筠浮面一雙承露交擎碧萏為¶
　　趺三五曜靈滿暈始也軍諮驛逓未碎斗而楚帳¶
<pb:KR4f0005_WYG_180-16b>¶
　　烏飛繼焉屯長犂翻存竊鉤而魯庭盗走失守見¶
　　可敦並棄龍沙鼂采猶韜得時思咱馬同陳魚海¶
　　土花不蝕矧乃泥都椀進朝端餵肉無煩和卓篘¶
　　来徼外分醪足樂維¶
鴻庥告永清之㑹正神物昭終合之期既偕地出圜鐘¶
　　元氣兼通乎異域還應霄呈疊璧貞符適叶扵前¶
　　年當兹什襲初披六廵載詠禁中頗牧胥目屬以¶
　　争誇臺上鄂褒亦手捫而暗認繄爾韻催銅鉢程¶
<pb:KR4f0005_WYG_180-17a>¶
　　功庶慶其得全顧予銘切金甌記實蘄箴夫持滿¶
(御/製)令日青宫集近臣聫吟例許列文茵玉盤先後来殊¶
域¶
　　石鼎推敲繼綺晨隔嵗紫光圗凱㑹韶年¶
蒼縡答精禋東升旭影霞初絢(臣傅/恒)西繞山容黛半皴¶
　　綵勝吉占迎曙燦花幡芳信颺風頻鶯遷栁放梭¶
　　初擲(臣來/保)魚樂氷開尾有莘節應棣通蠲榖旦律¶
　　調泰蔟協初旬菜挑七種羅肴核(臣劉/統勲)裘粲三英¶
<pb:KR4f0005_WYG_180-17b>¶
　　集組紳坐列共球昭拓土班添氊罽賀填闉辟邪¶
　　逺掃天堂穴(臣兆/惠)¶
(御/製)延喜遥開月竁垠猶憶逐犇阿睦爾因縁収器額琳¶
秦(畨語謂寳/為額琳秦)一之為甚寧思二¶
天且無違而况人果見獻琛来攘攘誰容逰釜走踆踆¶
　　衛拉四部全歸吏(臣梁/詩正)厄魯千羣總𨽻民遂有白¶
　　環踰弱水同時青鉢供香塵寳装鞞琫芙蓉鍔(臣/陳)¶
　　(恵/華)繅藉圭璋翡翠綸&KR3597;嚕篘文鐫詰屈堅昆椀璞¶
<pb:KR4f0005_WYG_180-18a>¶
　　剖嶙㟒汗溝流赭毛頒馬(臣劉/綸)陽冶鎔黄趾鑄麟¶
　　九府圜型工肉好三河方折採奫淪苞符自效圗¶
　　書藪(臣舒/赫徳)¶
(御/製)瓌異奚誇冠帶倫欲墾伊犂興稼穡誰埋大窖出璘¶
珣䕶呵信是資丁甲¶
　　博識何須問癸辛若木葩旉分韞匵望舒暈滿儷¶
　　浮筠昔年苜蓿充沙漠(臣于/敏中)此日琉璃對柍桭瓊¶
　　笥駢函重珏輯¶
<pb:KR4f0005_WYG_180-18b>¶
瑶階聨晉六符陳圍三渾約涵規數(臣錢/汝誠)倍兩橫當布¶
　　指循累譯走偕車轣轆他山攻借石磨磷那誇琬¶
　　琰呈和璞(臣介/福)詎數㻬琈出帝囷頒瑞記曽探大¶
　　酉捜源跡直溯西申窺同象緯聫璣璧(臣何/國宗)¶
(御/製)薦旅梯航配鲽鷷劍契豐城語豈誕珠還合浦事誠¶
神乾坤竒偶成交泰¶
　　雷雨經綸濟險屯寳玉彤弓疇許盗元音大吕不¶
　　終湮性原特達馳包匭(臣觀/保)質秉堅剛協化鈞幾¶
<pb:KR4f0005_WYG_180-19a>¶
　　試崑炎光獨葆潛通虹氣蟄還伸連城價詎千金¶
　　重(臣王/際華)照廡芒驚五色勻輻湊璵璠徴合軌種滋¶
　　蒲榖騐同畇捧来有澤能盈手(臣錢/維城)選得無瑕可¶
　　澡身容炙具先超鼎耳斟膏用或並杯唇雙飛入¶
　　襲輝相照(臣張/泰開)¶
(御/製)二妙同臺意自親侍從今時昔上将追陪宻席逺嘉¶
賔(是日御前䝉古/王公亦在座)武成乆矣人心豫¶
　　賮獻駢如地寳臻響應鑮鐘尊典樂製侔獵鼓掌¶
<pb:KR4f0005_WYG_180-19b>¶
　　成均夜光互燭聫形影(臣王/㑹汾)鼂采交輝象介僎何¶
　　俟得璜偏海澨本来投石自天濱躍淵似擊蕤賔¶
　　鐡(臣金/甡)唘礦如探安息銀煜煜鴻儀剛比徳斑斑¶
　　龍輔恰為鄰紋凝水碧痕㣲吐(臣陳/兆崙)亷劚山元體¶
　　㝡純細較廣袤齊尺寸遥覘氣象炳星辰中涵温¶
　　潤疑丹甑(臣倪/承寛)¶
(御/製)外達菁英異緑瑉象協地天含太極圓呈日月麗雙¶
輪巧諧訝似能飛鏡¶
<pb:KR4f0005_WYG_180-20a>¶
　　逺届欣同不脛珎定識洪爐竒締造無勞哲匠費¶
　　陶甄衆形雕刻天工錯(臣邉/繼祖)圓盖帡幪¶
睿藻彬授簡載賡敶¶
黼座盍簮依永上¶
楓宸嘉祥喜叶南山祝(臣盧/文弨)燕飲歡㪺北斗醇魯寳承¶
　　匜歌酌賚荆璆琢敦舞章斌鏤雲列架頳虬卧(臣/謝)¶
　　(墉/)散彩流蘇紫鳯馴¶
恵浃長筵銘瑞甕樂張¶
<pb:KR4f0005_WYG_180-20b>¶
廣殿将和錞蓼芽入饌纔逢榖(臣汪/永錫)¶
(御/製)椒蕊粘屏始建寅三品果盛回部味九華鐙暎上元¶
春敢誇禹貢傳西被惟對湯盤凛日新¶
　　重華宫曲宴内廷大學士翰林聫句詠玉盤並成¶
　　　是什¶
玉盤先後合延津聫詠偏宜題命新詎詡聲靈鋪絶塞¶
尚懐征伐毖諸臣共看延喜聫雙珏恰稱先春貯五辛¶
果飣蘭珎茗犀液澆書底用酒三廵¶
<pb:KR4f0005_WYG_180-21a>¶
瑞看雪色積龍津需雅含韶介祉新自是青宫非舊邸¶
毎成首什倡羣臣勑幾敢懈懐先甲詠物偏宜論受辛¶
相悦徴招迓春節行将江國舉時廵¶
　　題趙原山水¶
卜築碩人軸棲遲髙士情泉飛深澗白雲去逺山眀松¶
竹真瀟灑夷齊可弟兄不稱堪傲世傲世豈非名¶
　　壬午春帖子¶
首節廻韶令元正恰一旬朝来風自艮四海遍知春¶
<pb:KR4f0005_WYG_180-21b>¶
青陽舒始氣初澤佈光天代嬗無窮已祈年一念䖍¶
陽和鼓動聽都曇萬物馮生海宇覃行氣乘時眀發駕¶
龍旍喜正指東南¶
　　玉山題壁圖¶
得句旋教選壁題奚童那藉錦囊携驀逢未審伊誰氏¶
不姓裵當定姓嵇¶
　　立春日雪¶
邇日雲容先集頻欣看宻雪灑侵晨重添瑞色連前臘¶
<pb:KR4f0005_WYG_180-22a>¶
真叶祥徴始立春綵筆花牋宜節帖金根葩瑵逮時廵¶
燕齊喜氣接江浙樂共吾民戴¶
帝仁¶
　　仇英剡溪訪戴圗¶
雪&KR1062;蘆汀水不波山隂妙趣攬如何千秋佳話傳乗興¶
見戴由来勝幾多¶
　　雪中漪瀾堂¶
昨吟瓊島兆佳隂喜罩祥霙塔影森太液漪瀾雖遲(去/聲)¶
<pb:KR4f0005_WYG_180-22b>¶
待金山消息已侵尋(是處肖浮玉/為之向有詩)千巖素鏤玲瓏竅萬¶
木葩生清浄林一詠江天逰目句先期浮玉此登臨¶
　　鏡清齋得句¶
池氷如鏡展春雪與旃磨豈不尋常到今朝景概多綴¶
檐燈暎綺貼户勝延和初澤初韶錫欽承應若何¶
　　焙茶塢¶
矮屋踈櫺祗兩楹竹罏茗椀洒然清今朝第一泉無藉¶
恰好収来雪水烹¶
<pb:KR4f0005_WYG_180-23a>¶
　　畫舫齋即景¶
氷牀度玉浦畫舫憩雲齋㳤氣今朝入祥霙特地諧韶¶
光増詄蕩潤景足清佳圖展山隂棹真娛即景懐¶
　　小玲瓏室¶
詰曲廻廊架水通文軒號得小玲瓏筠篁琢雪虚而朗¶
繪事伊誰似此工¶
　　古柯庭¶
飽經秋月與春風宻雪鋪柯旋已融却似道人無火色¶
<pb:KR4f0005_WYG_180-23b>¶
曲肱往往卧其中¶
　　文徴眀古松竒石¶
石骨松皮了莫分松蒼石詭相(入/聲)氤氲設如太古無名¶
字何致人疑布與黂¶
　　絳雪軒¶
東壁圖書插架多唐宫花更外庭羅酣春朶未錦舒蕊¶
值雪葩為玉綻柯汜勝占来真應節青皇迎得正旉和¶
非闗假藉嵰山瑞瑞比嵰山較更那¶
<pb:KR4f0005_WYG_180-24a>¶
　¶
　¶
　¶
　¶
　¶
　¶
　¶
　¶
<pb:KR4f0005_WYG_180-24b>¶
　¶
　¶
　¶
　¶
　¶
　¶
　¶
御製詩三集巻十七¶
