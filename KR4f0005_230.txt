# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:13.624661
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷六十七
<pb:KR4f0005_WYG_230-1a>¶
欽定四庫全書¶
御製詩三集卷六十七¶
　古今體一百四十五首(丁亥七/)¶
　　季夏視朝¶
視朝雖是具常儀不欲無端濶久時暑節雨霑瀼夜露¶
清晨雲散晃朝曦千官百辟欽惟亮¶
祖徳¶
宗功鑒在兹無易由言泰平日捴宜益切敬勤思¶
<pb:KR4f0005_WYG_230-1b>¶
　　素尚齋更衣小憩¶
輿轉西華曉氣清池荷岸栁露光晶每因路便更朝服¶
素尚誠無負雅名¶
　　自髙梁橋泛舟長河逰樂善園¶
夏日宜園居視朝便言返長河可進舟廿里亦弗逺溪¶
墅河之濵紆逰興聊遣晨凉樹隂歩地静禽言囀(叶/)真¶
松閱今人假山成古巘緬想命名時先得吾心欵詎云¶
希東平孰不應樂善¶
<pb:KR4f0005_WYG_230-2a>¶
　　藴真堂口號¶
一嵗之中一再來來惟消得片時纔書堂設問真何是¶
幽以藴餘静以陪¶
　　含清齋¶
軒榭水之濆綠窓碧練紋松篁宜静憩書史足尊聞有¶
趣皆脫俗無言亦覺欣盈池荷特盛坐可挹清芬¶
　　舟過萬夀寺¶
蘭若長河岸往來舟必經却因風帆(去/聲)利姑置月窓停¶
<pb:KR4f0005_WYG_230-2b>¶
旛影飄時見鐘聲過後聴如如調御相真視以無形¶
　　過繡漪橋昆明湖泛舟即景¶
石橋卧波湖口鎻絲纜急牽舟正舵舟過橋洞湖水寛¶
漪縐輕風光淡&KR0008;迤西一帶多荷花冰夷繡出香雲霞¶
咫尺滄池足清賞何必遥遥憶若耶¶
　　熱¶
四序各行令夏日詎可無邇日炎特劇廣厦猶煩吾念¶
彼窮檐民力作揮汗珠趂伏種蕎菜更慮穉苗枯因之¶
<pb:KR4f0005_WYG_230-3a>¶
為(去/聲)望雨雲興其雨乎¶
　　溪亭對雨(六月廿/八日)¶
傍晩西山始吐雲須臾急&KR0034;萬絲棼悠揚激楚聲千状¶
洽是洞庭衆樂聞¶
薄纔望雨雨優霑中伏吉從上伏占(農家占候以上伏/日有雨三伏被澤)¶
(必優雨過又須即晴向後方免霖潦兹日/届中伏甘膏應時與初庚吉占信若左劵)漫詡休徴太¶
如願吾惟慰與敬勤兼¶
　　老樹¶
<pb:KR4f0005_WYG_230-3b>¶
老樹交枝成一榦是惟同本異非然無知植類猶如此¶
可注葩經棠棣篇¶
　　驟雨(六月/晦日)¶
族雲晻濭西山來雨聲未落先喧䝇偏幡急&KR0034;立&KR0034;&KR0034;¶
横排竪礴輷相催是時輕輿問¶
安廻蘭衢倐積蹄涔皆僕役䟦渉濕裳履瓦衣不漏謾¶
致詼塞山雨獵憶同此此其小試何妨哉比至御園霔¶
亦止溪堂坐則雲脚開驅炎乍送爽風颯宜晴為(去/聲)慶¶
<pb:KR4f0005_WYG_230-4a>¶
三農佳¶
　　七月朔日作¶
素節臨孟朔今朝晴最宜(農家以七月晴多於秋禾有/益又以朔日卜月中晴雨)¶
榭虚全拂爽階影漸延曦風樹簧蟬響晨荷珠露披立¶
秋縱遲日(今嵗遇閏立秋/在月之十四日)秋意已如斯¶
　　池上居四詠¶
　　　池¶
小小方塘澹澹溪曾無半畆綠玻瓈江湖印月此亦印¶
<pb:KR4f0005_WYG_230-4b>¶
可注南華論物齊¶
　　　魚¶
躍喜波浮潛喜淵錦鱗㡬箇鏡中懸無憂竿線飽飥饊¶
朝市疑同大隐然¶
　　　松¶
移種新松補舊松團團已作翠隂濃樹人可得能如此¶
體物無忺意自忪¶
　　　石¶
<pb:KR4f0005_WYG_230-5a>¶
依然詭石壘傾﨑醉倚青牛道士僛比似蒼松具生意¶
有知曾不若無知¶
　　晴望樓¶
邇常霑渥雨更喜雨随晴豈待髙樓望真宜沃土耕繼¶
斯時若貺又可屢綏賡佇俟西成近越殷顒企情¶
　　抱樸草堂¶
草堂搆溪上瀟落真覺宜豈惟綴景然茅茨繄我思望¶
古治未逮興言空爾為架亦有詩書几亦有琴棋繾彼¶
<pb:KR4f0005_WYG_230-5b>¶
窮簷民圭竇安同斯¶
　　暎清齋¶
弓樣逰廊月樣窓一時清趣果無雙即聲即色契真浄¶
猶覺多言者箇摐¶
　　養素書屋¶
書齋宜四時烟景一窓披有趣皆歸静無思不入竒元¶
機真可契繪事底須施棄暇芸編展素心養在兹¶
　　玉玲瓏館¶
<pb:KR4f0005_WYG_230-6a>¶
綠水廽環中有居坐來恱可適㡬餘松間颯颯風含爽¶
竹際泠泠月入虚縱目恰宜遇寥朗託懐又喜得清舒¶
優霑時雨逢秋霽為此欣予亦惕予¶
　　虚明室有㑹¶
生白其間具至靈太虚萬物各形形設如未解明之義¶
離卦猶須玩法經¶
　　方琮雲隖泉聲¶
谷深林静致生雲髙下泉聲逺近分嵗嵗山莊秋月裏¶
<pb:KR4f0005_WYG_230-6b>¶
同斯清韻每常聞(逺近泉聲避暑山莊/内三十六景之一)¶
　　孟秋逰玉泉山¶
雖未立秋已孟秋山園咫尺試清逰樹隂中路風全爽¶
天際髙峯雲已収菽町(去/聲)稻塍曦影曝匏棚𤓰架露光¶
浮輕輿五里旋言至批答先勤封事酬¶
　　題創得齋¶
創得得多年今年秋實創以此㑹景物原覺協名状秋¶
澄天益寥雲歛心因曠嫩茵玉露濃喬樹金風颺獨喜¶
<pb:KR4f0005_WYG_230-7a>¶
砌臨池㡬柄芳荷放¶
　　近青閣¶
傑閣近山依平陵倚翠微朝嵐還夕靄碧邏更青圍疊¶
巘常臨牖層林與作幃色空不到處何用問禪機¶
　　飛雲㟪¶
㡬片流雲去若飛新秋景色惬清機便教趂爽輕輿進¶
千仭岡頭試振衣¶
　　乘凉登玉山¶
<pb:KR4f0005_WYG_230-7b>¶
乘凉登玉山烟磴陟孱顔數息方言到今朝偶得閒最¶
髙風益峭望逺目無慳指日秋廵路北峯一帶間¶
　　麗矚軒¶
髙處山軒俯暢佳年來秋令快登皆别峯雲歛平臨牖¶
詭石栢生直到階萬頃欣看禾黍茂三時幸值雨暘諧¶
壁間題句新鄰舊歴歴堪慿祈嵗懐¶
　　罨畫窓¶
近巘遥峯一覽中最欣鋪甸綠苖芃山莊指日臨數(上/聲)¶
<pb:KR4f0005_WYG_230-8a>¶
典(避暑山莊霞標書室窓名之曰/罨畫自此凡遇勝處輙以名之)畫異勤農意總同¶
　　涵漪齋¶
東陟帶日光西降背山影更覺晨爽佳遂造極幽境溪¶
堂仍倚山靣挹烟水景荷香拂座清栁隂随岸整雖曰¶
有波瀾映心惟至静¶
　　倚晴樓¶
萬里霽光澄髙樓即景登雲随風薄散露借日濃凝綠¶
穗黄將染秋霄晴最應八牕延峭爽真不負吟慿¶
<pb:KR4f0005_WYG_230-8b>¶
　　虚受堂¶
虚受何人不貴勤要惟其義切為君設云予聖無宏量¶
那得嘉言入耳聞¶
　　放舟至影湖樓得句¶
園牆命啟閘門扃順水放舟勢建瓴頃刻湖心樓便到¶
影來逺近列峯青¶
愛攬山光印水光片時消得坐匡床拈毫底識新秋景¶
風拂筕篖著意凉¶
<pb:KR4f0005_WYG_230-9a>¶
年來秋月例登樓素景扵人雅相(入/聲)投無那(去/聲)炎蒸欣¶
脫體如何宋玉却生愁¶
澄澈平湖曠蕩空樓窓不斷芰荷風楞嚴最契青蓮法¶
萬景都參影現中¶
　　泛月作¶
新月未上弦已有素彩流晚景宜乘凉何不可泛舟斜¶
漢掛半魄頗覺濶扵鈎光含寒意多體漾波心浮奚必¶
命管絃取適為清逰葦岸數聲蛩故知弗負秋¶
<pb:KR4f0005_WYG_230-9b>¶
　　即事¶
封章各省來麥収率中稔其後雨暘時大田蔚茂甚南¶
方乃澤國亦弗愁潦侵(叶/)清口疏治後下河嵗登廪䖍¶
祝復似兹九㝢豐庶審然此豈易必盛滿况當懔慰弗¶
抵憂多祈年惟懃恁¶
　　題董邦逹石屋松風¶
雙松之下二老坐老即蒼松松即老喬乎佺乎不可知¶
擬以夷齊猶覺小為語為黙那可猜盖以無言言至道¶
<pb:KR4f0005_WYG_230-10a>¶
石逕詰屈入峯户中有巖屋蔵窈窱了識其間多秘書¶
安得窮年獨研討¶
　　題錢維城藤溪魚樂¶
湖上藤花花落湖輕鯈嘬弄恣逰娛一時别撰南華趣¶
更不因他較樂無¶
　　晚晴落照¶
邇幸若休徴雨可不雨可密雲細絲零傍晩魚鱗妥西¶
北露曦光晃射雲成火蟬聲樹杪喧波影湖心沱泛月¶
<pb:KR4f0005_WYG_230-10b>¶
恰云宜愛景随時我¶
　　泛月題平安月鏡居¶
竹報平安古所云居稱月鏡泛溶沄碧霄萬里秋雲净¶
上下蟾光分不分¶
　　秋意¶
立秋尚遲日秋意已示端無風不送爽有雲亦欲閒樹¶
蟬晩更亮草蛩曉弗䦨雅宜親硏席却擬辭冰盤梧葉¶
落也未凝睇慿朱欄¶
<pb:KR4f0005_WYG_230-11a>¶
　　題鄒一桂畫秋色即用其韻¶
莫怪八公髪盡斑須臾解㑹變朱顔牆頭秋色有如此¶
信報天邉雁欲還(是卉又名/雁來紅)¶
動如鳳翥静如翔騎似雙成瀛海粧五色何妨傲霜候¶
東籬欲笑獨稱黄¶
　　雨中泛舟¶
曉爽午乍熱知將蒸作雲閒因秋舫泛倐至雨絲紛隄¶
岸忽如失水天杳不分渥霑即快霽利稼太殷勤¶
<pb:KR4f0005_WYG_230-11b>¶
　　題錢維城江村秋霽¶
雲欲歛猶戀深谷天惟淡故浄長空江村底識新秋景¶
喬樹纔看㡬㸃紅¶
　　泛月十二詠¶
　　　初月¶
一縷如眉復似鈎疑無訝有見擡頭漫嫌河畔光猶小¶
已報三千世界秋¶
　　　漢月¶
<pb:KR4f0005_WYG_230-12a>¶
秋來斜漢影初明飛度清宵報一更却是黄姑增悵望¶
停梭猶隔水盈盈¶
　　　弦月¶
漸覺寒輝淰淰披流天淥水影輕漪陳琳檄勝謝莊賦¶
正是抨弦未發時¶
　　　烟月¶
輕與徘徊淡與籠乍看寥朗乍朦朧滿林誰識西湖好¶
清夢惟傳玉局翁¶
<pb:KR4f0005_WYG_230-12b>¶
　　　霽月¶
晚來陣雨過河源霽色平鋪素綵鶱品格問誰能比似¶
黄山谷却有名言¶
　　　波月¶
練練波中漾綺紋夜湖鼓盪氣氤氲何妨棹拂金蛇閃¶
全體其間總不分¶
　　　舫月¶
豈須綠鷁與葱鶖一例沙棠載以浮天水空澄光上下¶
<pb:KR4f0005_WYG_230-13a>¶
如如認性且随流¶
　　　爽月¶
風來水靣浄凉生寒月欣看覿靣迎殘暑不知何處去¶
碧天如洗寄髙情¶
　　　松月¶
舟行岸轉露松梢摩詰詩中有故交恰是廣寒開夜醼¶
琉璃盤子玉釵敲¶
　　　賔月¶
<pb:KR4f0005_WYG_230-13b>¶
光為素照體清真林景熈堂契夙因設以箕疇擬卿士¶
殷哉吾亦企嘉賓¶
　　　吟月¶
就月鋪箋㸃筆時中涓底用玉檠持雖然即景抒清興¶
李諤名言亦可思¶
　　　待月¶
彎環看到滿輪時漸覺東岡魄上遲船艤西隄試相待¶
分隂陶侃惜非癡¶
<pb:KR4f0005_WYG_230-14a>¶
　　清曠樓詠竹四首¶
　　　晴竹¶
晴䦨聊撫渭川猗颯㳫前墀過雨時㺯影踈踈新沐葉¶
含颸灑灑欲揚枝檀欒態作鸞翹舞瀟朗音疑鳳管吹¶
最愛微風摇動處摐摐猶有露珠垂¶
　　　雨竹¶
為(去/聲)㸔(平/聲)介節種篔簹喜雨宜烟性所常濯葉移根猶¶
在伏滴聲入律祗含商雅因潄趾生方茂便是垂頭意¶
<pb:KR4f0005_WYG_230-14b>¶
自强底更倩他文與可屏風展出畫瀟湘¶
　　　風竹¶
宜晴宜雨更宜風響作枝頭内外空自有師涓識角徴¶
那從宋玉辨雌雄開窓恰似來君子掃逕何須命侍童¶
設使無端謂之笑不為韓愈定盧仝¶
　　　月竹¶
牆頭初碾玉輪過便覺寒光逸趣多碎影作聲尚騷屑¶
暗叢得照亦婆娑将踈復宻無恒態似正還斜莫辨科¶
<pb:KR4f0005_WYG_230-15a>¶
真是水中浮藻荇承天妙喻有東坡¶
　　熱¶
新凉將謂暑全蠲卓午蒸歊轉似煎始悟明當立秋節¶
炎官交代理應然¶
　　立秋(七月十/四日)¶
半月孟秋逮金官令始詹曉凉真應律(俗有朝立秋冷/颼颼之諺是日)¶
(夘初一/刻立秋)午熱乍侵簾萬物對時育五言觸景拈雲雷送¶
小雨祥叶老農占(農政全書立秋日小雨吉大雨主傷/禾是晚微落小雨即晴甚叶農祥)¶
<pb:KR4f0005_WYG_230-15b>¶
　　恱霽亭¶
小亭梵宫側恱霽向名之復爾中元節恰當晴景披閱¶
年松押擖瀼露卉葳蕤目與心清朗欣於此一時¶
　　題董邦逹溪閣哦松圗¶
下俯流泉上覆松松聲泉韻答重重幽人溪閣慿欄坐¶
良友惟三此處逢¶
　　中元夕放河燈¶
逢閏今年秋立遲廵鑾略緩啟程期中元恰值御園度¶
<pb:KR4f0005_WYG_230-16a>¶
萬炬因㸔琳沼施風定自然其影直月明底藉此光為¶
節宵連嵗成孤負(乙酉丙戌中元並/以秋廵駐蹕山莊)依舊流隂迅若斯¶
　　驟雨¶
驟雨東來一片雲飛絲急㸃倐紛紛駐輿小避思形狀¶
斫陣如㸔萬馬羣¶
　　題錢維城雲巖聽瀑¶
萬仞崇山百道泉竪摐横灑衆音潺山為静也泉為動¶
動自静生理固然¶
<pb:KR4f0005_WYG_230-16b>¶
　　恭奉¶
皇太后幸避暑山莊御園啓蹕之作¶
昨朝霖雨夜來晴正值蒐廵唘翠旌為奉¶
康寜緩後頓仍循警蹕肅前行途旁萬姓聴趨覲路近¶
三分俾免征(降㫖免經過地方額賦十分之三/嵗以為常俾蹕路羣黎頻沾惠澤)秋節雖¶
遲月臨廿(是月十四日始立秋故/唘行於月之二十日)凉颸已覺馬頭迎¶
　　過清河¶
清河南北黍如林更說前途倍茂森立馬橋頭堪縱目¶
<pb:KR4f0005_WYG_230-17a>¶
外斯何物恱吾心¶
迤邐煙村景色嘉芃生禾黍逮壺𤓰今年農圃都僥倖¶
飽食安眠賦不加¶
邇来宜雨復宜暘沃野優霑潦未狂昨宻霖尤資實栗¶
長途微濘審何妨¶
　　晚晴¶
昨夕雷雨作驅雲惜弗浄曉起就長途英英猶有剰大¶
田結穗時優霑信農慶雨不雨均可獨是致泥濘未免¶
<pb:KR4f0005_WYG_230-17b>¶
僕夫勞稍因慮怲怲晩来西北風吹散雲已竟既幸利¶
行旅更喜宜暘定¶
天貺有如斯惕哉勵敬勝¶
　　要亭行宮晩坐¶
芹&KR0656;東頭路熟經到来别館稱(去/聲)延停一天霽景無邊¶
碧萬嶂秋山直北青襍卉露中香馥郁髙槐風處爽瓏¶
玲黍華銅雀西成近畧得吾心獲所寜¶
　　出古北口¶
<pb:KR4f0005_WYG_230-18a>¶
嵬廵又此出長闗便覺迎来爽滿顔秋塞已開峯伍伍¶
曉空猶掛月彎彎¶
遺蹟何須歎祖龍千秋炯鑒慎邉封野橋漲水潮河急¶
昨晩山雲西北濃¶
去年塞坂微嫌旱今嵗山田幸兆豐未逮登塲知未定¶
越因切切惕吾衷¶
　　兩間房行官即景¶
數典猶稱房兩間而今倍蓰聚&KR0437;闤到来循逕欣慿座¶
<pb:KR4f0005_WYG_230-18b>¶
所喜開窓便見山繞砌秋花饒野意當庭古栢越蒼顔¶
綠旗藝武陳觀罷(古北口提標兵每於此陳習勁弓藤/牌角勝技輙扵行宫門校閱行賞)¶
著句聊消片刻閒¶
　　青石梁¶
石梁嵗往還佳景稱逰攀馬足若無路雲頭復有山飛¶
流垂振鷺野卉鎻孱顔更喜逢秋霽都忘行旅艱¶
　　常山峪行宫即景¶
南北連山色東西接路程有軒真可憩無牖不含清近¶
<pb:KR4f0005_WYG_230-19a>¶
聴禽鳴樹遥看鹿食苹偶因吟舊句仍復發新情¶
　　至喀喇河屯即事¶
葦峪北經寛甸平外藩依例道傍迎未遵近㫖遲来惠¶
益見同心向上誠(䝉古王公每嵗在喀喇河屯覲謁今/年遇閏駐山莊日久預傳諭扵八月)¶
(間来集以示體恤茲諸藩仍如徃例/逺迎且云瞻戀情切故未遵前㫖云)染色稼雲皆喜色¶
作聲蛩露是秋聲午曦駐馬蒸炎熱驟雨吹涼便朗晴¶
　　灤陽别墅¶
雨後渡灤河拍隄駛漲波秋風如故識别墅又新過砌¶
<pb:KR4f0005_WYG_230-19b>¶
卉芳偏野庭松凉入多悠然得深趣山鳥答清哦¶
　　虬盖亭戯題¶
小亭隂借老松义松下風来特地嘉漫誚尋常煞風景¶
雖然張盖未排衙¶
　　小金山¶
平臨天泬㵳下俯江渺㵿既因迥為髙亦因迥謂小¶
石罅擲鼪鼯可見不可尋一叢山丹花色是雙南金¶
景喜三秋孟暇值萬㡬閒一時飛逸興直到頭陀山¶
<pb:KR4f0005_WYG_230-20a>¶
　　至避暑山莊即事得句¶
千峯歛霧矗螺鬟嶺過廣仁接闠闤雖是旬餘遲出蹕¶
却饒一月暢居山(今嵗七月逢閏立秋節遲唘鑾較往/年緩十餘日而距進哨尚早可多駐)¶
(山莊/一月)評量農務黄雲際唘廸詩情綠樹間更有予心深¶
喜處明當䇿馬迓¶
慈顔¶
　　永佑寺瞻禮¶
神御有述¶
<pb:KR4f0005_WYG_230-20b>¶
羮牆猶想像¶
雲日近昭臨每至先瞻謁無遑善繼心秋風今古颯庭¶
樹嵗年侵䝉¶
業安惟永持盈敬益深¶
　　碧峯寺¶
山寺猶然對碧峯曾無白足寺前逢箇中那是全提句¶
相照光光證月容¶
　　叢碧樓¶
<pb:KR4f0005_WYG_230-21a>¶
寺後有書樓綠雲樓上頭覆隂猶密葉作籟恰新秋今¶
嵗仍初到輕凉合少留小哉彼王粲咄咄祗言愁¶
　　味甘書屋¶
石髓巖邊潔且芳便教竹鼎試烹嘗苦言藥也甘言疾¶
我却因之緬趙良¶
　　有真意軒¶
窅暎山谷處蔥朧林樹間自然稍位置雅喜足蕭閒畫¶
格當秋疊琴音過雨潺問予真意託恒是憶民艱¶
<pb:KR4f0005_WYG_230-21b>¶
　　對畫亭口號¶
曲轉雲廊得小亭額題對畫豈丹青便教摩詰披真蹟¶
未覺如斯悦性靈¶
　　秀起堂¶
西峪最佳處山堂迥若懸窓中數(上/聲)麋鹿砌下吐雲烟¶
露坂鋪紅錦晴峯矗翠蓮句非秀以起亦可置吟篇¶
　　出麗正門恭迎¶
皇太后至山莊即事得句¶
<pb:KR4f0005_WYG_230-22a>¶
日日伻人悉¶
起居豈同躬覲¶
大安輿¶
康强真是¶
夀無量愛敬從知樂莫如多稼沿途經¶
覽豫好山滿苑奉¶
懐舒秋陽曝處暄宜穡恰有松風入綺䟽¶
　　清舒山館¶
<pb:KR4f0005_WYG_230-22b>¶
山向舒間此卜居水欣清處暎紗䟽智仁適㑹動還静¶
枕葄無非史與書露卉繞階香帶潤風松拂户爽生虚¶
曉秋景概從新閲育物對時益亹予¶
　　學古堂¶
耕當問僕織問婢不學何殊立面牆在我寜惟資博洽¶
要應治理法虞唐¶
　　含青齋¶
門前峯展屏疊樹尚濃青連得碧無際落来翠滿庭既¶
<pb:KR4f0005_WYG_230-23a>¶
饒深以静莫擬色兮形蒼鹿尋難見呦音却可聴¶
　　松霞室口號¶
古松翠參天新松綠盈把㑹見新松似古松然不可期¶
年月者如是應無種松人貞翁弗言笑而啞¶
　　挹秀書屋¶
書屋千峯裏嶔嵜秀以深青林無别色野鳥有佳音景¶
颯隔塵境山空生道心挹之恒不竭信可暢清襟¶
　　題碧静堂¶
<pb:KR4f0005_WYG_230-23b>¶
一區隠峭蒨數息陟㟹嶆雖是輿而逸不㤀肩者勞窓¶
間延逺黛松下聽寒濤率意成新什苦吟&KR0316;首搔¶
　　題盛懋山水即用其韻¶
飛泉千萬道一一落溪潭溪橋有客過秋風吹鬢&KR0436;草¶
堂訪蘭交相與暢雄談澄心對碧漪凝睇眺翠嵐何以¶
永今朝竟欲縶去驂信可傲偓佺暴扵南榮南¶
　　處暑日雨(七月廿/九日)¶
庚伏昨朝盡婪暑今日處猶恐炎或留滌之以涼雨山¶
<pb:KR4f0005_WYG_230-24a>¶
莊到三日輜重率至所益欣利晩田兼弗廑行旅溟濛¶
萬峯烟潺湲千澗滸畫意惟米芾詩情合杜甫更覺饒¶
兩翁鹿聲聞隔岵¶
　　題和闐玉應真觀泉圗¶
　　是玉為和闐珍品向命玉工成此圗而不戒扵癸¶
　　未之回祿英氣盡矣然琢磨結搆不可冺焉則以¶
　　匹之常玩置扵山莊夫一炬之不抵又何有三日¶
　　之燒焉誠如白居易之言斯天下終無真玉矣觸¶
<pb:KR4f0005_WYG_230-24b>¶
　　目興懐因成是什¶
厜㕒卓錫偶觀泉祝水能生十丈蓮慢誚精英同假玉¶
(居易詩註云真/玉燒三日不熱)可知寂滅是真禪一塵微裏何妨轉大¶
火聚中如是全求劍莫尋契舟處白居易語豈其然¶
　　題金廷標襍花四種¶
　　　石榴¶
細葉繁枝䕶大紅開常弗謝畫屏中何須重舉元徽(崔/)¶
語阿措真看不畏風¶
<pb:KR4f0005_WYG_230-25a>¶
　　　蜀葵¶
蜀葵亦有向陽名紫萼娉婷且自榮不置階前照曦影¶
誰知二物假和誠(蜀葵不向陽而韓琦計衡/輩謂之向日故戯及之)¶
　　　百合¶
素質應羞時世装陸游家蓺兩叢芳不曾睡鴨夕薫換¶
撲鼻居然百合香¶
　　　金絲桃¶
塞外宛看塞外花階前形影映横斜去年命寫尋常事¶
<pb:KR4f0005_WYG_230-25b>¶
今日誰知珍重加(時廷標已物故每遇/其畫輙珍惜題句)¶
　　晴¶
昨朝雨竟日傍曉霽開雲詎為山逰適惟因農務欣秋¶
陽熾髙曝碧雨浄纎氛風過叢林下還垂珠露紛¶
　　玉岑精舎¶
山莊駐五日精舎乃初到盖因尚炎蒸故遲造幽奥新¶
晴趂颯爽試一觀其妙肩輿數息至宻樹忽開徼靣對¶
怪峯聳下臨深澗窔塵無一㸃滓秋有八分料草蟲唧¶
<pb:KR4f0005_WYG_230-26a>¶
唧聲如訴去年約¶
　　湧玉亭¶
曲注聲潺千澗隈滙淙亭下澈瀠洄尋常憶得初無此¶
始悟今從雨後来¶
　　小滄浪室¶
百歩逰廊上千尋陡澗臨澄心托清淺駭目俯嶔崟朗¶
未期開鑑音堪聴滴琴新松窓外植放幹已森森¶
　　栴檀林¶
<pb:KR4f0005_WYG_230-26b>¶
盤旋陟林巘清浄結花宮枝葉霏天香栴檀將毋同早¶
是鼻根寂何有眼界逢應真左右圍調御坐居中(室中/供墨)¶
(刻如来及十/六應真像)不以装嚴飾内空内外空彈指視昨年猶¶
為塵念䝉¶
　　澄霽樓¶
傑峙山樓樹杪懸千峯近逺矗晴烟坐來無際長空朗¶
恰與吾心共廓然¶
　　超然宇¶
<pb:KR4f0005_WYG_230-27a>¶
因地既以髙得趣自以超然則資境乎子輿言非誵翹¶
然企廣居寜祗圗逰遨¶
　　題春好軒¶
天髙氣爽湊蕭晨繞砌繁英灔露新軒外又慿七月景¶
胸中常養十分春蝶薫翅紫花間栩鹿戴茸黄林際馴¶
(鹿角戴茸黄色尚未出尖則不甚肥必/俟秋深氣凉然後牝牡合羣可即鹿矣)且自對時玩生¶
意无虞慢擬傍巖廵¶
　　千尺雪二首¶
<pb:KR4f0005_WYG_230-27b>¶
就濕由来水性常成渠利導豈竒方雪其白色髙千尺¶
今日那知亦有黄¶
雨餘野潦挾沙泥下注流成澱澱溪却以名同引興逸¶
遄飛直到范園西(千尺雪為吳中范氏山園自辛未逰/後西苑盤山及此地皆引泉肖境為)¶
(之/)¶
　　玉琴軒¶
前後繞石渠流泉相激迸此聲彼則振宛是宫商應乘¶
暇斯偶坐湱然入清聽諸慮於焉澄藉因知水性明道¶
<pb:KR4f0005_WYG_230-28a>¶
言可方動定静亦定¶
　　寜静齋¶
青山逺暎水前墀水静山寜唘沃思自合忘言契神筦¶
掞箋摛藻又奚為¶
　　荷二首¶
綠盖紅冠塞水濱風前雨後越精神年年不負拈毫約¶
占得山莊七月春¶
清涼境界浄真花那數南方有若耶山雨昨朝野水漲¶
<pb:KR4f0005_WYG_230-28b>¶
黄金一片襯紅霞¶
　　午熱¶
烟火庶山莊年来熱亦常曝懸秋日赤催得稼雲黄未¶
可蔵紈扇還教換葛裳河名真不負谷口愛乘涼¶
　　曉涼¶
山中有定候午熱暮朝凉已覺寒侵簟便當厚著裳望¶
欣澄碧宇坐欲近陽光塞景自如是人情却鮮常¶
　　移樹¶
<pb:KR4f0005_WYG_230-29a>¶
山木易為生亦在人培植萌蘖既叢茁反覺相蓬塞乘¶
閒課移種分科䟽側匿宻葉於以舒紏枝去其逼而復¶
空廓處楚楚新林飾事半功斯倍一舉欣兩得¶
　　捕魚戯言¶
内湖不捕魚外湖常捕魚捕魚獲外湖放魚於内湖内¶
湖鱗類孶外湖人烹諸於以示好生亦因觀水虞然魚¶
豈得知業已殭泥塗救五於彼什盖非彼所娯更有人¶
竊笑盗取誰禁吾¶
<pb:KR4f0005_WYG_230-29b>¶
　　雨(閏七月/初五日)¶
午熱蒸成凑雨雲秋期五日不為勤半宵粉絮纔方宻¶
清曉烟絲遂以棼響滴蚌珠叢樹葉色蔵螺黛逺山紋¶
既霑終覺宜暘好當晝千峯歛霧氛¶
　　題僧石溪茂林秋樹巻¶
窅暎林嵐若無隙望之實際具真空上人固是多能者¶
可識不闗能所中¶
　　永恬居¶
<pb:KR4f0005_WYG_230-30a>¶
山居幽谷裏¶
聖藻泐楣檐為(去/聲)念¶
恩勤永兼欣情性恬座間臨樹杪窓隙挹峯尖安得恒¶
斯坐義探書理潛¶
　　素尚齋¶
書齋更山上疊磴以廊通每仰¶
額垂手常欽¶
儉率躬野禽呼檻外蒼鹿過窓中尼父言詩㫖玩辭義¶
<pb:KR4f0005_WYG_230-30b>¶
不窮¶
　　肩輿至創得齋憩坐得句¶
路入深山更向西心儀創得一攀躋遵其徑曲觀其徼¶
知我松喬盡我徯拂座有風皆颯颯霑衣不雨亦凄凄¶
今秋又此初吟句原未楣間負却題¶
　　夕佳樓口號¶
尋常已愛看山氣今日猶欣暢晚晴萬葉輝光一川綠¶
七言妥貼片時成¶
<pb:KR4f0005_WYG_230-31a>¶
　　下東嶺遂至水月菴¶
自西降東謂之下自東升西謂之上東西升降夲何常¶
由人謂之遂成象日之夕矣降東宜歩歩隂鋪就涼爽¶
竺菴水月碧山凹恰似冰輪呈漭沆適纔較量胥戯談¶
大士如如不動想¶
　　山心精舎¶
菴傍精舎衆山心翠展屏風具四臨觸目何曾勞應接¶
興懐惟是契深沉収雲萬樹生新色過雨千谿吐細音¶
<pb:KR4f0005_WYG_230-31b>¶
著句便成成便去所欣芥&KR0034;了無侵¶
　　含粹齋¶
門外清溪溪外山溪聲山色共秋閒自然純粹而精趣¶
合把羲經讀此間¶
　　綠雲樓¶
秋前宻葉尚敷紛試上書樓俯綠雲正喜千林翠如滴¶
誰教一縷白仍分近帷已潤芸青色逺嶠還封螺黛紋¶
祗有鹿聲蔵不得呦呦時共隠芝聞¶
<pb:KR4f0005_WYG_230-32a>¶
　　水月精舎¶
巖上書齋俯澗溪水聲月色帶髙低㡬曾佳夕頻探景¶
祗趂餘閒偶覔題貞觀(去/聲)兩言出想像南華六巻識端¶
倪清宵試問饒何物沙岸紛紛印鹿蹄¶
　　招涼榭¶
敞榭羃嘉䕃秋涼聊復招近西隂得速臨水爽来遥果¶
覺衣增颯竟堪扇罷摇心懐别有喜催熟晩田苖¶
　　觀瀑二首¶
<pb:KR4f0005_WYG_230-32b>¶
激謞出峽落偏幡水樂八音㑹以繁却是耳根輸眼界¶
適從峽上見其源¶
源頭纔見細涓涓落脚旋看萬弩懸不以耳聴以心㑹¶
略從家語識真詮¶
　　種塞花¶
塞花不計名種種(上/聲)秀而野移彼植此間易於木拱把¶
雨後地濕潤課種(去/聲)足消暇(叶/)繞砌分左右依石任髙¶
下香引蝶随来色疑鹿不捨須臾前墀間紅紫紛蕭洒¶
<pb:KR4f0005_WYG_230-33a>¶
誰謂秋寂寥㸔此向榮者¶
　¶
　¶
　¶
　¶
　¶
　¶
　¶
<pb:KR4f0005_WYG_230-33b>¶
　¶
　¶
　¶
　¶
　¶
　¶
　¶
御製詩三集巻六十七¶
