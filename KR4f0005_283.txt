# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:15.355899
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷四
<pb:KR4f0005_WYG_283-1a>¶
欽定四庫全書¶
御製詩四集巻四¶
　古今體一百四十九首(壬辰四/)¶
　　接要樓有㑹因成是什¶
山莊静寄景無窮舉要接之易簡通松石春秋自殊狀¶
雲煙朝暮已非同崇情常託詮象外妙解不期攬結中¶
設以要言天下理為君難實切吾躬¶
　　交翠榭¶
<pb:KR4f0005_WYG_283-1b>¶
仲春林樹尚空枝虚榭憑吟别契思慘淡中常出蔥鬱¶
故知交翠有其時¶
　　潄瓊軒¶
盤不乏有泉泉所乏成池自髙而臨下往往瀉無遺引¶
來截其往乃賴人工為是池貯半畆頗渺清漣漪源則¶
瀑布垂流則淨練披率可方以瓊潄石那藉竒雖然有¶
後言絜矩可因思裁成詎此哉能弗愧乎斯¶
　　擷翠樓¶
<pb:KR4f0005_WYG_283-2a>¶
漫言林翠未堪擷自有松青與栢蒼一陣天風翻石壁¶
吹來謖謖稱心凉¶
　　山行¶
昨日山行值始晴嵐煙晴晦猶變幻今日山行喜大霽¶
太空不遺雲一片天高地下物散殊總覺熈春滿所願¶
水流石罅増其漲風行松杪掃其霰隂崖重壘銀樓櫓¶
(是處亂石壁立名之/曰小石城向有詩)古寺曲抱紅牆院是間得句倍向¶
來知止言旋斯亦善¶
<pb:KR4f0005_WYG_283-2b>¶
　　得概軒口號¶
詭石竒松本無意探幽濟勝覺紛思誰知幾日山逰趣¶
軒以不言概得之¶
　　東竺庵二首¶
明當發歸蹕言復逰名山快晴已兩日雪融路不難膳¶
罷理事畢趂此一朝閒筞馬循仄蹊石磴陟千盤隂崖¶
尚積冰其下奔鳴湍竺庵遥在望翼然松雪間色聲極¶
浄䖏觀音如是觀¶
<pb:KR4f0005_WYG_283-3a>¶
天竺自在西而何斯曰東萬物有對偶是理豈不同設¶
更過東嶂此仍為西峯咄哉庵之竺東西適莫從境固¶
未能定名亦安有窮三耳難實非三幡色即空金仙坐¶
無言葢示超乘(平/聲)宗¶
　　雲浄寺¶
竺庵東復東盤谷阻之阻跋馬厯搖刖亦即叩禪户雲¶
去浄梵宫雲歸浄天宇其浄不在雲非雲浄那覩浄實¶
無變遷雲則有散聚試問雲浄者誰能更誰所¶
<pb:KR4f0005_WYG_283-3b>¶
　　再題千尺雪¶
溪閣園門裏逰迴必憇臨一窻烘日影六律協泉音本¶
性悦山水俗情忘古今兩收名實好積素在崖隂¶
　　再題半天樓¶
雪中前日望山尖山樓知在雲煙裏快晴今日暢躋攀¶
猶有積素庭中委地迥由來雪益大曦光到此應遜矣¶
下視薊野全無雪隂嶺惟餘塊素耳一為慰因衆黔黎¶
一為念廑諸軍士僧格桑尚未就擒(時官兵進勦小金/川已抵其資哩僧)¶
<pb:KR4f0005_WYG_283-4a>¶
(格宗諸隘現在攻圍一俟攻克即可擣其美諾巢穴擒/縳僧格桑日來盼望㨗音甚切而其地相近雪山軍行)¶
(覔間以進岩磵冰雪未融將/士不免衝寒渉凍尤深厪念)執戈方將攻玉壘¶
　　降東嶺遂至泠然閣¶
巖樓已據髙東嶺髙無幾略陟遂成降事半功倍矣松¶
濤石海間羅落穿其裏積素霏林端祗以天花擬數息¶
肩輿人亦造屋之戺下梯始知閣因迥所為耳泠然響¶
颯風霽後應有此¶
　　琴峽亭¶
<pb:KR4f0005_WYG_283-4b>¶
出峽泠泠迸水清耳根忘䖏静塵情東坡聴得賢師操¶
絃是春温和且平¶
　　池上居¶
砌石為池貯山水就卑因迥疊三層免教盡瀉無餘剰¶
乃得平舖有碧澄幾架溪房影倒漾一輪巖月魄虚憑¶
田盤不少髙低瀑似此方塘信絶勝¶
　　題仇英松風水閣¶
盤谷之中池上居十洲畫幅暎紗疏松風水閣皆相似¶
<pb:KR4f0005_WYG_283-5a>¶
活脱精神笑不如¶
　　直𨽻總督周元理兼管順天府尹尚書裘曰修¶
　　　奏報雨雪情形詩以誌慰(有序/)¶
　　周元理裘曰修承命濬治北運河莅視工作㑹函入告云是¶
　　月望行次河西務濃隂小雨之後繼以宻雪自戌初迄次¶
　　日子羊入土計三寸餘且雲勢廣濶霑澤必普數日¶
　　前既滋霢霂兹復春霙益潤落地即融宿麥新畬¶
　　均資其利農情極為歡慶披覽慰意因叙其梗概¶
<pb:KR4f0005_WYG_283-5b>¶
　　而系以詩¶
月之望雪勢瀰漫正慮畿南氣釀寒大吏勘河封牘至¶
清晨問政啓函觀融同春雨三寸足茁助秋麰萬姓歡¶
潦後窮黎賴有此祇心憐耳未心寛¶
　　盤山迴蹕度大嶺至大新荘行宫作¶
前朝度過逢霏雪今日度&KR0158;喜放晴既下平原遵坦路¶
更看潤壤起春耕髙峯積素夫何害勝境雖佳不繋情¶
駐蹕適馳閣本至任人勑政慎施行¶
<pb:KR4f0005_WYG_283-6a>¶
　　山東巡撫徐績奏報得雪¶
雪由薊北逮山東(近畿各屬均於月之十二日得有雨/雪兹徐績奏濟南東昌武定三府屬)¶
(州縣並於十二日得雪隨融入土三四/寸不等春膏同日均霑北方尤為罕覯)地以迤南更易¶
融入土已稱三寸潤後期還冀兩朝同(十五日之雪徐/績尚未奏到)¶
雨晹農務厪吾切宵旰民艱憶彼恫仍卜豫郊霑也未¶
(前日何煟奏豫省盼雨甚切諭令隨得即行奏聞今各/處雨雪之日雲濃而廣冀中州亦得同霑膏澤元切厪)¶
(念/)紛予望念那終窮¶
　　盤山迴蹕至暢春園恭問¶
<pb:KR4f0005_WYG_283-6b>¶
皇太后安喜而成什¶
省耕補不足而旋仙苑詢¶
安申戀䖍春色正佳桃蕊綻土膏特潤麥苗芊既陳薊¶
野民情適亦悉香山¶
慈賞便(啓蹕後命皇貴妃皇子等侍始還皇太后/逰香山静宜園駐蹕數日昨    暢春園)¶
㬅夀益増¶
體益健所期如是以千年¶
　　河南巡撫何煟奏報得雨詩以誌慰¶
<pb:KR4f0005_WYG_283-7a>¶
正企中州信忽傳大吏章春膏被同日(何煟前奏豫省隨/盼澤甚殷諭令)¶
(得隨奏日來正切望其報雨之章兹奏到省城於二月/十二日雨繼以雪各三寸許而附省州縣均于是日得)¶
(雨雪三四五六寸不等&KR0195;苗得及時長發/大田亦得翻犂農民欣慶覽奏為之慰悦)渇壤潤連疆¶
恰值興犂候欣聞比户慶一心寜不慰慰矣敬仍蘉¶
　　題董其昌書畫合璧册¶
　　　重嵐樹色¶
嵐重樹以重薈蔚渺何極奚必施丹青此是太古色¶
　　　林館煙霞¶
<pb:KR4f0005_WYG_283-7b>¶
書聖畫造賢(以予視之董字信可稱聖若/夫畫祗可造賢人之境耳)乃不名一家¶
山樵荷葉皴中自生煙霞¶
　　　巖棲靜致¶
幽人結廬䖏勝必占林泉清晝著何書鶴林玉露篇¶
　　　溪䲧秋晴¶
古屋喬樹下樹上秋陽皛何必悲長年此景亦復好¶
　　　嶺雲過雨¶
米家墨戲法原弆畫禪室(石渠寳笈貯未友仁瀟湘圖/煙雲掩映極墨戯之妙舊為)¶
<pb:KR4f0005_WYG_283-8a>¶
(董其昌畫/禪室中物)邇來六百年誰人敢落筆¶
　　　層巖蕭寺¶
層峯既㟎&KR2028;古寺亦蕭閒設更問其䖏應為覆釡山¶
　　　峯屏積翠¶
春夏及秋冬峯容各殊致儻來月月看便是展十二¶
　　　溪山一曲¶
山深溪復曲書畫出一手古句當題詞愛與古人友(每/畫)¶
(幅對頁其昌各書唐人五言絶句/以代題辭亦不盡與畫意合也)¶
<pb:KR4f0005_WYG_283-8b>¶
　　山西巡撫三寶奏報得雨¶
晉省原知非望雨同時報亦渥春膏(三寳奏山西省城/及近省各屬俱于)¶
(二月十二日得雨雪二三四五寸不等農田大/有禆益且與畿輔齊豫同日霑膏尤為欣慰)不先不¶
後逮四省種麥種禾遍九臯為(去/聲)民舉手惟稱慶在我¶
問心何以叨夏長秋收期正逺鞏謙戒滿矢恒操¶
　　詠痕都斯坦玉椀¶
　　璞韞崑山鏤傳印度卷芳莖而環耳攢花纈以承¶
　　趺晶瑩一規允彼良工巧琢瑑縈五字嘉兹寶器¶
<pb:KR4f0005_WYG_283-9a>¶
　　恒來¶
西崑率産玉良匠出痕都楮刻異三載水磨成百瑜製¶
精畫難比器鉅執如無不寶非求彼頻來却慙(去/聲)吾¶
　　山桃花三首¶
山桃開例仲春初春冷今遲半月餘却喜夭夭具神解¶
田盤迴蹕待吟予¶
沿溪淡白間(去/聲)深紅倒影清波意與融恰似盧家能靧¶
面取將花雪鏡光中¶
<pb:KR4f0005_WYG_283-9b>¶
桃孃偏致妬封姨習習隨來枝上披潤透青郊不需雨¶
春雲正藉好風吹¶
　　無逸齋¶
寢門問¶
安退别館勑幾仍事事罔敢忽孜孜惟用兢勤民恤彼¶
隠授吏量其能黽勉所無逸¶
神堯垂訓曽(齋額筆也皇/祖御)¶
　　出暢春園門至泉宗廟即景襍詠四首¶
<pb:KR4f0005_WYG_283-10a>¶
理政罷猶清暇餘泉宗非逺試逰諸溪田夾路足春水¶
桃栁風中度筍輿¶
稚緑纔看籠嫩紅輕荑鋪陌未成叢韶光那是絶勝䖏¶
祗在含姚釀冶中¶
一帶青山列若眉幾塍碧水漾輿帷棲霞西往金陵路¶
有趣無塵故若斯¶
蒲埒沙隄幾曲沿行無五里到當前清泉白石依然好¶
笑我無端别二年¶
<pb:KR4f0005_WYG_283-10b>¶
　　題挹源書屋¶
廟側築書屋清泉左右分纔看出竇汨遂喜寫渠沄絜¶
矩於為學窮源亦有聞如探天一本曰萬實滋紛¶
　　曙觀樓¶
一帶平林逺郭東銅鉦飛上曉曦紅無須絮㡌披横嶺¶
玉局詩情想像中¶
　　向緑軒有㑹¶
俯而視溪流緑水已漪漣仰以觀庭木緑葉猶未鮮水¶
<pb:KR4f0005_WYG_283-11a>¶
木同清華遟早偶殊焉向者屬有心於斯較半全不如¶
軒受虚無言付忘筌¶
　　觀瀾亭¶
觀瀾雖曰觀水術亦欲循流以識源設使非由根本得¶
縱成章祇屬空言¶
　　主善堂¶
試問宜師者端應主善為與居寧過此能擇每思其碧¶
水階前繞青蕪窻外披乾元資大始示我長人規¶
<pb:KR4f0005_WYG_283-11b>¶
　　秀舉樓¶
若翼飛樓詭石巔凌空擢秀勢翩&KR1473;每來曾未一拾級¶
讓與駐逰控鶴仙¶
　　依緑軒¶
祠當中墅列東西左攬應知右若徯半刻何妨少紆歩¶
七言仍復與留題庭松不改古顔蔚砌草已欣生意萋¶
南牖一稜餘日影流隂兩嵗未遷兮¶
　　集逺堂口號¶
<pb:KR4f0005_WYG_283-12a>¶
堂顔集逺因攬景集逺無過百里邊我所思逾幾(平/聲)百¶
倍官軍正在勦金川¶
　　樂清館¶
泉木翳然處三間書館開兩年忽成别此日又重來何¶
有寸隂惜且欣韶景回於斯春可樂而不惹塵埃¶
　　輝淵榭¶
緑栁梳晴川飛泉寫白石對泉搆小榭言樸弗言窄垂¶
流漸就平一泓澄淵積雖無蚌育珠清輝漾靈液去歳¶
<pb:KR4f0005_WYG_283-12b>¶
泉林景目前原不隔¶
　　津逮亭¶
由來水到成渠耳黙坐虚亭㑹意殊為政設於斯絜矩¶
何曽津逮識唐虞¶
　　由泉宗廟沿隄遂至聖化寺即景雜詠¶
泉宗攬結出西門隄上春光概可論緑栁放條臨曲岸¶
紅桃著色䕶孤村¶
方方新水滿鱗塍陌不生塵景絶勝㝡憶泉林春客歳¶
<pb:KR4f0005_WYG_283-13a>¶
衣霑濛潤敲(去/聲)吟曽¶
難尋東雉與西勾日下徒聞著記留祇有石橋臨古路¶
依稀還可認巴溝¶
精藍到不費多時寺閣金光照水涯南首更知别墅在¶
乘閒索與小棲遲¶
　　題含淳堂¶
一徑池中達方塘左右分清波暎素志大塊示真文白¶
芷緑蒲遲(去/聲)枕經葄史欣捨淳思厚俗吾亦未前聞¶
<pb:KR4f0005_WYG_283-13b>¶
　　敷嘉室¶
一氣鴻鈞鼓物華對時書室坐敷嘉以言斯道誠先覺¶
試證韶光總不差峯影波情相澹蕩輕荑弱栁逐増加¶
漆園意謂猶饒舌强論無涯與有涯¶
　　湛凝齋¶
湛待凝而得凝因湛越佳由來觀動定可以契澄懐寂¶
謝心波起静知道莞諧大圓鏡光裏忘照祗溪齋¶
　　羃翠軒¶
<pb:KR4f0005_WYG_283-14a>¶
新葉林間尚未披文軒縱目望無涯漫言嘉䕃猶遲待¶
一瞬應看羃翠時¶
　　矚巖樓¶
樓在溪南巖溪北溪光巖影罨樓窻巖因有矚翻成獨¶
溪以無言自解雙不即不離都契妙是空是色兩相降¶
青蓮身祗標清浄根境由人品議摐¶
　　得真齋戯題¶
真者假之對得者失之反既真假斯無謂得失已逺譬¶
<pb:KR4f0005_WYG_283-14b>¶
如境非我心實我之本云我得境可云我得心舛以水¶
洗水人足知其識淺¶
　　襟嵐書屋¶
書屋悠然嵐翠間開窻近即眄孱顔所欣無定中有定¶
於此宜閒却未閒合讓清風與明月恒依緑水及青山¶
促成新句鄰舊句我亦因之命駕還¶
　　微雪(二月廿/六日)¶
春雲徹夜又舖勻清曉霏霏糝玉塵落地陽升融已渙¶
<pb:KR4f0005_WYG_283-15a>¶
著房隂背素微皴踊愁凝凍乖和令翻類幸災樂禍人¶
率曰麥猶未勃長(上/聲)斯言豈果出農民¶
　　雪中舟泛¶
勤政(殿/名)晨當勑政畢飛雲(舟/名)暇逐破雲開御湖豈是山¶
隂境不必絮言訪戴來¶
舟衝縈薄復鬖髿近岸依然望若遐今日誠逰香雪海¶
桃花都認作梅花¶
著地入波總消化祗餘空裏散花形假山却見隂嶺秀¶
<pb:KR4f0005_WYG_283-15b>¶
積素還藏一抹青¶
幻如萬卉發珠朶紛似一天舞玉蛾却憶餘杭有佳句¶
斯時真是不宜多¶
　　晴¶
微雪昨朝過朗晴今曉和春膏常慮少此日乃虞多素¶
不積高嶺融還潤坦阿載宣京兆尹農事問知何¶
　　微雨(二月廿/七日)¶
過午雲重聚逮申雨細飄不寒奚礙澤已足却嫌饒率¶
<pb:KR4f0005_WYG_283-16a>¶
可人情騐惟因農務翹小霏旋即止快霽待明朝¶
　　御園晴泛¶
朗晴弗冷亦非暄耐可蘭舟泛御園勑政勤惟協物理¶
值閒逰以慰心源栁邉絲意垂餘潤桃䖏花光逐漸繁¶
新水載舟澄見底十思疏裏憶徴言¶
　　詠古玉椀托子疊前韻¶
　　向有古玉椀托子之詠兹偶得此憶與舊器頗同¶
　　取以相比則玉質玉色及規圎中孔分毫不爽盖本¶
<pb:KR4f0005_WYG_283-16b>¶
　　一對而分失耳慨然有感因疊舊韻詠之¶
誰與為分誰合之竟如神鬼暗中為已飛劍認襄城際¶
乆别珠還合浦時篋弆故應成秘賞椀承寧復使重離¶
拈髭吟就忽失笑未得斯前可不思¶
　　題方琮山水¶
卜築溪山秀溪山秀逼人開窻眄澹沲攜扙陟嶙峋紅¶
寺白雲外蒼崖緑水濵如將諮太古此地有先民¶
　　郊外二首¶
<pb:KR4f0005_WYG_283-17a>¶
逮耕千畆返都京嘵日青郊歩輦行蕪已舒芽含露潤¶
栁將發葉帶煙横¶
春麥種齊秋麥茁緑舖近逺入憑觀設無昨者畏寒切¶
安得如斯滿志歡¶
　　山東巡撫徐績奏報得雨¶
報雪早知兹報雨優霑云透一犂任(徐績奏省城于二/月廿二日宻雨竟)¶
(日近省之濟南泰安所屬各州縣亦同日得雨深透/麥苗彌望菁蔥大田亦得及時播種民情極為歡抃)　齊¶
民履畆欣舉趾大吏謄章奏好音昨嵗偏災藉稍救仲¶
<pb:KR4f0005_WYG_283-17b>¶
春渥澤戴誠深三時穡事期猶逺敢即而今少釋心¶
　　河南巡撫何煟奏報得雨即用前詩韻誌慰¶
開封遲日奏章至展閲霑膏慰不任(何煟奏豫省於二/月十二三及十六)¶
(等日闔屬連得雨雪後兹省城復于廿二日自辰及酉/霢□相繼入土深透附省各府州並得均霑正與山東)¶
(同/日)優渥何期遍齊豫形容未可以言音早禾均得苗生¶
勃秋麥更欣根䕶深(何煟並奏上年種麥時秋雨本透/盤根既固兹屢渥春霖更得十分)¶
(暢發即早秋均可乗時/佈種實數年來所未有)大吏喜哉滋敬耳庶幾乃與我¶
同心¶
<pb:KR4f0005_WYG_283-18a>¶
　　季春齋居¶
小祀例惟兩日齋齋斯同一敬為偕潤滋東畆無需盼¶
㨗待西川正繫懐曦北低看移牖影晝長遲覺報壺牌¶
輕雲薄霧常奄靄不雨何妨雨亦佳¶
　　髙克恭青山白雲圖¶
北宋雄渾有四家率逸無山容青鎮潤雲態白如鋪茅¶
屋隠林下板橋接路隅南宫真脈在割裂豈妨乎(畫無/克恭)¶
(名欵而幀端有王士熙姚庸張翥/周伯𤦺四人題識援證極為精審)¶
<pb:KR4f0005_WYG_283-18b>¶
　　詠古玉尺¶
鼂采全然閟葆光過姬周代直陶唐設非可凖摛文筆¶
未得輕將以此量¶
　　祭¶
　先農壇述事¶
城南低地水未涸石陌如弦不起塵固是此時弗需雨¶
敢疏與¶
祭正當春始興稼穡功翊¶
<pb:KR4f0005_WYG_283-19a>¶
帝秩薦豆籩敬禮¶
神畿輔兩年經澇沴益䖍祈嵗活吾民¶
　　耕耤禾詞¶
禮占吉亥暮春初千畆南郊治坦如却已兩年濶穡典¶
犂鞭將事益殷予¶
春巡昨甫閲新耕秋麥菁蔥亦發萌耤禮舉因闗定制¶
率先此乃屬遲行¶
弗躬弗信訓昭然民事寧容謝長(上/聲)年惟是三推祇循¶
<pb:KR4f0005_WYG_283-19b>¶
例未曽加一愧殊前(將行耕耤有以朕六旬以上為辭/者不允但依典制三推弗行加一)¶
(之禮亦足省步節勞/然中心則以為愧矣)¶
三(王/)九(卿/)鱗排各按班農夫蓑笠禮都嫻惡衣致美惟¶
黻冕要欲從知穡事艱¶
　　御園暮春¶
耤田禮罷御園返春日遲遲喜載陽蘭陌煙光濃以露¶
栁隄緑意重扵黄蜂猜杏埒逰還怯魚試蘋波出復藏¶
稍惜山桃花欲謝思量開固早羣芳¶
<pb:KR4f0005_WYG_283-20a>¶
　　微雨(三月初/六日)¶
五更初報佈濃隂詰旦霏微細㸃斟十日未踰論衡吉¶
(前月廿七/日微雨)三朝漫詡藉禋歆東郊益潤苖生隴上苑偏¶
滋花發林更擬微霑放晴好因知人實鮮恒心¶
　　御湖晴泛¶
微雨旋云止春晴亦復佳往年斯覺惜今嵗乃宜懐勑¶
政前庭罷漾舟後沼諧滄池疊霽浪不必問津涯¶
四面圍長岸亭臺倒影披花光舒錦繡波意閃罘罳艶¶
<pb:KR4f0005_WYG_283-20b>¶
裔全含潤飛潜總覺熙鳴榔漫須急得句恰宜遲¶
　　即事¶
由近以及逺大吏報次第率稱春雨霑實利興農事畿¶
輔昨秋霖下隰猶潤漬弗雨乃覺宜小霏遂開霽迥異¶
常年況望澤愁不置暮春御園景攬結應暢意而却繾¶
軍營㨗音盼即至五夜醒十畨孰能安枕寐合是憂勞¶
人韶光任明媚¶
　　含韻齋玉蘭¶
<pb:KR4f0005_WYG_283-21a>¶
今歳韶光未孤負庭前六樹燦芳華如於韻䖏評其品¶
實是春花祗此花¶
女夷妙手玉人過一夜雕成花滿柯分付流風莫相妬¶
封姨寧不識菁莪¶
梅花朶朶無向上朶朶玉蘭向上開一為(去/聲)承暄一避¶
冷不同同處各呈材¶
亭亭玉立樸齋前恰似竹溪對六賢静度幽香都未改¶
春光瞥眼又三年¶
<pb:KR4f0005_WYG_283-21b>¶
　　題董邦逹山水冊¶
　　　春林澹靄¶
春林葉未齊春煙澹欲迷望逺渺漠漠入深霑淒淒村¶
屋無人出只待歛朝隮¶
　　　松谿釣艇¶
野艇任飄漾一絲聴浮沉自適釣魚樂而無羨魚心松¶
風和(去/聲)漫叟寫出韶濩音¶
　　　蘆汀煙雨¶
<pb:KR4f0005_WYG_283-22a>¶
逺山落驟雨片刻澗谿漲歸舟竹葉輕茫茫失所向且¶
尋蘆汀泊一壺千金償¶
　　　山郭雲嵐¶
萬嶂蔚氤氲千林杳莫分疑是宅仙子不然棲隠君雲¶
闗恒自掩弗藉稚圭文¶
　　　竹裏茶煙¶
幾曲石泉上萬个竹林中拾葉然古鼎烹茶命奚僮鬢¶
絲風輕拂合是玉局翁(蘇軾詩鬢絲/强理茶煙中)¶
<pb:KR4f0005_WYG_283-22b>¶
　　　踈樹幽亭¶
草亭臨澗濱古樹與為鄰天籟滿清聴野彴接雲津不¶
是塵凡境故無來往人¶
　　　萬疊芙蓉¶
弗從藕擢枝非因日放蕊萬疊如萬瓣有青亦有紫漫¶
擬湧陸地溪臨功徳水¶
　　　秋山攜杖¶
樹喬石之側波澄岸之曲手攜笻竹杖蕭然展步獨定¶
<pb:KR4f0005_WYG_283-23a>¶
是王逸少客贈自西蜀¶
　　　風簾對瀑¶
耳得斯為聲目遇斯成色色聲洗以浄惟斯乃殊特欲¶
笑眉山翁却從風月食¶
　　　曲榭臨流¶
架屋澄溪上朗照欣所遇水木足清華雲山呈静趣往¶
來有舟通奚必愁無路¶
　　　寒林曉市¶
<pb:KR4f0005_WYG_283-23b>¶
千林意向寒䕶霜雲影重山市幾家連炊煙出突孔雞¶
黍鬻旅人誰罔求登壟¶
　　　竹泉山館¶
泉聲帶澗溪竹影籠庭院其中有髙人可望不可見頗¶
似兹題冊當前失對面¶
　　賦得匠成翹秀(得多字八韻/㑹試題)¶
儲預棟梁任養從翹秀羅致之那厭屢育也豈辭多寧¶
必全材是弗遺一藝他剔毛無背用攬翮有霄摩亦凜¶
<pb:KR4f0005_WYG_283-24a>¶
不實訓還思刈楚歌栽培得貞幹正直自喬柯陶冶賢¶
良器裁成徳行科在予責誰諉蒿目詠菁莪¶
　　雨(三月十/三日)¶
前晚雲色黄踊慮風霾復須臾澄淟涊黒雲聚成族昨¶
晚霏細絲徹夜時霢霂今晨乃大作簷齒落銀竹額慶¶
有是哉麥收庻可卜理事來百寮(是日御/門理事)同欣匪我獨¶
　　題春雨軒¶
春雨殊艱致今朝對此軒佳名信已副颯景故堪論濯¶
<pb:KR4f0005_WYG_283-24b>¶
錦林花潤調琴瀑水翻數年幸一遇那可去無言¶
　　昆明湖泛舟至玉泉山即事¶
欲往香山小駐鑾暢春清曉敬詢¶
安取程水路舟行近傳膳玉泉齋憩寛此已美哉彼盡¶
善兩無繫耳一先盤指西阿那緑雲表少刻斯為俯鏡¶
看¶
　　駐蹕香山静宜園作¶
過雨麥苖芃大田輕輿緑野靄朝煙以言農景心差慰¶
<pb:KR4f0005_WYG_283-25a>¶
祗望軍郵眼欲穿散悶聊因駐五宿惜隂頓已向三年¶
園成趣固非日渉却對山光覺&KR0832;然¶
　　棲雲樓¶
登樓迴望來時路十里青郊緑潤濃雲固可棲弗棲可¶
兩無所繋意從容¶
　　來青軒¶
冬時萬木疎夏時萬木宻疎則白有餘宻則青可必而¶
青以漸來其來在春日我復適來兹開軒青滿室名異¶
<pb:KR4f0005_WYG_283-25b>¶
實則同兼三乃函一¶
　　香岩室¶
寺據層岩室號香春來花木正芬芳一聲定磬雲中落¶
吾亦於斯鼻觀(去/聲)忘¶
　　題超然堂¶
堂憩超然意亦超軒乎舉若坐青霄弗因境易嗟誰是¶
惟以物遷訓更昭¶
　　曠覽臺繹辭¶
<pb:KR4f0005_WYG_283-26a>¶
崇山已雄隆層臺復傑峙心目兩無遮曠覽以名此然¶
予繹其辭所包實廣矣曠覽千古上興亡昭至理曠覽¶
八埏間教養民艱揆其事雖或殊其責將誰諉詎云玩¶
景物差釐謬千里¶
　　静室¶
室據山㝡髙因之名曰静弗藉谿壑環雅占峯巒頂鄰¶
虚故得謐超俗斯稱迥每來所必憇每憇意為永筌蹄¶
笑未忘摘句仍酬景¶
<pb:KR4f0005_WYG_283-26b>¶
　　碧雲寺¶
傍晚有餘暇過山尋梵宫石橋初度䖏瓦殿若浮空到¶
可消諸慮禪非叩六通墀前一池水照影昔年同¶
　　試泉悦性山房口號¶
春泉㶁㶁潄雲涯綆汲惟明定不差便試越甌非别品¶
南方貢到雨前茶¶
　　夕¶
旦氣清而佳山中夕似旦蒼然暮色侵泬寥澄河漢如¶
<pb:KR4f0005_WYG_283-27a>¶
水接滄&KR0801;南北峯夾岸過望月上遲金光拖一線須臾¶
露全體淰淰呈對面知妙難形容掞牋紀所見¶
　　題致逺齋¶
静宜園中咨政處駐兹清曉所必臨致逺詎為玩山景¶
九州四海在一心一心敬怠分頃刻罔念作狂凜戒深¶
況今西川未蕆事夜以繼日企㨗音¶
　　玉華岫¶
一麓落平川起伏復幾疊其腰得坦岡梵宇開匼匝樸¶
<pb:KR4f0005_WYG_283-27b>¶
斵不言華簡搆弗傷狹幾閒坐筍輿數息試㳺渉閲畫¶
乃非&KR1461;拈詩未㩦笈欣遇率可書精練謝植勰俯視麥¶
壠青是固心所愜¶
　　正凝堂¶
築堂臨石沼沼水暎堂清正影松含照凝和雲吐英居¶
然協上下耐可玩澄明設繹象傳鼎吾方厪大烹¶
　　融神精舍¶
築舎古松間清㑹致不同蒼顔與青骨落落堦墀中商¶
<pb:KR4f0005_WYG_283-28a>¶
岩惟四老香崖纔九翁此皆數過之箇箇標仙風目成¶
若有神心怡斯則融¶
　　登來芬閣¶
敞樓嶽嶽據池漬檐際漣漪影漾紋澷道水華猶待候¶
輕風波面似來芬¶
　　山陽一曲精廬¶
林巒環抱䖏一曲邃幽致曰山山信富惟此水亦備倒¶
影入諸峯朗潤含峭翠似可傲岩樓云非所能事¶
<pb:KR4f0005_WYG_283-28b>¶
　　浄凉亭¶
昨日暢逰山今日樂臨水穹窿峭蒨間那可乏沼沚小¶
亭碧波上來往鏡光裏暮春本陗寒一心浄無滓不必¶
向亭㑹而亭實共此¶
　　得一書屋¶
窻櫺不設祗欄扶却與尋常書屋殊那更五車誇博學¶
惟從天一玩河圖¶
　　對瀑二首¶
<pb:KR4f0005_WYG_283-29a>¶
飛落雲岩赴石谿康王簾谷訝堪齊纔經一月兩對瀑¶
(二月中句駐盤山静/寄山荘亦有對瀑詩)今昨如流視此兮¶
輣軋奔騰有是乎色聲無定若為圖明知引自香山脚¶
略改觀斯意迥殊¶
　　虚朗齋作歌¶
中有物斯弗虚外有物斯弗朗物之蔽雖不同其惑照¶
同不爽一指當前七情内牽難為虛朗昧由已焉故予¶
坐是齋而瞿然¶
<pb:KR4f0005_WYG_283-29b>¶
　　松隖雲莊¶
隖藉松為䕶莊稱雲作居深閒常帯潤疎䖏亦含虚逰¶
目恒看畫繕心合讀書却無讀書暇精舎隠嗤予¶
　　勝亭¶
勝亭棲岨峿葢不常至此今朝風日佳偶因試步履峯¶
態及林姿一一供眼底適接西川郵恢復畨之鄙(桂林/奏報)¶
(總兵宋元後統兵收復金川侵佔革布什咱之地已得/木巴拉博租薩木多簮觱巴角諸䖏殱戮賊畨甚多惟)¶
(盼勦平美諾擒獲僧格柔/以蕆斯役亟望㨗音之至)所期殱渠魁小勝何足喜¶
<pb:KR4f0005_WYG_283-30a>¶
　　碧峯館¶
三間閒館倚碧峯壘㠑突兀殊難狀雕瓊纂錦無不工¶
造物夫豈勞心匠小坐促成七字詩窻櫺峯影旋旋移影¶
盡片晌詩成矣爾許興㑹亦於此¶
　　閲武¶
八旗子弟兵健鋭此居營聚䖏(上/聲)無他誘(初建健鋭營扵/此掄八旗勇)¶
(壯之士居之以其地離京城逺無習俗外誘而列/營聚䖏技易精勤平定西陲時用之頗著成效)勤操¶
自致精一時㸔斫陣異日待干城亦已收明效西師頗¶
<pb:KR4f0005_WYG_283-30b>¶
著名¶
　　寶相寺瞻禮¶
是相即非相(辛已春詣五臺禮殊相寺歸而摹其相好/勒之于碑尋於寳諦寺之右度地建寺視)¶
(碑摹而象設之具足/莊嚴悉與殊相無二)文殊正不殊扵斯瞻最勝豈曰落¶
空無萬億化身現光明智海俱延¶
釐將利物一念並殷吾¶
　　題妙逹軒¶
幾間樸屋精藍側妙達堪因悟大通(經云大通智勝/佛十刼坐道塲)祇¶
<pb:KR4f0005_WYG_283-31a>¶
有現前慙愧在恐防人即喚行宫¶
　　香林室¶
書空傍蘭若階庭瀟灑如何須叅内典本自愛心虚一¶
障屏常展千林葉漸舒飄來薝蔔味鹿苑豈殊諸¶
　　歡喜園¶
弗戚斯為歡弗怒斯為喜四者固循環此實勝乎彼春¶
時萬物昌復霑膏雨美何非歡喜縁况在斯園裏信可¶
通仁人不獨述佛子¶
<pb:KR4f0005_WYG_283-31b>¶
　　錢陳羣奏抵家鄉信至詩以賜答¶
就道輕輿發殘臘高年抵里尚初春逾三千路廑食履¶
望九旬身超類倫幅幅書牋仍健逸章章和句總清新香¶
山適接還鄉(嘉典有/還鄉水)信即景尤思扶鹿人(陳羣昨嵗和/賜九老遊香)¶
(山詩有鹿馴巖畔當童扶之句愛其超逸兹駐蹕香山/陳羣奏抵家摺適至并附和詩及所書御製詩文以進)¶
(披覽慰懐即得此末二句於摺内批答視事/畢續成全什書賜更為香山増一段佳話云)¶
　　香山迴蹕過玉泉山之竹¶
香山五日小留連清曉迴鑾過玉泉麥穎較長灔濃露¶
<pb:KR4f0005_WYG_283-32a>¶
栁絲加宻帶輕煙渚軒暫憩批章奏川路旋遵進舸船¶
為詣暢春問¶
安豫春光無暇賞吟篇¶
　　題馮承素摹蘭亭巻用舊題禇摹巻韻¶
米記韓馮惜未見(米黻跋蘭亭帖云唐太宗既獲此書/使馮承素韓違政之流摸賜王公云)¶
(云其説本之張彦逺法書要録而元章惟於禇遂良摹/巻䟦詠及之其餘皆不置題品自係未能悉見子於已)¶
(已夏題禇巻曽有韓馮摹本及無真之語今以承素此/巻及畫禪室所弆虞世南摹本並昔所題褚巻皆唐時)¶
(名跡並入石渠寳笈又/足傲海嶽所不足矣)今看承素巻存真雖欣無翼聨¶
<pb:KR4f0005_WYG_283-32b>¶
珍羽艱致却慚似禇人¶
　　再倣倪瓉獅子林圖因成是什¶
真蹟獅林弆石渠不能移置以成書(倪瓚獅子林圖乆/入石渠寳笈上等)¶
(貯養心殿因書中已編/甲乙不可更移他處)因之數典呉中彼(兹於長春園/東北隙地規)¶
(仿呉中獅子林景即以/其名名之並成是圖)再與傳神此日予五百年前溯¶
清閟三千里外憶姑胥雲煙過眼夫何繫所繫民情實¶
懇如¶
　壬午南巡再逰獅子林攜雲林巻以往因仿其景題¶
<pb:KR4f0005_WYG_283-33a>¶
　詩裝弆呉中並書識倪卷兹御園規搆獅子林落成¶
　復仿倪迂意成巻並題一律蔵之清閟閣展圖静對¶
　獅林景象宛然如覿而呉民親愛之忱尤恍遇心目¶
　間余之所戀固在彼而不在此¶
　　獅子林八景¶
　　　獅子林¶
　　　獅子林之名賴倪迂圖巻以傳此間竹石邱壑¶
　　　皆肖其景為之冠以舊名志數典也¶
<pb:KR4f0005_WYG_283-33b>¶
最憶倪家獅子林涉園黄氏幻為今(吴中獅子林故址/雖存已屢易為黄)¶
(氏涉園丁丑南巡曽訪其勝因郵倪巻證/之壬午乙酉後再至前後並有詩題巻中)因教規寫閶¶
城趣為(去/聲)便尋常御苑臨不可移來惟古樹遄由飛去¶
是遐心峯姿池影都無二呼出艱逢懶瓚吟¶
　　　虹橋¶
　　　跨水為小橋垂虹宛在片雲帆影何必更羡呉¶
　　　江¶
駕溪宛若虹其下可舟通設使幔亭張(去/聲)吾當問順風¶
<pb:KR4f0005_WYG_283-34a>¶
　　　假山¶
　　　獅林以石勝相傳為瓚自位置者兹令呉下高¶
　　　手堆塑小景曲折盡肖驛此展拓成林奚啻武¶
　　　賁之於中郎¶
妙手呉中堆塑能絶勝道子寫嘉陵一邱一壑都神肖¶
憶我春巡展歩曽¶
　　　納景堂¶
　　　鏡水寫形遇以無心而景自為納斯堂所得殆¶
<pb:KR4f0005_WYG_283-34b>¶
　　　乎近之¶
花木四時趣風雲朝暮情一堂無意納萬景自為呈色¶
是空中色聲皆静裏聲摐然聲色表五字亦因成¶
　　　清閟閣¶
　　　臨曲池面假山景清境閟雲林小閣何不可作¶
　　　如是觀¶
武夷一曲中清閟小閣置近臨活水澄平揖假山翠遐¶
想創作圖自詡荆闗意王䝉那夢見因公宜寶弆(叶上/以)¶
<pb:KR4f0005_WYG_283-35a>¶
(三句㮣括倪/瓚自識語)豈期屬黄氏又復御園至今古實一瞬蘇¶
燕非二地當年閣中人未必首肯遂¶
　　　藤架¶
　　　紫藤引架垂隂縵縈可十數武於石橋宛轉尢¶
　　　宜¶
石橋既曲折藤架復邐迤春時都作花步障垂茸紫瑣¶
月多風流蘸波鮮塵滓施松援覺艱附木平可喜載詠¶
頍弁章庻幾見君子¶
<pb:KR4f0005_WYG_283-35b>¶
　　　磴道¶
　　　循巖陟磴詩人比之丹梯此雖疊石而成亦自¶
　　　覺風雲可生足底¶
房山石似洞庭刻峭一例岭嵤拾級試登磴道丹臺咫¶
尺通靈¶
　　　占峯亭¶
　　　峯頂一笠清曠絶塵元鎮畫往往如是印證故¶
　　　在不即離間¶
<pb:KR4f0005_WYG_283-36a>¶
雖是假山亦有峯㠎嶫砐硪轉饒趣厯艱陟頂得稍平¶
四柱小亭翼然據一歩一竒極變幻眼底神情乃畢露¶
俗手石工那得窺粉本倪迂精絶處¶
　¶
　¶
　¶
　¶
　¶
<pb:KR4f0005_WYG_283-36b>¶
　¶
　¶
　¶
　¶
　¶
　¶
　¶
御製詩四集巻四¶
