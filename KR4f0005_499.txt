# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:23.457015
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 餘集卷三
<pb:KR4f0005_WYG_499-1a>¶
欽定四庫全書¶
御製詩餘集巻三¶
　古今體二十八首(丙辰三/)¶
　　雨(二月廿六日/)¶
五鼓聞雲佈甘膏落䁱晨恰欣符十日(昨十七日得雨/深透不可以寸)¶
(計至今日甘膏接閏復/三寸餘恰符十日之占)　難得是中春禾黍胥堪種北¶
南祝普均(日前山東河南各奏報於二月内普得雨澤/霑被甚優與京畿得雨先後略同今春南北)¶
(屢沐感之恩膏慶協農/祥欽    餘益深䖍惕)農佳恐意滿䖍惕勵諄諄¶
<pb:KR4f0005_WYG_499-1b>¶
　　清明(二月廿七日/)¶
昨雨逾三寸夜雲傍曉輕昒昕落霧重寥朗過辰晴占¶
汁(闗西曰汁同/協出方言)今朝吉兆殊往嵗情(北方有清明風刮/土連連四十五之)¶
(諺往嵗春雨艱致是日或遇有風試之屢騐今嵗入春/後雪雨頻霑極為深透大利耕作為北地所僅覯而今)¶
(日清明節又幸竟日無/風可為夏收豐稔之兆)無風欣至晚乃敢五言成¶
　　詠和闐白玉椀¶
和闐貢玉多無數(去/聲)擇質(謂器之/大小)兼之擇品(謂色之/純玼)良¶
椀則大為盂則小(許慎說文云盌小盂也是大則為盂/小則為盌此玉材質約園一尺餘以)¶
<pb:KR4f0005_WYG_499-2a>¶
(之為盌則成大器若製為盂則尺寸/轉小矣因材器使之義即於斯寓焉)仁言圓勝義言方¶
可儀人物徳誠美不揜瑜瑕說更長棐几旅獒原在側¶
對惟怵惕自慙惶¶
　按玉之美者為瑜其疵為瑕禮記聘義云瑕不掩瑜¶
　瑜不掩瑕又左傳云瑾瑜匿瑕予以為此有二義所¶
　謂不掩者盖其質美處多而考纇少不可以小疵而¶
　棄其大醇傳所云不以一𤯝掩大徳即此意也至匿¶
　瑕者乃大舜隠惡揚善之義若玉之材質大段果屬¶
<pb:KR4f0005_WYG_499-2b>¶
　精純即微有瑕玷亦尚可包容含蓄不至棄捨是以¶
　辛巳賦得詩有隠之略一玷揚矣獲連城之句夫全¶
　材希有用貴取長因詠此盌復絜矩及之并識¶
　　湖北巡撫恵齡奏報生擒邪教首逆聶傑人詩以¶
　　　誌事¶
湖南叛逆苗師征不得已地險逆苗衆耆定踰年俟(去/嵗)¶
(二月初間據總督福寧提督劉君輔湖南巡撫姜晟貴/州巡撫馮光熊各奏報貴州逆苗石栁鄧糾約湖南逆)¶
(苗石三保等滋擾焚掠幸福康安先以整理錢法調任/雲南總督聞信即馳赴貴州連克正大嗅腦松桃三圍)¶
<pb:KR4f0005_WYG_499-3a>¶
(又和琳新授川督自蔵赴京陛見甫入川境聞秀山亦/有逆苗滋擾即改途馳往勦除與福康安合兵楚南屢)¶
(次焚勦迸匪苗寨無算并擒獲首惡吴半生解京逆苗/勢已窮蹙惟該處山路險峻又多霖雨至今已踰一年)¶
(尚待蕩平之信/為之日殷企望)調兵北近南兵調營空裏邪教乗此釁¶
一二作亂起(幸該省去嵗收成豐稔雖附近苗寨之處/猝被搶掠而通省民情安帖不意湖北邪)¶
(教聶傑人劉盛鳴等窺伺湖北各營官兵調往湖南乗/此起釁在枝江宜都等處糾集匪徒肆行搶奪署湖北)¶
(巡撫恵齡適在荆州經理軍需一聞此事隨即帶兵馳/往擒獲一百五十餘人而逆匪等旋即逃往江家壋大)¶
(山之内冀圗/負嵎抗拒)賊首聶傑人聚匪謀不軌官軍𠞰屢勝守險¶
學苗子(畢沅駐湖南辰州辦理軍營接濟聞信即馳回/㑹同恵齡簡調荆州滿漢官兵並鄉勇等入山)¶
<pb:KR4f0005_WYG_499-3b>¶
(勦捕官兵鼓勇直進當即𠞰殺二百餘人生擒數十名/逆匪竄入灌灣腦及太和山内蔵匿我兵隨於太和山)¶
(駐劄扼其要害惟是該處山徑陡雜賊匪恃/險負固其情形幾同南省逆苗實堪痛恨)向餘邪教¶
流猖狂聚蜂螘當陽竟戕官督往親𠞰洗先撫安荆州¶
民心胥定敉(前此四川大寧縣匪徒謝添繡與竹谿縣/之王占魁陳金玉等傳習邪教一案經福)¶
(康安等訪拏懲治不謂此畨聶傑人等仍假白蓮教名/色糾衆倡謀敢肆猖狂近又據畢沅等奏江北當陽縣)¶
(被賊占據戕官難民大半逃至河溶鎮地方畢沅一聞/此信即分兵馳迴荆州安撫地方民心平定一面檄催)¶
(豫兵速到一面先自酌帶兵将徑赴當/陽該縣地處平川諒不難於收復也)撫駐太和山相¶
機進無止今接飛章報生擒渠魁矣賴征苗二督由南¶
<pb:KR4f0005_WYG_499-4a>¶
助軍至(叶匪恵齡駐太和山軍營相機進𠞰今據馳奏/逆  等因官兵連次奮勇勦殺暗於深沖口鳯)¶
(凰山添派匪徒踞守該處山髙路險為賊衆緊要隘口/必須一鼓𠞰散方可直逼賊巢適福康安和琳自湖南)¶
(軍營派来協𠞰之鎮筸鎮總兵富志那已到/即與商定於二十一日黎明分兵兩路進勦)兩路批險¶
要奮勇入臨咫無不一當百羣賊逃披靡勢知不可當¶
五人親出跪(恵齡與富志那派撥已定該鎮即統率叅/将許文謨佐領額貝等帶兵進取鳯凰山)¶
(恵齡自率副将額勒金保防禦台興等帶兵進取深冲/口該二處各聚匪徒數百人嚴宻把守恵齡所帶官兵)¶
(直撲賊卡鎗箭齊發并用大炮轟擊登時殺死賊匪二/百餘人餘匪紛紛四散適富志那亦將鳯凰山之賊勦)¶
(散占據山梁兩軍㑹合見山後逆匪結隊直撲前来千/總劉健標先將手執白旗賊目射斃守備劉管城拏獲)¶
<pb:KR4f0005_WYG_499-4b>¶
(賊目一人官兵乗勢直前人人奮勇一以當百殺賊二/百餘人生擒三十餘人正在長驅深入之際逆首聶傑)¶
(人見官兵驟至勢不可當料難逃竄即帶同匪夥熊太/山等五人自山跑下直至軍前叩頭納命恵齡等即委)¶
(買将各犯觧赴營中看守一面仍督領官兵覓路進𠞰/逆匪先於山㘭各處埋蔵地雷四處沖起賊匪隨聲分)¶
(路而下以冀邀截官兵後路而恵齡等亦用大礟擊之/督率兵丁奮勇𠞰捕賊勢力不能支始向内山逃遁時)¶
(天色已晚因/将官兵暫駐)問其起事由則更他人委云惟張正謨白¶
蓮教首是乗虚恣搶攘圖利興奸鄙指日大軍進(官軍/回營)¶
(即提訊聶傑人起事縁由據供稱伊子聶池向拜張宗/文為師學習白蓮邪教張宗文之師張正謨因地方官)¶
(查拏甚嚴適見各處官兵俱調往湖南出征遂乗虚糾/約同教謀為不軌衆人因其家道殷實推伊為首邀同)¶
<pb:KR4f0005_WYG_499-5a>¶
(夥數百人攜蔵器械旂㡌符帖等物隨秛該縣訪聞往/拏張正謨等即率衆抗拒搶刼糧石脅人入夥因聞官)¶
(兵前来先避入江家壋内今見官兵奮勇伊子聶池又/為鄉勇所殺是以心懐畏懼早圖投出復為張正謨攔)¶
(阻所有逆謀俱係張正謨主持該犯並不與聞其劉盛/嗚亦聴張正謨約束現在同教者約有二千餘人餘皆)¶
(擄掠脅從反覆詰究矢口不移該犯等敢於光天化日/之下聚衆謀逆實屬罪大惡極今該犯畏罪投出將一)¶
(切逆謀均委於張正謨明係恃無質正藉詞狡缷恵齡/已委派妥員先将該犯迅速解京現在張正謨雖未就)¶
(擒而日前所調河南南陽鎮兵一千名陜西興漢鎮兵/一千名西安将軍恒瑞所帶官兵二千名又續調河南)¶
(兵一千名即日陸續可到大軍㑹合聲威益盛無難𠞰/洗浄盡正犯全俘迨解送到京嚴刑懲治以正國法而)¶
(快人心俾邪教根株盡絶湖北綏静想/湖南苗宼亦即不日就擒㨗音即至矣)正犯授俘邇牢¶
<pb:KR4f0005_WYG_499-5b>¶
縛並送京待至嚴刑理因思宿愛民良心孰無彼何當¶
有叛亂䖍劉致民絫繼念究予過教化未臻美五字仍¶
自責為愧非為喜¶
　　閩浙總督魁倫報洋面肅清及漳泉得雨情形詩¶
　　　以誌慰¶
廢弛閩疆縁督撫明刑勅政日廑心(近年閩省吏治營/伍諸務廢弛總縁)¶
(伍拉納浦霖二人負恩昧良貪婪屬員賄賂盈千累萬/遂致各屬侵虧倉庫朘削小民而洋盗充斥近至省城)¶
(十餘里内行劫客商伊二人置若罔聞並不督令文武/員弁實力緝捕以至政治大不可問去嵗經魁倫叅奏)¶
<pb:KR4f0005_WYG_499-6a>¶
(後不得不嚴加懲創以飭官常並節次/申諭整頓一切俾戢盗安良民食有濟)民窮因致洋盜¶
勝雨歉兼増望澤沈詰武兹聞盜斂蹟(魁倫奏查辦洋/盜林發枝即李)¶
(發枝等家屬摺内稱近日南洋各口岸商販流通洋面/漸覺寧諡現在地方文武各官於南北兩洋拏獲盜匪)¶
(多名解省審辦自是盜匪稍知斂蹟但慮日久又或乗/間竊發仍嚴諭該督飭屬不時留心務須實力巡查捜)¶
(捕以淨萌蘖/而靖海疆)賴¶
天幸宥澤施深(閩省前嵗闕雨收成歉薄兹據奏該省/於去年十二月内各屬連得透雨入春)¶
(以後福州福寧興化漳泉汀州建寧等府又叠/沛甘霖入土深透二麥收成在即可期豐稔)更欣臺¶
米漳泉濟(臺灣一嵗三收素稱産米之區漳泉一帶向/資接濟去冬今春該郡亦屢得甘膏正月以)¶
<pb:KR4f0005_WYG_499-6b>¶
(来厦門商販入口之米已有三萬餘石榖四千餘石蚶/江口商販之米亦有七千餘石漳泉米價自當日見平)¶
(減小民口食/益資充裕)既慰既慚敢懈欽¶
　　暮春攜嗣子皇帝恭謁¶
東西兩陵是日唘蹕用成長句(有序/)¶
　　稽父傳子繼堯舜之禪遜承家仰¶
宗徳¶
祖功文武之道佑啓後憶昨嵗瞻¶
鼎成之地告越年行璽授之儀雖已轃周甲之期尚未¶
<pb:KR4f0005_WYG_499-7a>¶
　　逮開元之始今則允符前願克遂初心太和典重¶
　　於大廷嘉慶朔頒於薄海緬紹¶
祖讓¶
祖之本志心慕匪虛亹歸政訓政之永懐肩仔未歇若¶
　　非¶
詒燕曷能左券之先操況迺垂鴻久篤前言之黙祝仰¶
　　酬何極躬率維䖍雖嵗月以冀之長仍籲重來九¶
　　袠(本擬庚申年予夀躋九十再謁至切兩陵是以/昨嵗桃花寺行宫詩云九旬重    子思今年)¶
<pb:KR4f0005_WYG_499-7b>¶
　　(盛典慶成升香符願上酬皇帝先徳下訓後人禮/以時為大即宜躬率嗣子    春舉上    陵之)¶
　　(典/)而雨露既濡之愛允宜即舉三春且我國家受¶
天眷命紀元八號再繼丙辰(丙辰太祖建號天命元年/    乾隆元年暨今嘉慶)¶
　　(元年皆/丙辰)開國萬年三迴甲子(自嵗凡太祖建國至/今    一百八十有)¶
　　(一/年)¶
作述積百廿之算春秋躋八六之齡閱惇史未前聞焉¶
　　恧藐躬何修遇此雖慚大當可告小康廣輪闓益¶
　　地之圖乾惕夔御天之籙養民四鬴稠施錢漕之¶
<pb:KR4f0005_WYG_499-8a>¶
　　蠲省嵗八徵順籲雨暘之若豐真開嵗物總登春¶
　　清明之和暢經旬上巳之韶熙三日杖鳩千叟纔¶
　　奉爵於新正葱犗四推甫扶犂於吉亥兆姓惟壬¶
　　為任養百昌以子而孳萌(是日/壬子)初發軔於天門顧¶
　　掖輦之子舍雖尚能磬控既言耄而可以御輿用¶
　　示習勤勞便承顔而㝡宜策馬思十全克成夫往¶
　　蹟佇三㨗即聴夫今朝迓鑾輅而匝地歡欣翹¶
弓劒而¶
<pb:KR4f0005_WYG_499-8b>¶
在天對越彼拜前拜後雖諸侯尚盛事之傳況文子文¶
　　孫皆¶
先世所垂裕之慶謁¶
珠邱而有恪¶
鑒寳器之克承想¶
祖宗下顧而歆然與皇帝偕奉以欿若里記建鼓什肇¶
　　和鈴¶
昨嵗瞻¶
<pb:KR4f0005_WYG_499-9a>¶
陵告授終能乎與否尚疑衷(予昨嵗以踐阼六十年將/於今春傳位嗣子因諏吉)¶
(閏二月中旬恭謁尚有東年每西兩陵舉祗告授終之/典但其時距今嵗    一    念國䇿行百里者半九)¶
(十里之語能乎與否未敢自信乃寅荷正月昊恩大廷/祖徳竟得紀元週甲心願符初於今嵗    上日)¶
(授璽付托得人仰蒙精神天固未祖眷佑如此優隆予/何忍即自圖暇逸且    強    減昔時是以訓政敕)¶
(幾仍不敢/不自勉耳)¶
天恩上日竟傳璽心願初年或匪蓬適百里誠九十度¶
付千葉那寸方窮輿行馬從(去/聲)垂常例(近年每逄巡幸/唘蹕時子仍䇿)¶
(馬至途間乗輿隨從之皇子等俱騎馬掖行此恒例也/我    朝家法肄武習勞萬年所當遵守是以此次嗣)¶
<pb:KR4f0005_WYG_499-9b>¶
(皇帝仍乗騎侍行一如舊例子則以/年近九旬安輿尊養禮亦宜然也)¶
家法兼因詰武功¶
　　雨(三月初六日/)¶
平明方唘謁¶
陵蹕不逺由旬行館停過午春雲鋪靉靆逮申甘雨落¶
濛溟正當昨日新耕¶
耤深幸嗣君沐¶
徳馨(昨初五日吉亥子皇帝祭餘先農壇行耤田禮今/日午後即得甘膏約三寸  仰荷    神庥殊難)¶
<pb:KR4f0005_WYG_499-10a>¶
(言喻因諄語子皇帝益/當敬惕以邀    鴻貺)顧語益應生敬畏斯須莫忘此¶
丁寧¶
　　喜晴¶
清曉合登程報霑三寸贏(據地方官奏稱昨日之雨三/寸餘其實尚不止此今春雨)¶
(澤頻霑土脈本潤得此/甘膏二麥更可期稔)雖泥弗致濘既霽協輿情(行程/遇雨)¶
(本屬常事況春雨非若夏霖即稍有泥滓亦不致濘/車馬為行李之累而傍曉登程遂即大霽衆情益恱)真¶
是¶
天恩厚難當已戒盈(子皇帝初次耤田次日即霑優澤/而今早隨又快晴    天恩之厚)¶
<pb:KR4f0005_WYG_499-10b>¶
(如此祇覺不敢承受惟當益戒滿盈仰酬告耳昊/眷回顧子皇帝䇿騎隨行不能不諄諄訓)䇿驄¶
諭嗣帝莫懈一心誠¶
　　題隆福寺行宫六景用去嵗韻¶
　　　翠雲山房¶
今春較去嵗猶寒新葉仍遲衆樹端曰翠惟松無改色¶
似知予詠事将完(去嵗以踐阼六句符願恭叩帝尤祖/陵用申感謝今嵗授璽子皇    應)¶
(躬率展謁以昭祗告之忱是以行宫六景仍用去年韻/成詠即斯翰墨亦慶得全将来再謁    山陵駐此即)¶
(可不復各景分題階前松/色常青似亦知予意也)¶
<pb:KR4f0005_WYG_499-11a>¶
　　　翠微室¶
明廷授受擬危微攜謁¶
東來¶
西曰歸謝滿六旬及禪(去/聲)位勞勞途路孰言非¶
　　　碧巘丹楓¶
楓丹巘碧尚時遙似覺色形寂聳椒應識華原出於寂¶
及華那免究為凋¶
　　　天半舫¶
<pb:KR4f0005_WYG_499-11b>¶
舫乎天半擬胥幻立字奚妨意寓微若論目前時與事¶
安名亦未必全非¶
　　　挹霞呌月¶
霞来去任一時偶月滿半原萬劫應恒暫有無中得句¶
泐巖四字識予曽¶
　　　翼然亭¶
即景如詩亦如畫題時非佛亦非仙巻中書滿應絶筆¶
(去嵗題是處六景詩以巻未書滿原擬再来不必每景/分詠今年以攜子皇帝恭謁    山陵駐此似又不能)¶
<pb:KR4f0005_WYG_499-12a>¶
(已於題什因命於巻末接/長紙幅書之亦無不可)笑此補篇自囅然¶
　　曉晴(三月初九日/)¶
昨晚生雲夜雨傾崇山傍曉耀曦晶謁¶
陵移日曷其可(謁之雨陵定期豫中䖍恪非可改移昨/晚    倘及曉未止行禮諸多弗便幸)¶
(傍曉雲氣開霽天宇朗晴子率子皇帝得以從容蕆禮/吉祥協應益徵    昊佑元正授受可卜    天心之)¶
(克享/矣)蕆禮䝉¶
天佑以明授受庶乎非大舛惕乾惟共勗真誠較於千¶
古禪(去/聲)傳者惇史由他有定評¶
<pb:KR4f0005_WYG_499-12b>¶
　　恭謁¶
孝陵¶
東土¶
重光紀(天命太祖肇基東土於丙辰嵗建號大清紀元/    在位十一年    太宗嗣位紀元天聰至)¶
(九年改元崇徳/凡在位十七年)中華百五年(治元世祖定鼎中華自順/    年甲申至今嵗丙辰)¶
(凡一百五十三年云/百五者紀成數也)六朝¶
帝命受元日太和傳(今嵗元正於太和殿親授璽於子/皇帝既符踐阼告    天之本願)¶
(又舉大廷授位之上儀稽古帝王禪位者唐虞為中天/盛運而非父子至唐宋以後或逼於事勢或自躭安閒)¶
<pb:KR4f0005_WYG_499-13a>¶
(則以今日較之洵為千古/以来未有之吉祥盛事矣)攜子¶
鼎湖叩當春衷曲宣較於厯代禪謂勝彼昭然¶
　　恭謁¶
景陵¶
昨叩六旬年今攜子位傳(予㓜齡仰䝉得日皇祖恩眷/養育宫中俾    侍    左)¶
(右親聆念及訓言盖名去聖鑒洞燭至今隠有付託之/意每一    感慕難    春以踐阼六旬幸符告)¶
(天初願理宜恭謁授受橋山䖍申謝悃並敬告受終大/典今嵗元正大廷    更當攜率子皇帝重来展謁情)¶
(固不能/自己也)未能定猶我深感賜由¶
<pb:KR4f0005_WYG_499-13b>¶
天(上年恭謁敬告時距今嵗歸政之期尚餘心載予之/心願能符與否尚未能豫必今竟克遂初  實為伊)¶
(古所難得之事非仰沐/    天恩曷克臻此)¶
祖有福超訓(昔子十二嵗時恭侍/初入永安莽喀圍場)　　(皇祖木蘭行圍/皇祖鎗仆一熊)¶
(良乆将上命侍衛引予射之欲予初圍即有得熊之名/予甫    馬而熊復突起    皇祖復御火鎗殪之既)¶
(入向年来温恵皇貴太妃語其事因有福過於子之言/六十    追念    皇祖深恩日有兢兢惟慮弗克仔)¶
(肩有負靈耳/在天之)心殷氷與淵¶
明樓九&KR0596;畢悲憶¶
鑒忻然¶
<pb:KR4f0005_WYG_499-14a>¶
　孝賢皇后陵酧酒¶
吉地臨旋蹕種松茂入雲暮春中澣憶(戊孝賢皇后於/  辰三月十一)¶
(日大故偕老願/虚不堪追憶)四十八年分(自戊辰至今已/四十八年矣)攜叩新皇¶
帝酹觴太上君母應以子貴(令懿皇貴妃為子皇帝生/母從前殯入地宫即令近)¶
(祔為孝賢皇后之側今伊子紹登大寳晉/冊  孝儀皇后正春秋母以子貴之義也)名正順言欣¶
　　駐蹕桃花寺叠丙申詩韻¶
攜子叩¶
恩得禪(去/聲)來六旬滿似¶
<pb:KR4f0005_WYG_499-14b>¶
祖艱哉(帝王皇祖八齡登極在位六十一年已屬自古/    所罕覯予登極之初焚香告    天在位)¶
(得滿六十年即當傳位不敢上同實未皇祖六十一年/以次遞増然其時予已二十五嵗    計傳位時夀當)¶
(八十有六乃竟幸符初願今嵗元日授璽子皇帝而精/神強固勑幾訓政猶不減昔此更為史冊之所末有也)¶
射熊殲虎況如在(康熙壬寅予隨/初入永安莽喀)　　(皇祖木蘭行圍/皇祖鎗仆一熊)¶
(伏不動久之之名命御前侍衛引予射之意欲予於初/圍即有獲熊    也予甫欲上馬而熊突起    皇祖)¶
(復御虎鎗殪之既而入武帳顧一日温恵皇貴太妃述/其事曰伊命貴重福過於予又    虞人告有虎)¶
(皇祖命二十一叔父後封慎郡王者往予奏願去恩至/皇祖撫予頬曰俟朕往之日攜汝去似此    深)¶
(今已七十餘年如在目前每/一念及輒不禁澘焉涕下也)憶¶
<pb:KR4f0005_WYG_499-15a>¶
恵寫悲迴以纔虚牖凌空紗暢俯流泉落澗石増培丙¶
申曽詠紅旗至(是處行館臨崖三間向南飾蜃窓可以/眺逺丙申春駐此適阿桂奏攻克金川)¶
(噶喇依賊巢紅旗㨗至於窓中即逺見驛騎馳到喜而/成什邇日盼望福康安和琳擒獲逆首石三保石栁鄧)¶
(等㨗音甚切迴憶丙申情/景惟冀相符以慰殷盼)盼㨗猶然眉那開¶
　　雨(三月初十日/)¶
謁¶
陵返蹕喜佳晴山館憑窗盼㨗旌(昨日駐桃花寺天氣/晴朗憑窓遙盼福康)¶
(安和琳擒獲逆首㨗音冀如丙申/攻克金川紅旗報奏甚為懸切)銀漏丁丁聴夜徹金¶
<pb:KR4f0005_WYG_499-15b>¶
輿淅淅冒¶
天明固知沃野方欣透稍慮長途衆礙行曰雨曰暘曰¶
時若幻乎難定是人情¶
　　白澗行宫晚坐¶
夘行先(去/聲)午駐常例衆知齊農慶如甘膏(去/聲)役欣未濘¶
泥(農人喜雨行者怨人情類然今日雖遇雨而道/弗致濘衆人行装仍俱早到亦可謂之雨全)兼逢¶
兩全幸誰識獨思懠西北風吹晚時晴想定兮¶
　　賦得春雨如膏(得稀字五言八韻/丙辰恩科㑹試題)¶
<pb:KR4f0005_WYG_499-16a>¶
十年艱一膏(去聲用/小雅意)今嵗幸頻霏孟月雪鋪野(今嵗正/月初旬)¶
(兩次得雪四寸二月初旬兩次又得雪三寸至十/四日復得雨六寸餘合計竟至盈尺已屬優渥)仲春¶
雨落圻氣和飄淡蕩風静配浽溦破塊誠何見噴泉則¶
亦非悠揚尺盈渥間(去/聲)斷次三飛(蹕途初六初八初十/等日連次得雨中間)¶
(旋即放晴而毎次之雨悠揚綿宻合計亦有尺餘扈從/人等行李尚不至於泥濘稽遲北方似此春膏叠沛實)¶
(為數十年來所稀遇農民歡恱不特/可望麥收現在大田已種亦甚有益)優澤麥禾被餘恩¶
草木菲穡祈實有慰農驗慶洵稀稽首増䖍惕益惟慎¶
萬幾¶
<pb:KR4f0005_WYG_499-16b>¶
　　總督畢沅奏圍攻當陽城賊情形詩以誌事¶
冒雨督軍直薄城(畢沅馳抵荆州後一聞賊匪佔據當/陽縣城不待所調豫兵到齊即先督)¶
(率現有弁兵赴河溶地方整頓齊集犒賞鄉勇多方激/勸奮勇直前先遣土人偵知賊人聞有官軍進𠞰豫令)¶
(匪徒千餘在相距當陽十里之蘓家河北岸紫卡抗拒/蘇家河為當陽要道必得搶佔方能渡河進攻縣城因)¶
(於廿五日派荆宜施道髙杞䕶宜昌鎮副将黄瑞等帶/兵丁鄉勇分中左右三路沖出畢沅隨後督押将抵賊)¶
(卡時鎗箭齊發殺斃賊人二百餘賊人不能抵敵鳬水/棄卡逃囘我兵即搭浮橋過河追逐適大雨如注晝夜)¶
(不止官兵即於二十八日冒雨進發直前撲擊將賊人/距城四五里外所設之卡全行奪獲賊遂捨命狂奔遁)¶
(入城内我兵/直薄城下)分攻四面進圍縈(兹據畢沅奏賊人竄入/城中聚集醜類於城墻)¶
<pb:KR4f0005_WYG_499-17a>¶
(之上悉力拒守適副都統成徳南陽鎮總兵阿克東阿/糧儲道舒永阿均於二月初一日齊到當陽㑹同商酌)¶
(分為四隊同時齊發令髙杞黄瑞帶領弁兵鄉勇從其/南成徳率同佐領貴福等帶領驍騎校兵丁從其北阿)¶
(克東阿舒永阿帶領河南官兵從其東逰擊烏爾卿額/什圖等帶領弁兵從其西四面圍攻並撿閲賊人所放)¶
(鎗炮中鎗子多鉛條鐵丁石子之/類知其不久即可攻破悉數殱擒)向墻鎗礟發逾震據¶
堞蟻螻倒應聲(官軍於四城門外各設大礟數尊轟擊/現在東面城樓已經擊坍四周城身亦)¶
(漸有裂縫之處因令就裂處盡力轟摧晝夜不息賊人/雖於女墻之上用木版遮擋而官兵鎗礟齊發賊人應)¶
(聲撲倒者不計其數且稱各屬鄉勇或願保守村荘或/願從兵殺賊人人奮勇爭先並因恨賊切齒又皆認識)¶
(者多各鄉勇盤獲有身帶符籙及衣服内有紅白布/條為記者即皆撲殺合之官兵所殱亦已不下萬餘)數¶
<pb:KR4f0005_WYG_499-17b>¶
日之間期可破羣奸其黨俾無生微嫌失算用下䇿原¶
我官城勞重營(官軍用礟轟城固亦一法但賊踞官城/與自守碉砦不同此時但知摧毁捕賊)¶
(賊平後仍須補築未免徒費帑項何如設法攻/圍聲東擊西俾其潰出設伏擒殱尤為上策乎)¶
　　煙郊行宫遣悶¶
往還六日間迺值三朝雨(初六日唘鑾駐煙郊行宫後/即得雨迨十一日還至此處)¶
(中間初八初十復得雨兩次幸初九日謁俱不陵天/氣晴霽而六日之中晴雨相間扈從行旋    致礙)春¶
季所艱得優霑利麥黍却未誤瞻¶
陵亦匪礙行旅似此心宜舒弗舒非别苦湖南征亂苗¶
<pb:KR4f0005_WYG_499-18a>¶
湖北邪教鼓(湖南逆苗恃其地險負嵎抗拒福康安和/琳設法進𠞰賊勢已蹙現俟續調滇粤大)¶
(兵到齊即可擒渠蕆事而湖北荆州等處又有邪教匪/徒乗伺營汛空虚勾結滋擾現經督撫分帶大兵𠞰辦)¶
雖頻得勝報縛逆尚待覩(福康安和琳攻圍逆苗雖屢/獲勝仗而首逆石三保石栁)¶
(鄧等尚未就擒至湖北邪教作亂雖已将起事之聶傑/人俘獲觧京各處殺賊不可計數賊人喪膽漸潰而首)¶
(犯張正謨亦尚未據畢沅恵齡馳奏擒縛為之繾念計/此時兩處軍營所調官兵早已齊到惟望同馳㨗奏以)¶
(慰懸/切耳)遣悶吟五言先憂固吾所¶
　　總督畢沅巡撫恵齡奏𠞰殺湖北邪教賊匪情形¶
　　　因降㫖蠲免被賊各州縣錢糧詩以誌事¶
<pb:KR4f0005_WYG_499-18b>¶
湖北邪教民作亂肆狂狙因征湖南苗兵往緑營虚紛¶
起恣搶劫勢不可爬梳督撫率軍旅速𠞰期靖諸撫既¶
獲首醜解京馳驛途(湖北鄭陽府屬竹山等縣地方前/嵗有邪教匪徒滋事雖大加懲創)¶
(究捜捕未淨今嵗二月初因湖北緑營兵丁各調赴湖/南𠞰苗營汛未免空虚匪衆乗釁生心猝於荆州府屬)¶
(之枝江宜都等處起事搶劫滋擾署巡撫恵齡在荆州/辦接濟湖南軍餉聞信即帶兵勦殺賊匪百數十人官)¶
(軍追至鳳凰山而總督畢沅在辰州聞報亦即馳囘㑹/同督辦嗣畢沅又聞當陽等處亦有賊猖獗旋即囘赴)¶
(荆州督辦而福康安和琳自湖南軍營派總兵富志那/等前来協𠞰恵齡當即分兵两路奮勇攻克鳯凰山深)¶
(沖口殺賊甚多正合圍冞入之際逆首聶傑人自料力/不能逃竄即同匪夥五人至軍前叩首乞命恵齡将該)¶
<pb:KR4f0005_WYG_499-19a>¶
(犯等械繋解京並訊起事縁由該犯供稱尚有張正謨/為傳習邪教首惡現在屯踞灌灣腦山巔冀圖抗拒續)¶
(據恵齡奏連日大雨賊人潛来窺探官兵冒雨追殺斃/賊甚多用礟攻擊賊勢窮蹙竝設法分兵於山後覓路)¶
(壓下使賊腹背受敵俟所調兵/到即可一鼓殱擒全俘首逆矣)督迴赴荆州鎮静民安¶
居賊時陷當陽遂以據城郛率兵急進𠞰經畫皆合謨¶
(畢沅馳囘荆州安撫地方民心鎮静其時賊匪已将當/陽攻䧟佔據城池畢沅隨即帶兵馳赴該處先将賊人)¶
(設卡之蘇家河要路派将弁兵勇三路前進攻克直薄/城下隨又分兵四面圍攻賊人守城者被官兵鎗礟齊)¶
(發擊斃甚衆並據荆州知府崔龍見報稱正在購料製/礟工匠田國香禀稱    闗帝廟旁土中見有礟位隨)¶
(即刨出大小礟六十二位礟子一萬六千四百餘顆分/派各營應用益徴    神靈助佑當陽之賊指顧可擒)¶
<pb:KR4f0005_WYG_499-19b>¶
(據奏各處情形賊匪漸就殱除俟各路弁兵到/齊烏合之衆不難殄滅旦夕捷音當即馳到耳)續調兵¶
繼至賊勢漸趦趄維待大軍合殱兇盡掃鋤因念被擾¶
民家室或空如今年應納賦合與全蠲除(前因湖北賊/匪滋擾已将)¶
(枝江宜都長樂長陽東湖當陽逺安七縣降㫖緩征節/次據畢沅等奏歸州興山南漳榖城宜城光化均州竹)¶
(山竹谿房縣保康来鳳等州縣並姜晟奏湖南之龍山/縣孫士毅奏四川之酉陽州均有賊匪搶劫雖指日可)¶
(以平定而地方經賊匪蹂躪未免流離且各處鄉勇出/力𠞰賊可嘉因加恩将被擾之十四州縣及前經緩徵)¶
(之七縣本年應徵錢糧一體蠲免以示優恤而昭/激勸並諭地方官實力妥辦俾良民咸霑實恵焉)仍勑¶
地方吏實恵敷鄉閭¶
<pb:KR4f0005_WYG_499-20a>¶
　　江蘇巡撫費淳報春雨頻霑詩以誌慰¶
北省今年春雨均江蘇佳&KR0584;報斯臻(費淳前奏江蘇省/正月間屢得雨澤)¶
(兹又據奏二月初四初九十五十九二十四五等日省/城連得應時膏雨並江寧松江常州鎮江淮安揚州徐)¶
(州太倉通州海州及所屬禀報一律均/霑豆麥春花得此渥澤滋培極為芃茂)實欣近逺叨¶
洪貺益切旰宵惕藐身足食足衣應則順湖南湖北亂¶
那頻(予數十年来從不遴澤普免正賦五次漕糧三次/其他偏隅蠲賑不可數計又邀    昊恩年嵗屢)¶
(豐小民衣食俱足可謂大順乃湖南則逆苗滋擾湖北/則邪教糾連雖不日俱可蕩平而駢首就誅誠不可解)¶
(况該二省昨年皆屬上豐何以甘心/肆逆自攖鋒刃覩斯蠢頑直堪痛恨)咄哉此語又成失¶
<pb:KR4f0005_WYG_499-20b>¶
責已何須更責人¶
　　入南海子叩¶
元靈宫作¶
元靈宫肖¶
光明殿順治之初敬搆成七十四年如一日(宫在元靈/    小紅)¶
(門内西偏順治十四年建奉隨/  光明殿之制予自十二嵗)　(玉皇上帝仿京都至/  皇祖来此瞻謁)¶
(今已七十/四年矣)雨暘時若叩今誠少過(平/聲)老至惟䝉¶
佑夕惕朝乾那盡情衞士依然備小獵觀而弗試命輿¶
<pb:KR4f0005_WYG_499-21a>¶
行¶
　　舊衙門行宫即景¶
十二齡兹八十六(予十二嵗時隨四年皇祖/至此今閲七十    矣)七旬有四¶
此煙光春風秋月曽無改意樂心憂曷有常外靖内安¶
思昔詠(乙巳千叟宴畢坐重華宫得句有内安外靖昇/平世之句兹月正元日授位之喜重開千叟宴)¶
(由今思昔/轉覺恧然)殲苗平楚致今忙(湖南苗匪滋事雖經福康/安和琳屢戰克㨗大加誅)¶
(𠞰並将首惡吳半生俘獲解京而二逆石三保石栁鄧/尚末就獲又湖北邪教乗釁糾衆肆逆雖亦經恵齡將)¶
(逆首聶傑人擒獲械繫解京其主謀之/張正謨尚未就擒披覽馳章殊勞繫念)依然書屋憑窓¶
<pb:KR4f0005_WYG_499-21b>¶
坐慙愧人稱太上皇¶
　¶
　¶
　¶
　¶
　¶
　¶
御製詩餘集巻三¶
